<L>1682<pc>1285<k1>शप<k2>शप
(1683) {@<s>“शप आक्रोशे”</s>@}¦ (I<s>-भ्वादिः</s>-1000. <s>अक</s>. <s>अनि</s>. <s>उभ</s>.)
<div n="NI"><s>‘आक्रोशे शप्यते शप्येत्, शपते शपतीति च ।</s>
<div n="lb"><s>उपालम्भे शपेर्वाक्यात्तङि स्यात् शपते पदम् ॥’</s> (<s>श्लो</s>. 132) <s>इति देवः ।</s>
<div n="lb"><s>‘आक्रोशो-विरुद्धानुध्यानम्’ इति क्षीरस्वामी ।</s>
<div n="lb"><s>शापकः-पिका, शापकः-पिका, शिशप्सकः-प्सिका, शाशपकः-पिका</s>;
<div n="lb"><s>शप्ता-त्री, शापयिता-त्री, शिशप्सिता-त्री, शाशपिता-त्री</s>;
<div n="lb"><s>शपन्-न्ती, शापयन्-न्ती, शिशप्सन्-न्ती; — -</s>-
<div n="lb"><s>शप्स्यन्-न्ती-ती, शापयिष्यन्-न्ती-ती; — -</s>-
<div n="lb">1. <s>‘दाधेट्सिशदसदो रुः’</s> (3-2-159) <s>इति रुप्रत्ययः ताच्छीलिकः ।</s> 
[Page1286+ 28]
<div n="lb"><s>कृष्णाय</s>
<sup>1</sup> <s>शपमानः, शापयमानः, शिशप्समानः, शाशप्यमानः</s>;
<div n="lb"><s>इत्यादिकानि रूपाणि सर्वाण्यपि भौवादिकतपतिवत्</s> (703) <s>ऊह्यानि । शपनम्</s>,
<sup>2</sup> <s>शप्यम्</s>,
<sup>3</sup> <s>शपथः</s>,
<sup>4</sup> <s>शब्दः, शाब्दिकः</s>,
<sup>5</sup> <s>शबलः</s>,
<sup>6</sup> <s>शप्वः, इत्यादीनि रूपाणि</s>
<div n="lb"><s>अस्य धातोः विशेषेण भवन्ति ।</s>
<F>1. <s>धातोरुभयपदित्वेऽपि ‘शप उपलम्भने’ (वा</s>. 1-3-21) <s>इत्यकर्त्रंभिप्रायेऽपि तङेव ।</s>
<div n="lb"><s>‘श्लाघह्नुङ्स्थाशपां—’</s> (1-4-34) <s>इति ज्ञीप्स्यमानस्य सम्प्रदानता । तेन</s>
<div n="lb"><s>‘कृष्णाय’ इत्यत्र चतुर्थी । वार्तिके ‘वाचा शरीरस्य स्पर्शनम् = उपलम्भनम्’</s>
<div n="lb"><s>इति काशिका । अत्र हरदत्तः “— ‘त्वत्पादौ स्पृशामि—नैतत् मया कृतम्’</s>
<div n="lb"><s>इत्येतद्रूपः शपथविशेष उपलम्भः” इति । कैयटस्तु ‘उपलम्भनम् = प्रकाशनम्’</s>
<div n="lb"><s>इत्याह । शाकटायनस्तु प्रकाशनार्थमङ्गीकृत्य, ‘स्वाभिप्रायस्य परत्र आविष्करणं</s>
<div n="lb"><s>तत्’ — इत्यप्याह । “चन्द्रभोजकौमारास्तु ‘प्रोषितस्य देवदत्तस्य भावाभावयो</s>-
<div n="lb"><s>रुपलब्धव्ययोः किञ्चिदासेवनमुपलम्भनम् । ‘देवदत्ताय शपते—’ प्रोषितस्य</s>
<div n="lb"><s>देवदत्तस्य भावाभावयोरुपलब्धव्ययोः किञ्चिदासेवते इत्यर्थः—” इति धातु</s>-
<div n="lb"><s>वृत्तिः । विस्तरस्तु माधवीये द्रष्टव्यः ।</s></F>
<F>2. <s>‘पोरदुपधात्’</s> (3-1-98) <s>इति ण्यदपवादो यत्प्रत्ययः ।</s></F>
<F>3. <s>‘शीङ्शपि—’ (द</s>. <s>उ</s>. 6-38) <s>इत्यथप्रत्ययः । शपथः = प्रतिज्ञा ।</s></F>
<F>4. <s>‘शाशपिभ्यां—’ (द</s>. <s>उ</s>. 6-48) <s>इति दन्प्रत्ययः । ‘शब्दवैर—’</s> (3-1-17)
<div n="lb"><s>इति निपातनात् पकारस्य दकारः ।</s></F>
<F>5. <s>‘शपेर्बश्च’ (द</s>. <s>उ</s>. 8-108) <s>इति कलप्रत्ययः, पकारस्य बकारश्च ।</s></F>
<F>6. <s>‘शपेर्वन्’ (द</s>. <s>उ</s>. 8-131) <s>इति वन्प्रत्ययः । शप्यते इति शप्वः = आक्रोशः ।</s></F>
<LEND>
