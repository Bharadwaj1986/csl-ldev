<L>1416<pc>1127<k1>रुजो<k2>रुजो
(1416) {@<s>“रुजो भङ्गे”</s>@}¦ (VI<s>-तुदादिः</s>-1416. <s>सक</s>. <s>अनि</s>. <s>पर</s>.)
<div n="NI"><s>‘भङ्गे रुजति, हिंसायां रोजयेदिति णौ रुजेः ॥’</s> (<s>श्लो</s>. 69) <s>इति देवः ।</s>
<s>रोजकः-जिका, रोजकः-जिका, रुरुक्षकः-क्षिका, रोरुजकः-जिका</s>;
<s>रोक्ता-रोक्त्री, रोजयिता-त्री, रुरुक्षिता-त्री, रोरुजिता-त्री</s>;
<s>इत्यादीनि सर्वाण्यपि रूपाणि रौधादिकभुनक्तिवत्</s> (1162) <s>बोध्यानि ।</s>
<s>चोरस्य</s>
<sup>1</sup> <s>रुजन् रोगः, नदी कूलानि रुजती गच्छति, चोरं रुजन्, नीरुजन्</s>
<s>मिताशी स्यात्</s>,
<sup>2</sup> <s>कूलमुद्रुजः</s>
<sup>A</sup>,
<sup>3</sup> <s>रोगः</s>,
<sup>4</sup> <s>हृद्रोगः-हृदयरोगः</s>,
<sup>5</sup> <s>रुजा</s>,
<sup>6</sup> <s>रुक्</s>, 
[Page1128+ 29]
<sup>1</sup> <s>रुग्णवान्</s>,
<sup>2</sup> <s>लुग्नम्</s>,
<sup>3</sup> <s>वीरुक्, इत्यादीनि रूपाण्यस्माद्भवन्तीति विशेषः ।</s>
<F>1. <s>अत्र ‘रुजार्थानां भाववचनानामज्वरेः’</s> (2-3-54) <s>इति धात्वर्थस्य भावकर्तृकत्वे</s>
<s>कर्मणि शेषत्वेन विवक्षिते षष्ठी । तुदादित्वात् शतरि शप्रत्ययः । तस्य ङिद्वद्भावे</s>-
<s>नाङ्गस्य गुणो न । सूत्रे रुजाशब्देन व्याधिरुच्यते । तेन रुजेः व्याध्यर्थत्वे</s>
<s>‘भाववचनानाम्’ इत्यस्य ‘श्लेष्मा पुरुषं रुजन्’ इति प्रत्युदाहरणमिति केचित् ।</s>
<s>भाष्ये तु रुजधातोर्भङ्गार्थत्वमेवाश्रित्य, ‘नदी कूलानि रुजति ।’ इति प्रत्युदाहृतम् ।</s>
<s>कर्मणोऽशेषत्वविवक्षायां द्वितीयाऽपि । तेन ‘चोरं रुजन्’ इति सिद्ध्यति ।</s>
<s>निपूर्वकोऽयं धातुर्व्याधिप्रतीकारे वर्तते । तेन नीरुजन् = (व्याध्यनभिभूतः) इति</s>,
<s>प्रतीकारोऽत्रार्थः ।</s></F>
<F>2. <s>‘उदि कूले रुजिवहोः’</s> (3-1-31) <s>इति कूलशब्दे कर्मण्युपपदे उत्पूर्बकस्यास्य</s>
<s>खश्प्रत्ययः । ‘अरुर्द्विषदजन्तस्य—’</s> (6-3-67) <s>इति मुम् । शित्त्वात् सार्वधातुक</s>-
<s>त्वम् । तस्य च ङिद्वद्भावाद् गुणो न । कूलानि उद्रुजतीति कूलमुद्रुजः रथः । उक्षा</s>
<s>इति केचित् ।</s></F>
<F>A. <s>‘मदोदग्राः ककुद्मन्तः सरितां कूलमुद्रुजाः ।’ रघु</s>. 4. 22.</F>
<F>3. <s>‘पदरुजविशस्पृशो घञ्’</s> (3-3-16) <s>इति कर्तरि घञ् । रुजतीति रोगः ।</s>
<s>‘चजोः—’</s> (7-3-52) <s>इति कुत्वम् ।</s></F>
<F>4. <s>‘वा शोकष्यञ्रोगेषु’</s> (6-3-51) <s>इति हृदयशब्दस्य रोगशब्दे परे हृद्भावविकल्पः ।</s></F>
<F>5. <s>भिदादेः</s> (3-3-104) <s>आकृतिगणत्वेन तत्र पाठादङ् । प्रत्ययस्य ङित्त्वान्न गुणः ।</s></F>
<F>6. <s>‘रोगाख्यायां ण्वुल् बहुलम्’</s> (3-3-108) <s>इत्यत्र बहुलग्रहणात् रोगवाचकत्वेऽपि</s>
<s>स्त्रियां सम्पदादि (वा</s>. 3-3-108) <s>पाठात् क्विप् ।</s></F>
<F>1. <s>‘ओदितश्च’</s> (8-2-44) <s>इति निष्ठानत्वम् । निष्ठानत्वस्य परशास्त्रत्वात्, ‘चोः</s>
<s>कुः’</s> (8-2-30) <s>इति कुत्वस्य पूर्वशास्त्रत्वाच्च, ‘त्रिपाद्यामपि पूर्वं प्रति परं</s>
<s>शास्त्रमसिद्धम्’ इति न्यायेन निष्ठानत्वासिद्ध्या कुत्वमत्रेति बोध्यम् । ‘अट्कुप्वाङ्</s>-
<s>नुम्व्यवायेऽपि’</s> (8-4-2) <s>इति णत्वम् ।</s></F>
<F>2. <s>‘क्तिच्क्तौ च—’</s> (3-3-174) <s>इति संज्ञायां क्तः । ‘कपिलकादीनां संज्ञाच्छन्दसोः’</s>
(<s>वा</s>. 8-2-18) <s>इत्यत्र कपिलकादिगणे पाठादत्र धातुरेफस्य लत्वम् । लुग्नम् =</s>
<s>जीर्णवस्त्रम् ।</s></F>
<F>3. <s>क्विबन्ते बाहुलकात् ‘अन्येषामपि दृश्यते’</s> (6-3-137) <s>इति पूर्वपदस्य दीर्घः । अत्र</s>
<s>क्षीरतरङ्गिण्याम्— “… ‘नहिवृति—’</s> (6-3-116) <s>इति दीर्घः ।</s>
<s>वीरुक् ।” इत्युक्तम् । ‘नहिवृतिवृषिव्यधिरुचिसहितनिषु क्वौ’</s> (6-3-116)
<s>इत्यत्र रुचि इति रुचधातोरेव सर्वैः ग्रहणात् चिन्त्यमिदम् ।</s></F>
<LEND>
