<L>2339<pc>0206,b<k1>अन्त्य<k2>अन्त्य
अन्त्य¦ त्रि० अन्ते पर्य्यन्ते वसतीति अन्त + यत् । चाण्डाले ।
“अन्त्यादपि वरं धर्म्मं स्त्रीरत्नं दुष्कुलादपीति” मनुः
“अन्त्यश्चण्डाल” इति कुल्लू० । भ्लेच्छे, चण्डांलान्त्य-
स्त्रियो गत्वा भुक्त्वा च प्रतिगृह्य च पतत्यज्ञानतो विप्रो
ज्ञानात् साम्यं तु गच्छति” नर्क्षवृक्षनदीनाभ्नीं नान्त्यपर्वत-
नामिकामिति” “नान्त्यो न विकलेन्द्रिय” इति च
मनुः । “अन्त्यश्चण्डालादिरिति” “नक्षत्रवृक्षनदीम्लेच्छ-
पर्वतनामिकामिति” च कुल्लू० । म्लेच्छानां सर्व्वाप-
कर्षान्तभवत्वात्तथात्वम् । अवसानभवे, “जायायै पूर्व्व-
मारिण्यै दत्त्वाग्नीनन्त्यकर्म्मणीति” मनुः “नानावीजेष्वन्त्य
एव सामर्थ्यात्” कात्या० २, ४, १०, “असह्यपीडं भगवन्!
ऋणमन्त्यमवेहि मे” इति “विससर्ज्जतदन्त्यमण्डनमिति”
च रघुः “क्रियतां कथमन्त्यमण्डनमिति” कुमा० । अव-
सानञ्च दैशिकं कालिकञ्च उक्तोदाहरणे यथायथं बोध्यम्
अन्ताय परिच्छेदाय हितः यत् । परिच्छेदकारके
वैशिषिकोक्ते विशेषपदार्थे “अन्त्यो नित्यद्रव्यवृत्तिर्विशेषः
परिकीर्त्तित” इति भाषा० प्रलये परमाणूनां गगनादी-
नाञ्च अन्यस्य विशेषकारकस्याभावात् विशेषस्यैव परिच्छेद-
करत्वमिति तस्यान्त्यत्वम् । सुस्तायाम् स्त्री । अन्तिमे
वस्तुनि त्रि० । यथा नक्षत्राणां मध्ये रेवती, राशीनां
मध्ये मीनः, वर्ण्णानां मध्ये हकार इत्यादि । संख्याभेदे
न० “जलधिश्चान्त्यं मध्यं परार्द्धमिति दशगुणोत्तरा संख्ये” ति
भास्कृराचार्य्योक्ते परार्द्धशतभागे । गणितशास्त्रोक्ते सर्वस्य
वामस्थिताङ्के “स्थाप्योऽन्त्यवर्गो द्विगुणान्त्यनिघ्न” इति
लीला० । लग्नावघिद्वादशराशौ पु० षष्ठेऽष्टमेऽन्त्ये भुवि-
चेन्थिहेश इति नील० ता० । “त्रिकोणाष्टकयूकान्त्यग्रहा-
यद्वत् फलं तथा इति” ज्योति० । अन्तेभवः दिगा० यत् ।
सिद्धान्तशिरोमण्युक्तायां चरजीवया युतोनायां त्रिज्यायाम्
स्त्री । यथा “क्षितिज्ययैवं द्युगुणश्च सा हृतिश्चरज्य-
यैवं त्रिगुणोऽपि सान्त्यका” । “द्युज्यैव क्षितिज्ययो-
त्तरगोले युता, याम्ये रहिता हृतिर्भवति । एवं त्रिज्या
चरजीवया युतोनान्त्या स्यात् । अत्रोपपत्तिः । अत्र
गोलेऽहोरात्रवृत्तक्षितिजसंपातयोर्बद्ध यत् तदुदयास्त-
सूत्रम् । एवमुन्मण्डलसंपातयोर्बद्धं तदहोरात्रवृत्तव्यास-
सूत्रम् । तदुदयास्तसूत्रयोरन्तरं सर्व्वत्र कुज्या । अथ
याम्योत्तरवृत्तसंपातयोर्बद्धं तत् तन्मितं तस्य व्याससूत्रम् ।
[Page0207-a+ 38]
तयोर्व्याससूत्रयोर्यः संपातस्तस्मादुपरितनं खण्डं द्युज्या ।
सोऽत्तरगोलेऽधःस्थया कुज्यया युता यावत् क्रियते ताव-
द्दिनार्धोर्कोदयास्तसूत्रयोरन्तरं स्यात् । दक्षिणे तु कुज्यया
हीना । यतस्तत्रोदयास्तसूत्रादधः कुज्या । यदर्को-
दयास्तसूत्रयोरन्तरं सा च हृतिरुच्यते । एवमन्त्यापि ।
अत्राहोरात्रवृत्तव्यासार्धं त्रिज्यातुल्यैरङ्कैरङ्क्यते तावत्
त्रिज्यातुल्यं भवति । तैरङ्कैर्यावत् कुज्या गण्यते
तावच्चरज्यातुल्या भवति । अथ चरज्यया त्रिज्या युतो-
नाऽन्त्यासंज्ञा भवति । नह्यन्त्याहृत्योः क्षेत्रसंस्थानभेदः ।
किन्त्वङ्कानां गुरुलघुत्वात् केवलं सख्याकृतो भेद इत्युप-
पन्नम्” प्रमिता० ।
<LEND>
