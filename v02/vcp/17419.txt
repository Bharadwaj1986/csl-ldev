<L>17419<pc>2576,a<k1>गान्धर्व<k2>गान्धर्व
गान्धर्व¦ त्रि० गन्धर्वस्येदम् अण् । १ गन्धर्वसम्बन्धिनि गान्धर्व-
<>लोकः । “इच्छयान्योन्यसंयोगः कन्यायाश्च वरस्य च ।
<>गान्धर्वः स तु विज्ञेयः” इत्युक्ते २ विवाहभेदे, गान्धर्व-
<>विवाहेऽधिकारिभेदादि नि० सि० उक्तं यथा ।
<P>“मनुः “षडानुपूर्व्या विप्रस्य । क्षत्रस्य चतुरो वरान् ।
<>विट्शूद्रयोऽस्तु तानेव विद्याद्धर्म्यानराक्षसान्” । च-
<>तुरः आसुरगान्धर्वराक्षसपैशाचान्, तान् राक्षसव-
<>र्ज्यान् वैश्यशूद्रयोः । स एव “आसुरं वैश्यशूद्रयोः” हे-
<>माद्रौ पैठीनसिः “राक्षसो वैश्यस्य, पैशाचः शूद्रस्य” प्रचेताः
<>“पेशाचोऽसंस्कृतप्रसूतानां प्रतिलोमजानाञ्च” मनुः “राज्ञ-
<>स्तथासुरो वैश्ये शूद्रे चान्त्यस्तु गर्हितः” क्षत्रियादेः
<>संकटे पैशाचमाह माधवीये वत्सः “सर्वोपायैरसाध्या
<>स्यात् सुकन्या पुरुषस्य या । चौर्य्येणापि विवाहेन सा
<>विवाह्या रहःस्यिता” गान्धर्वादिविवाहेष्वव्युदकपूर्वकं
<>दानमाह तत्रैव यमः “नोदकेन न वा वाचा कन्या
<>याः पतिरुच्यते । पाणिग्रहणसंस्कारात् पतित्वं सप्तमे
<>पदे” पराशरमाधवीये देवलोऽपि “गान्धर्वादिविवाहेषु
<>पुनर्वैवाहिको विधिः । कर्त्तव्यश्च त्रिभिर्वर्णैः समर्थै
<>वाग्निताक्षिकः” त्रैवर्णोक्तेः गान्धर्वादौ विप्रवर्जमधिकार
<>सक्तः । तत्रैव परिशिष्टे “गान्धर्वासुरपैशाचा विवाहा
<>राक्षसश्च यः । पूर्वं परिग्रहस्तेषु पश्चाद्धोमो विधी-
<>यते” अतो होमादावकृते भार्य्यात्वाभावाद्वरान्तराय
<>देया तथा च तत्रैव वसिष्ठबौधायनौ “बलादपहृता
[Page2576-b+ 38]
<>कन्या मन्त्रैर्यदि न संस्कृता । अन्यस्मै विधिवद्देया
<>यथा कन्या तथैव सेति” अत्र मन्त्रसंस्काराभावे-
<>ऽन्यस्मै दानस्य सर्वविवाहेषु साम्याद्बलादपहारे राक्षस-
<>पैशाचयोर्विशेषवचनं व्यर्थम् । तेन तयोर्यदि न सं-
<>स्कृता संस्कृता वेत्यावृत्त्य कन्यानुमत्यभावेऽन्यस्मै दे-
<>येति व्याख्येयम्” “द्वयोः सकामयोर्मातापितृर-
<>हितो योगो गान्धर्वः” विष्णुः । ३ भारतवर्षीयोप-
<>द्वीपभेदे “भारतस्यास्य वर्षस्य नव भेदान्निशा-
<>मय । इन्द्रद्वीपः कशेरुमांस्ताम्रवर्णो गभस्ति-
<>मान् । नागद्वीपस्तथा सोम्यो गा(ग)न्धर्वस्त्वथ वारुणः ।
<>अयन्तु नवमस्तेषां द्वीपः सागरसंवृतः” पुराणस०
<>विष्णु पु० । तस्य द्वीपस्य गन्धर्वप्रधानत्वात् गा(ग)न्धर्व-
<>संज्ञा । ४ सामवेदस्योपवेदे उपवेदशब्दे १३३० पृ० विवृतिः ।
<>“पदस्थस्वरसंघातस्तालेन सङ्गतस्तथा । प्रयुक्तश्चावधानेन
<>गान्धर्वमभिधीयते” इत्युक्ते ५ सङ्गीतभेदे, न० हेमच० ।
<>गान्धर्वचित्तता च सुश्रुते वातप्रकृतिनिमित्ततयोक्ता ।
<>सप्तप्रकृतयो भवन्तीत्युपक्रमे “वातप्रकृतिलक्षणोक्तौ
<>“तत्र जागरूकः शीतद्वेषी दुर्भगः स्तेनो मत्सर्य्यनार्य्यो
<>गान्धर्बचित्तः स्फुटितचरणः” इत्यादि । गान्धर्वशाला
<>सङ्गीतशालायाम् गान्धर्वविद्या सङ्गीतविद्यायाम् ।
<>गान्धर्वविद् सङ्गीतवेत्तरि । गन्धर्वो देवताऽस्य अण् ।
<>६ तद्देवताकेऽस्त्रे । “गान्धवमादत्स्व सखे! ममास्त्रम्”
<>रघुः । स्वार्थे अण् । ६ अश्वे अमरः । “नाना-
<>विधाविष्कृतसामजस्वरः सहस्रवर्त्मा चपलैर्दुरध्ययः ।
<>गान्धर्वभूमिष्ठतया समानतां स सामवेदस्य दधौ
<>बलोदधिः” माघः । सामवेदपक्षे गानम् बलपक्षे अश्वः ।
<>गान्धर्वं गानं प्रियत्वेनास्त्यस्याः प्रज्ञा० अण् ङीप् । ७ दुर्गा-
<>याम् स्त्री “ह्रीं श्रीं गार्गीञ्च गान्धर्व्वीं योगिनीं
<>योगदां सदा” हरिवं १७८ अ० दुर्गास्तुतौ । ८ वाचि
<>स्त्री निघण्टुः । “अग्निंर्गान्धर्वीं पथ्यामृतस्याग्नेर्गव्यूति-
<>र्घृत” ऋ० १० । ८० । ६ ।
<LEND>
