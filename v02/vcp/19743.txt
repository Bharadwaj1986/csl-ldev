<L>19743<pc>2931,b<k1>चिति<k2>चिति
चिति¦ स्त्री चि + आधारे क्तिन् । १ चितायाम् तत्कर-
णदेशादिः का० श्रौ० २५ । ७ । १५ । सूत्रोक्तो यथा
“वितानं साधयित्वा समे बहुलतृणेऽन्तराग्नौ चितिं
चिनोति” १५ सू० वितानसाधनमग्नीनां यथादेशस्थापनं
कृत्वा समे तृणबहुले देशेऽन्तराग्नौ काष्ठैः चितिं चिनो-
ति” कर्कः “पूर्वतरम् उद्धृत्य क्षीरिणीः पुरुषाहूतीः”
१६ सू० “पुरुषआह्वानं यासामोषधीनाम् ताउद्धृत्य” देव०
“क्षीरयुक्ताः पुरुषाहूतीः पुरुषनाम्नीः पुंलिङ्गशब्दा-
भिधेयाः अर्काद्याः” कर्कः । “विशाखाशराश्मगन्धापृश्नि
पर्ण्यध्यण्डाश्च” १७ सू० “उद्धृत्येति वर्त्तते विशाखा
दूर्वा शरोमुञ्जः पृश्निपर्णी माषपर्णी अध्यण्डा ढणढ-
णिक्वा” देव० “अश्वगन्धा आसन्धिः पृश्निपर्णी लक्ष्मणेत्य
परे अध्यण्डा च व्रह्ममाण्डूकीति निगमे” कर्कः “चिति-
वच्च” कात्या० श्रौ० २१ । ३ । २१ “देशो भवति तद्गुणयुक्त
इत्यर्थः । स चितिवत् मृतस्य दाहार्थं यादृशैः काष्ठै-
श्चितिर्विहिता तादृशे देशे” कर्कः । भावे क्तिन् । २ समूहे
मेदि० । अग्न्यादेः ३ चयने संस्कारभेदे । अग्नि-
चयनप्रकारः शत० ब्रा० ७ । १ । १ । १ । “गार्हपत्यं चेब्यन्
पलाशशाखा व्युदूहति अवस्यति ह्यैतद् गार्ह-
पत्यं चिनोति इत्यादिके” विस्तरेणोक्तः । चीय-
तेऽस्याम् आधारे क्तिन् अग्निचयनाधारे ४ इष्टकाभेदे
तासामुपधानादि संस्काराः शत० व्रा० ८ । १ । १ । १ ।
“प्राणभृत उपदधाति । प्राणा वै प्राणभृतः प्राणा-
नेवैतदुपदधाति ताः प्रथमायां चितावुपदधाति” “एषोऽ-
ग्नेर्यत् प्रथमा चितिः पुरस्तात्तत् प्राणानुपादधाति तस्मा-
दिमे पुरस्तात् प्राणाः इत्यादिके उक्ता दृश्या” । “प्रथमो-
त्तमयोः पादमात्रीरतिरिक्ताः” कात्या० श्रौ० १७ । ७ । २९ ।
“प्रथमोत्तमयोश्चित्योरतिरिक्ता सा पादमात्री भवति
नातोऽतिरिक्ता चेति” कर्कः प्रथमापञ्चम्योः अतिरिक्ता या
महत्य इष्टकास्ताः पादमात्रीरुपदधाति” स० व्या० । ५ कु-
ड्यस्थ्येष्टकादीनां समूहविशेषे । इष्टकामानेन चितिमान-
ज्ञानोपयोगिव्यवहारः चितिव्यवहारः । स च लीला०
दर्शितो यथा चितौ करणसूत्रं सार्द्धवृत्तम् । “उच्छ्रयेण
गुणितं चितेः किल क्षेत्रसम्भवफलं घनं भवेत् । इष्टिका-
घनहृते घने चितेरिष्टिकापरिमितिश्च लभ्यते । इष्टि-
कोच्छ्रयहृदुच्छ्रितिश्चितेः स्युः स्तराश्च दृषदां चितेरपि ।
[Page2932-a+ 31]
उदाहरणम् । अष्टादशाङ्गुलं दैर्घ्यं विस्तारो द्वाद-
शाङ्गुलः । उच्छ्रितिस्यङ्गुला यासामिष्टिकास्ताश्चितौ
किल । यद्विस्तृतिः पञ्चकराष्टहस्तं दैर्घ्यं च यस्यां
त्रिकरोच्छ्रितिश्च । तस्यां चितौ किं फलमिष्टिकानां
सङ्ख्या च का ब्रूहि कति स्तराश्च । न्यासः ।
<फिच्तुरे>
इष्टिकायाः घनहस्तमानं ३꣡६४ चितेः क्षेत्रफलम् ४० ।
उच्छ्रयेण गुणितं चितेर्घनफलम् १२० । लब्धा इष्टिका
सङ्ख्या २५६० । स्तरसङ्ख्या २४ । एवं पाषाणचयेऽपि ।
“चितेः कपि” पा० कपि परे दीर्घः एकचितीकः “पञ्च-
चितिकोऽग्निः” इत्यादौ छन्दसि न दीर्घः । चाय--दीप्तौ
क्तिन् चिभावः । ६ चैतन्ये स्वयंप्रकाशे चिच्छब्दार्थे स्त्री
“आश्रयत्वविषयत्वभागिनी निर्विशेषचितिरेव केवला”
“संक्षे पशारी० । ७ दुर्गायाम् । “चितिश्चैतन्यभा-
वाद्वा चेतना वा चितिः स्मृता । महान् व्याप्य स्थिता
सर्वान् महा वा प्रकृतिर्म्मता” देवीभाग० पु० ४५ अ० ।
<LEND>
