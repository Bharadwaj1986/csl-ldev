<L>13043<pc>1893,b<k1>कामधेनु<k2>कामधेनु
कामधेनु¦ स्त्री कामप्रतिपादिका धेनुः । १ अभीष्टप्रतिपादि-
काया स्वर्गधेन्वाम् सुरभिकन्यायाः रोहिण्याः २ कन्यायां
गवि च तस्या उत्पत्त्यादिकमुक्तं कालिकापु० ९१ अ० ।
“दक्षस्य तनया याऽभूत् सुरभिर्नाम नामतः । गवा माता
महाभागा सर्व्वलोकोपकारिणी । तस्यान्तु तनया जज्ञे
कश्यपात्तु प्रजापतेः । साम्रा सा रोहिणी शुभ्रा सर्व्वकाम
दुघा नृणाम् । तस्या जज्ञे शूरसेनानुसोरतितमोज्ज्वलात्
(तस्यां जज्ञे शुनःशेफान् मुनेरतितमोज्ज्वलात् वा पाठः
कामधेनुरिति ख्याता सर्व्वलतणसंयुता । सा सिताभ्र
[Page1894-a+ 38]
प्रतीकाशा चतुर्व्वेदचतुष्पदा । स्तनैश्चतुर्भिर्धर्मार्थकामप्रसव-
कारिणी” ।
कामधेनुकुलजातायां ३ नन्दिन्याम् शवलानाम्न्यां वशिष्ठ-
धेनौ च तस्याश्च काम्यपदार्थसम्पादकत्वात्तथात्वम् यथा च
तस्याः कामनिष्पादकत्वं तथा रामा० आदि० ५१ स० वर्णितं
यथा “एवमुक्ता वशिष्ठेन शवला शत्रुसूदनअ! । विदधे
कामधुक्कामान् यस्य यस्येप्सितं यथा । इक्षून्मधूंस्तथा
लाजान् मैरेयांश्च सुरासवम् । पानानि च महार्हाणि
भक्ष्याश्चोच्चावचानपि । उष्णाढ्यस्यौदनस्यात्र राशयः
पर्व्वतोपमाः । सृष्टान्यन्नानि सूपाश्च दधिकुल्यास्तथैव च ।
नानास्वादुरसानाञ्च खाण्डवानां तथैव च । भोजनानि
सुपूर्णानि गौडानि च सहस्रशः । सर्व्वमासीत् सु-
सन्तुष्टं हृष्टपुष्टजनायुतम् । विश्वामित्रवलं राम! वशिष्ठेन
सुतर्पितम् । विश्वामित्रो हि राजर्षिर्हृष्टपुष्टस्तदाभ-
वत् । सान्तःपुरचरो राजा सब्राह्मणपुरोहितः ।
सामात्यो मन्त्रिसहितः सभृत्यः पूजितस्तदा । युक्तः परम-
हर्षेण वशिष्ठमिदमब्रवीत् । पूजितोऽहं त्वया ब्रह्मन्!
पूजार्हेण सुसत्कृतः । श्रूयतामभिधास्यामि वाक्यं वाक्य-
विशारंद! । गवां शतसहस्रेण दीयतां शवला मम ।
रत्नंहि भगवन्ने तद्रत्नहारी च पार्थिवः । तस्मान्मे शवलां
देहि ममैषा धर्म्मतो द्विज! । एवमुक्तस्तु भगवान्वशिष्ठो
मुनिपुङ्गवः । विश्वामित्रेण धर्म्मात्मा प्रत्युवाच मही-
पतिम् । नाहं शतसहस्रेण नापि कीटिशतैर्गवाम् ।
राजन् । दास्यामि शवलां राशिभीरजतस्य वा । न
परित्यागमर्हेयं मत्सकाशादरिन्दम! । शाश्वती शवला
मह्यं कीर्त्तिरात्मवतो यथा । अस्यां हव्यं च कव्यञ्च
प्राणयात्रा तथैव च । आयत्तमग्निहोत्रञ्च बलिर्होमस्तथैव
च । स्वाहाकारवषट्कारौ विद्याश्च विविधास्तथा । आय-
त्तमत्र राजर्षे! सर्व्वमेतन्न संशयः । सर्व्वस्वमेतत् सत्येन
मम तुष्टिकरी तथा । कारणैर्बहुभीराजन्न दास्ये शवलां
तव” । तेनास्या अत्यागे च बलात् विश्वामित्रेण हरणो
द्योगे कृते धेन्वा उत्पादितैर्नानाविधैसैन्यैवि श्वामित्रः
पराजितः इत्यपि तत्रैव वर्णितं ५३ स० यथा
“कामधेनुं वशिष्ठोऽपि यदा न त्थजते मुनिः । तदास्य
शवलां राम! विश्वामित्रोऽन्वकर्षत । नीयमाना तु
शवला राम । राज्ञा महात्मना । दुःखिता चिन्तयामास
रुदन्ती शीककर्षिता । परित्यक्ता वशिष्ठेन किमहं
सुमहात्मना । याहं राजभृतैर्दीना ह्रियेय भृशदुः-
[Page1894-b+ 38]
खिता । किं मयापकृतं तस्य महर्षेर्भावितात्मनः ।
यन्मामनागसं दृष्ट्वा भक्तां न्यजति घार्म्मिकः । इति
सञ्चिन्तयित्वा तु निश्वस्य च पुनः पुनः । जगाम वेगेन
तदा वशिष्ठं परमौजसम् । निर्धूय तांस्तदा भृत्यान्
शतशः शत्रुसूदन! । जगामानिलवेगेन पादमूलं महा-
त्मनः । शवला सा रुदन्ती च क्रोशन्ती चेदमब्रवीत् ।
वशिष्ठस्याग्रतः स्थित्वा रुदन्ती मेघनिःस्वना । भगवन्!
किं परित्यक्ता त्वयाहं ब्रह्मणःसुत! । यस्माद्राजभटा मां
हि नयन्ते त्वत्सकाशतः । एवमुक्तस्तु ब्रह्मर्षिरिदं
वचनमब्रवीत् । शोकसन्तप्तहृदयां स्वसारमिव दुःखिताम् ।
न त्वां त्यजामि शवले! नापि मेऽपकृतं त्वया । एष
त्वां नयते राजा बलान्मत्तो महाबलः । न हि तुल्य
बलं मह्यं राजा त्वद्य विशेषतः । बली राजा क्षत्रियश्च
पृथिव्याः पतिरेव च । इयमक्षौहिणी पूर्णा गज-
वाजिरथाकुला । हस्तिध्वजसमाकीर्णा तेनासौ बलवत्तमः ।
एवमुक्ता वशिष्ठेन प्रत्युवाच विनितवत् । वचनं वचनज्ञा
सा ब्रह्मर्षिमतुलप्रभम् । न बलं क्षत्त्रियस्याहुर्ब्राह्मणा
बलवत्तराः । ब्रह्मन्! । ब्रह्मबलं दिव्यं क्षत्राच्च बलवत्त-
रम् । अप्रमेयबलं तुभ्यं न त्वया बलवत्तरः ।
विश्वामित्रो महावीर्यस्तेजस्तव दुरासदम् । नियुङ्क्ष्व
मां महातेजस्त्वद्ब्रह्मबलसम्भृताम् । तस्य दर्पं बलं
यत्तन्नाशयामि दुरात्मनः । इत्युक्तस्तु तया राम ।
वशिष्ठस्तु महायशाः । सृजस्वेति तदोवाच बल पर-
बलार्द्दनम् । तस्य तद्वचनं श्रुत्वा सुरमिः साऽसृज-
त्तदा । तस्या हम्भारवोत्सृष्टाः पह्लवाः शतशो
नृप! नाशयन्ति बलं सर्व्वं विश्वामित्रस्य पश्यतः ।
स राजा परमक्रुद्धः क्रोधविस्फारितेक्षणः । पह्लवान्ना-
शयामास शस्त्रैरुच्चावचैरपि । विश्वामित्रार्द्दितान्
दृष्ट्वा पह्लवान् शतशस्तदा । भूय एवासृजद्घोरांच्छकान्
यवनमिश्रितान् । तैरासीत् संवृता भूमिः शकैर्य-
वनमिश्रितैः । प्रभावद्भिर्महावीर्य्यैर्हेमकिञ्जल्कसन्निभैः ।
तीक्ष्णासिपट्टिशधरैर्हेमवर्म्मभिरावृतैः । निर्दग्धं तद्बलं
सर्व्वं प्रदीप्तैरिव पावकैः । ततोऽस्त्राणि महातेजा विश्वा-
मित्रो मुमोच ह । तैस्ते यवनकाम्बोजा वर्व्वराश्चा-
कुलीकृताः ५४ स० ।
“ततस्तानाकुलान् दृष्ट्वा विश्वामित्रास्त्र मोहितान् । वशिष्ठो-
नोदयामास कामधुक् सृज योगतः । तस्या हुङ्कारतो
जाताः काम्बोजा रविसन्निभाः । ऊधसश्चाथ सम्भूता
[Page1895-a+ 38]
वर्व्वरा शस्त्रपाणयः । योनिदेशाच्च यवनाः शकृद्देशाच्छकाः
त्मृताः । रोमकूपेषु म्लेच्छाश्च हारीताः सकिरातकाः ।
तैस्तन्निषूदितं सर्व्वं विश्वामित्रस्य तत्क्षणात् । सपदातिगजं
साश्वं सरथं रघुनन्दन! । दृष्ट्वा निषूदितं सैन्य वशि-
ष्ठेन महात्मना । विश्वामित्रसुतानान्तु शतं नानाविधा-
युधम् । अभ्यधावत् सुसंक्रुद्धं वशिष्ठं जपतां वरम् ।
हूङ्कारेणैव तान् सर्व्वान् निर्ददाह महानृषिः” ५५ स० ।
दानार्थकल्पिते स्वर्ण्णादिनिर्म्मिते षोडशमहादानान्तर्गते
दानीये ४ धेनुभेदे तत्प्रकारो यथा हेमा० दा० मत्स्य० पु० ।
“अथातः सम्प्रवक्ष्यामि कामधेनुविधिं परम् । सर्वकामप्रदं
नॄणां महापातकनाशनम् । लोकेशावाहनं तद्वद्धोमः
कार्य्योऽधिवासनम् । तुलापुरुषवत् कुर्य्यात् कुण्डमण्डप
वेदिकाः । स्वल्प्रेष्वेकाग्निमत् कुर्य्यात् गुरुरेव समाहितः” ।
कुण्डमण्डपवेदिका इत्युपलक्षणम् । इह हि देश--काल-
वृद्धिश्राद्ध--शिवादिपूजा--ब्राह्मणवाचनाचार्य्यर्त्विग्वरण-
मधुपर्कदान--वेदिकोपरिचक्रलेखन--पञ्चवर्णवितानतोरण-
पताकादि सर्व्वं मत्स्यपुराणोक्त--तुलापुरुषदानविहितं
वेदितव्यम् ।
“काञ्चनस्यातिशुद्धस्य धेनुं वत्सञ्च कारयेत् । उत्तमा पल-
साहस्रैस्तदर्द्धेन तु मध्यमा । कनीयसी तदर्द्धेन कामधेनुः
प्रकीर्त्तिता । शक्तितस्त्रिपलादूर्द्ध्वमशक्तोऽपीह कारयेत्” ।
अत्र यद्यपि वत्सपरिमाणमनुक्तं तथापि कामधेनुविधान
कॢप्तकाञ्चनचतुर्यांशेन वत्सः कल्पनीयः, समस्तधेनुषु परि-
मितद्रव्यनिष्कृष्टवत्सनिर्माणकॢप्तिदर्शनादिहापि धेनुदान-
त्वाविशेषात् तथैव निश्चीयते । तथा च गुडधेन्वादिषु
“चतुर्थांशेन वत्सः स्यादिति” तत्र तत्र वक्ष्यते ।
“वेद्यां कृष्णाजिनं तस्य गुडप्रस्थसमन्वितम् । न्यसेदुपरि
तां धेनुं महारत्नैरलङ्कृताम् । कुम्भाष्टकसमोपेतां नाना
फलसमन्विताम्” ।
कल्पतरुदाने प्रस्थो व्याख्यातः । “महारत्नानि, पद्मराग-
प्रभृतीनि, वत्सन्दक्षे तु विन्यसेदिति क्वचित्पाठः, “नाना
फलानि, गोगजवाजिस्त्रीपुरुषप्रभृतीनि, सौवर्णानि,
कल्पतरुदानोक्तानि ।
“तथाष्टादशधान्यानि समन्तात् परिकल्पयेत् । इक्षुमण्य-
ष्टकं तद्वन्नानाफलसमन्वितम् । भाजनं चासनं तद्वत्
ताम्रदोहनकं तथा” ।
“कौशेयवस्त्रद्वयसम्प्रयुक्तां दोपातपत्राभरणाभिरामाम् ।
सचामरां कुण्डलिनीं सघण्टागणत्रिकापादुकरौप्यपा-
[Page1895-b+ 38]
दाम् । रंसैश्च सर्वैः परितोऽभिजुष्टां हरिद्रया पुष्पफलै-
रनेकैः । अजाजिकुस्तुम्बुरुशर्कराभिः वितानकं चोपरि
पञ्चवर्णम् । स्नातस्ततो मङ्गलवेदघोषैः प्रदक्षिणीकृत्य
सपुष्पहस्तः । आवाहयेत्ताङ्गुडधेनुमन्त्रैः द्विजाय दद्या-
दथ दर्भपाणिः” ।
घण्टागणत्रिकापादुकाभिः सह वर्त्तत इति सघण्टागण-
त्रिकापादुका सा चामौ रौप्यपादा चेति विग्रहः । गणना-
साधनत्वाद्गणत्रिका, अक्षमाला गलत्रिकेति क्वचित्पाठः ।
तत्र गलत्रिका कण्ठभूषणमिति केचित्, केचित्तु गलन्तिकेति
पठित्वा जलपूर्णा कर्करीति व्याचक्षते । रसाः परिभाषाया-
मुक्ताः । अजाजि जीरकं, कुस्तुम्बुरुःधान्यकम् । एवमुपकल्पित-
सम्भारःपूर्व्ववदधिवासनं विधाय तदन्यदिवसे प्रातः कृतपुण्या-
हवाचनोऽग्निकुण्डेषु ऋत्विगुपवेशनादिपूर्णाहुति पर्य्यन्त-
कर्म्मशेषसमाप्तिं कृत्वा सर्व्वौषधिजलस्नातः शुक्लमाल्याम्बरो
गृहीतकुसुमाञ्जलिर्यजमानस्त्रिःप्रदक्षिणमावृत्य गुडधेनु-
मन्त्रैस्तामावाहयेत् । गुडधेनुमन्त्राः । “या लक्ष्मीः सर्व्व-
भूतानाम्” इत्यादयः, तत्प्रकरणे द्रष्टव्याः । आवाहनान
न्तरं वक्ष्यमाणमन्त्रेणामन्त्रयेत् । “त्वं सर्व्वदेवगणमन्दिर-
मङ्गभूता विश्वेश्वरत्रिपथगोदधिपर्व्वतानाम् । त्वद्दानशस्त्र
शकलीकृतपातकौघः प्राप्तोऽस्मि निर्वृतिमतीव परां नमामि ।
लोके यथेप्सितफलर्द्धिविधायिनीं त्वामासाद्य कोहि भव-
दुःखमुपैति मर्त्त्यः । संसारदुःखशमनाय यतस्व कामं, त्वां
कामधेनुरिति विप्रगणा वदन्ति” । “आमन्त्र्य शीलकुल-
रूपगुणान्विताय विप्राय यः कनकधेनुमिमां प्रदद्यात्
प्राप्नोति धाम स पुरन्दरदेवजुष्टं, कन्यागणैः परिवृतं
पदमिन्दुमौलेः ।” दानवाक्यमत्र तुलापुरुषोक्तमूहनीयम् ।
विप्रायेत्येकवचनमेकाग्निविधानपक्षे, अनेकाग्निविधानपक्षे
तु प्रकृतीभूततुलापुरुषदानवदाचार्य्यादीनां विभागव्यवस्था
तदनन्तरं पुण्याहवाचनवेदिस्थितदेवतापूजनविसर्जनानि
कुर्य्यात् । दक्षिणाविचारश्च पूर्व्ववत् । मत्स्य पु० उक्तविधिः ।
“व्यासौवाच । राजन्निहैकामपि कामधेनुं दद्यात्
समुद्दिश्य तु केशवं वा । विप्राय वै सर्व्वगुणोपपन्नां
कृत्वा व्रतं कृच्छ्रमनोयमैस्तु । मम्यक् प्रदत्तैस्तु गवां
सहस्रैः सवत्सवस्त्रैः सहितैश्च हेम्ना । काले फलं यल्लभते
मनुष्यो न कामधेनोश्च समं द्विजेभ्यः । शतैः सहस्रैश्च
तथा हयानां सम्यक्प्रदत्तैश्च महाद्विपानाम् । कन्या
रथैर्वा करिवाजियुक्तैः शतैः सहस्रैः सततं द्विजेभ्यः ।
दत्तैः फलैर्यल्लभते मनुष्यः, समं तथा स्यान्नतु कामधेनोः ।
[Page1896-a+ 38]
यो जाह्नवीतीरगतो हिमाद्रौ सन्तप्यतेऽतीव तपः सदा वै ।
ब्राह्मं पदं गन्तुमाना द्विजेन्द्रो नैतत् फलं तच्च हि
कामधेनोः । चान्द्रायणैः कृच्छ्रंमहापराकैः संशुद्ध्यते
पापयुतो मनुष्यः । कार्त्तिके कृष्णपक्षे तु नरः प्रयत-
मानसः । एकादश्यामुपोष्याथ नरो दिनचतुष्टयम् ।
घृतेन स्नापयेद्विष्णुं गव्येन पयसापि वा । नक्ताशी
गोरसैर्हव्यैः पूजयेन्मधुसूदनम् । गन्धपुष्पैः सुनैवेद्यै-
र्व्वस्त्राभरणकुण्डलैः । शङ्खासिचक्रोद्यतबाहुविष्णोर्गदा
ब्जहस्तस्य तु शार्ङ्गपाणेः । अर्घ्यं प्रयच्छामि जनार्दनस्य
श्रिया युतस्यापि धराधरस्य । श्रियः पतिं श्रीधरमेक-
कान्तं श्रियः सखायं हि श्रियोऽनुकूलम् । नमान्यहं
श्रीधरसन्निवासं समर्च्चितो मे प्रददातु कामान् । एवं
पूज्य विधानेन श्रिया युक्तैस्तु नामभिः । पृथग्जागरणं
कुर्य्यात्, श्रिया सार्द्धं जगत्पतेः । या देवी भार्गवं भेजे
कुलं सर्व्वत्र पूजिता । आयातु सा गृहे नन्दा, सुप्रीता
वरदा मम । याऽङ्गिरसं सदा देवी सुनन्दा प्रत्युपस्थिता ।
आयातु मे गृहे सा तु सुप्रीता वरदा सती । सुरभी
या भरद्वाजं कामधेनुः १ सुकामदा । सदा भेजेगृहं सात्र
ममायातु सुरार्च्चिता । सुशीला कश्वपं या तु भेजे सर्व्वत्र
कामदा । सा मे भवतु सुप्रीता कामधेनुर्गृहे सदा ।
शवलाया वशिष्ठन्तु सम्प्राप्य मुमुदे शुभा । सा मे
गृहं सदायातु कामदा वरपूजिता । एवं पूज्य विधा-
नेन प्रभाते विमले शुभे । शुक्लाम्वरधरः स्नातः शुक्लमाल्या-
नुलेपनः । कृतनित्यक्रियो हृष्टः कुण्डलाङ्गदभूषितः ।
अनुलिप्ते महीपृष्ठे कृष्णाजिनसुसंस्तृते । तिलप्रस्थेन
वाकीर्णेचतुर्वर्णविभूषिते । क्षौमवस्त्रान्विते शुभ्रे मध्वा-
ज्यपात्रसंयुते । शुभवस्त्रैः समावृत्य सर्व्वरत्नैरलङ्कृताम्
सुवर्णशृङ्गनखुराञ्चतुष्कर्षां मनोरमाम् । क्षीराब्धिपयी
सोपेतां धेनुमन्त्रैस्तु पूजयेत् । या धनुः सर्व्वदेवानामृ-
षीणां भावितात्मनाम् । क्षीराब्धिनिर्गता या च सा मे
भवतु सुस्थिरा । घृतक्षीराभिषेकं च कृत्वा विष्णोः
प्रयत्नतः । समभ्यर्च्य यथायोगं गन्धपुष्पादिभिः क्रमात् ।
गावो ममाग्रतः सन्तु गावः पार्श्वे तु पृष्ठतः । गावो मे
हृदये नित्यं गवां मध्ये वसाम्यहम् । प्राङ्मुखोदङमुखो
वापि सितयज्ञोपवीतिनीम् । इमां त्वं प्रतिगृह्णीष्व देवदेव!
जगत्पते! । सवत्सालङ्कृतां धेनुं गोविन्द! भजतामिति ।
एवं विप्राय तान्दद्यात्, कृत्वा चैव प्रदक्षिणम् । अनुव्र-
जेच्च गच्छन्तं पदान्यष्टौ नराधिप! । अनेन विधिना
[Page1896-b+ 38]
यस्तु कामधेनुं प्रयच्छति । सर्वकामसमृद्ध्यर्थं स्वर्गलोके
स गच्छति । यद्दत्त्वा सकलां पृथ्वीं राहुग्रस्ते दिवाकरे ।
तत् फलं प्राप्यते राजन्! काभधेन्वा न संशयः । चिन्ता-
मणिः कामधेनुस्तथा भद्रघटो नृप! । त्रीणि समफला-
न्याहुर्दानानि मुनिसत्तमाः । सप्तावरान् सप्त परान्
आत्मानं चैव मानवः । शतजन्मकृतात्पापान्मोचयन्त्यव-
नीपते! । पदेपदेऽश्वमेधस्य फलं प्राप्नोति मानवः
दानानामेव सर्व्वेषामुत्तमं परिकीर्त्तितम् । सर्वकामप्रदं
धन्यं, पापघ्नं सर्वदं शुभम् । सर्वेषामेव पापानां जातानां
महतामपि । प्रायश्चित्तमिदं शस्तं कथितं ब्रह्मणा नृप! ।
ब्रह्मविट्--क्षत्र--शूद्राणां कर्त्तव्या यत्नतो नृप! । सर्वकाम-
फलार्थाय कामधेनुरियं सताम् । मध्वाज्यतिल--होमेन
कामधेनुं--प्रयत्नतः । सकल्पं प्रतिपाद्येह सर्वपृथ्वोप्रदो
भवेत्” । वह्निपुराणोक्तकामधेनुदानविधिः । अवशिष्टेति-
कर्त्तव्यता च मत्कृततुलादानादिपद्धत्युक्तदिशा ज्ञेया ।
अथ लिङ्गपुराणोक्तस्तद्विधिः । “सनत्कुमार उवाच ।
अथातः संप्रवक्ष्यामि हेमधेनुविधिं क्रमात् । सर्व्वपाप-
प्रशमनं देशदुर्भिक्षनाशनम् । उपसर्गविनाशञ्च सर्वव्याधि-
निवारणम् । निष्काणान्तु सहस्रेण सुवर्णेन तु कारयेत् ।
तदर्द्धेनापि वा सम्यक् तदर्द्धार्द्धेन वा पुनः । शतेन वा
प्रकर्त्तव्यं सर्वकार्य्येषु सुव्रत!” । सर्वकार्य्येष्विति अव्य-
क्नेषु अनुक्तमानेषु सौवर्णेषु देयेषु सहस्रादिशतावरमान-
त्वमवधेयमिति इयं चोक्तिः प्रासङ्गिकी वातुले मानान्तर-
मुक्तम् । “त्रिपलादिसहस्रान्तं हेम्ना धेनुं प्रकल्पथेदिति” ।
“शिवाग्रे कामधेनुन्तु पलानां पञ्चभिः शतैः । यो ददाति
महासेन! राहुग्रस्ते दिवाकरे । तेन दत्तं भवेत्सर्व-
माब्रह्मभुवनान्तिकम्” इति कालोत्तरमतम् । “गोरूपं
सखुरन्दिव्यं सर्व्यलक्षणसंयुतम् । खुराग्रे विन्यसेद्वज्रं
शृङ्गे वै पद्मरागकम् । भ्रुवोर्सध्ये न्यसेद्दिव्यं मौक्तिकं
मुनिसत्तम! । वेदूर्य्येण स्तनान् कुर्य्याल्लाङ्गूलं नीलनिर्म्मि-
तम् । दन्तस्थाने प्रकर्त्तव्यं सर्व्वरत्रविभूषितम् । पशु-
वत् कारयित्वा तु वत्सं कुर्य्यात् सुशोभनम् । दशांशकेन
कर्त्तव्यं सर्व्वरत्नविभूषितम्” । कामिके तु, “तुरीयांशेन
वत्सकः” इत्युक्तम् ।
“पूर्व्वोक्तवेदिकामध्ये मण्डलञ्च प्रकल्पयेत् । तन्मध्ये
सुरभिं स्थाप्य सर्व्वतः सर्व्वरत्नकाम् । सवत्सां सुरभि”
तत्र वस्त्रयुग्मेन वेष्टयेत् । संपूजयेत्तु गायत्र्या
सवत्सां सुरभिं पुनः । अथैकाग्निविधानेन होमं
[Page1897-a+ 38]
कुर्य्यात् यथाविधि । समिधन्त्वाज्यभागेन पूर्व्ववच्छेष-
माचरेत् । शिवपूजा प्रकर्त्तव्या लिङ्गं स्नाप्य घृतादि-
भिः । गामालभ्य च गायत्र्या विपेभ्यो दापयेच्च ताम् ।
दक्षिणा च प्रदातव्या त्रिंशन्निष्कं महामते!” । गायत्र्या
गोसावित्र्याख्यस्तोत्रमन्त्रेणेत्यर्थः, “गोसावित्रीतिमन्त्रेण
मन्त्रयीत विचक्षणः” इति वातुलोक्तेः, कामिके तु
“घृताद्यैः पूजयद्देवं सहस्रकलशादिभिः । गामाराध्य
तु गायत्र्या विप्रेभ्यो दापयेच्च ताम् । आचार्य्यं पूजयेत्
पूर्व्वं केयूरकटकादिभिः । वस्त्रयुग्मञ्च दत्त्वा तु विज्ञाप्य
विधिपूर्व्वकम् । दक्षिणा तु प्रदातव्या त्रिंशन्निष्का
महातपः! । त्रिंशन्निष्कदक्षिणादानन्तु एकाग्निपक्ष-
विषयम्, अनेकाग्निपक्षे तुलापुरुषवद्दक्षिणा । तदुक्तं
शैवे । “अथैकाग्निविधानं वा समिदाज्यं हविष्ययुक् ।
त्रिंशन्निष्कावरा देया गुरोरेकाग्निकल्पतः” इति । एकाग्नि-
पक्षश्च स्वल्पवित्तविषयः । पूर्व्ववच्छेषमिति, शेषमनुक्तं
किञ्चित् तदखिलं लिङ्गपुराणोक्ततुलापुरुषविहितमाचरे-
दित्यर्थः । कालोत्तरे “एतस्यास्तु प्रदाता यस्तेन दत्तं
चराचरम् । त्रिःसप्तकुलसंयुक्तो विमानैर्दिव्यवर्च्चसैः ।
शिवलोकमवाप्नोति यावदिन्द्राश्चतुर्द्दश । तदन्ते चक्रवर्त्ती
स्यात्, ज्ञानवांस्तु शिवं व्रजेत्” । इति नानाशास्त्रीय-
कामधेनुदानम् । वोपदेवधातुपाठव्याख्याने ५ ग्रन्थभेदे ।
<LEND>
