<L>13304<pc>1995,a<k1>कालकेय<k2>कालकेय
कालकेय¦ पु० कालकायाः अपत्यम् ढक् । दानवभेदे तत्कथा
<>यथा “पुरा कृतयुगे घोरा दानवा युद्धदुर्मदाः । कालकेया
<>इति ख्याता गणाः परमदारुणाः” इति भा० व० १०१ अ०
<>इत्युपक्रम्य प्रधानभूतस्य वृत्तस्य बधे तेषां समुद्रदुर्गाश्रयणं
<>रात्रौ च नानामुन्याश्रमहिंसा दिवा पुनः समुद्रप्रवेशो
<>वर्णितः पश्चात् विष्णोरादेशेनागस्त्यमुनिना तेषां समुद्ररूपस्य
<>दुर्गस्य शोषणे कृते देवैस्ते नाशितास्तदवशिष्टाश्च “कालेकेयाये
<>केचित् हिरण्यपुरवासिनस्ते अर्ज्जुनेन निहताः इत्युक्तम्
<>हरिवं० १०३ अ० यथा “चतुर्द्दश शतान्यन्यान् हिरण्यपुर-
<>वासिनः” इत्युपक्रम्य १०५ अ० तत्रैव “मरीचिर्जनयासास
<>महता तपसान्वितः । पौलोमान् कालकेयांश्च दानवास्ते
<>महाबलाः । अबध्यादेवतानाञ्च हिरण्यपुरवासिनः ।
<>कृताः पितामहेनाजौ निहताः सव्यसाचिना” । कालाया
<>अपत्यम् ढक् । कालेयोऽप्यत्र उदा० तत्रैव ।
<LEND>
