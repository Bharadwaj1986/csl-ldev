<L>38165<pc>4750,b<k1>मार्कण्डेय<k2>मार्कण्डेय
मार्कण्डेय¦ पु० मृकण्डोरपत्यं शुभ्रा० ढक् पृषो० । १ मृ-
कण्डुमुनिपुत्रभेदे तेन प्रोक्तम् अण् । व्यासप्रणीते पक्षि
मार्कण्डेयसंवादरूपे २ महापुराणभेदे न० । तत्प्रतिपाद्य-
विषयाश्च नारदपु० पूर्वभागे ९७ अ० उक्ता यथा ।
“यत्राधिकृत्य शकुनीन् सर्वधर्मनिरूपणम् । मार्कण्डेयेन
मुनिना जैमिनेः प्राक् समीरितम् । पक्षिणां धर्मसंज्ञानां
ततो जन्मनिरूपणम् । पूर्वजन्मकथा चैषां विक्रिया च
दिवस्पतेः । तीर्थयात्रा बलस्यातो द्रौपदेयकथानकम् ।
हरिश्चन्द्रकथा पुण्या युद्धमाजीवकाभिधम् । पितापुत्र-
समाख्यानं दत्तात्रेयकथा ततः । हैहयस्याथ चरितं
महाख्यानसमाचितम् । मदालसाकथा प्रोक्ता ह्य-
लर्काचरिताचिता । सृष्टिसंकीर्त्तनं पुण्यं नवधा
परिकीर्त्तितम् । कल्पान्तकालनिर्देशो यक्ष्मसृष्टिनिरू-
पणम् । रुद्रादिसृष्टिरप्युक्ता द्वीपवर्षानुकीर्त्तनम् ।
मनूनाञ्च कथा नाना कीर्त्तिताः पापहारिकाः । तासु
दुर्गाकथात्यन्तं पुण्यदा चाष्टमेऽन्तरे । तत्पश्चात् प्रण-
वोत्पत्तिस्त्रयोतेजःसमुद्भवः । मार्त्तण्डस्य च जन्मा-
ख्या तन्माहात्स्यसमाचिता । वैवस्वतान्वयश्चापि वत्स-
प्र्यश्चरितं ततः । खनित्रस्व ततः प्रोक्ता कथा पुण्या
महात्मनः । अविक्षिच्चरितं चैव किमिच्छव्रतकीर्त्तनम् ।
नरिष्यन्तस्य चरितं इक्ष्वाकुचरितं ततः । तुलस्याश्चरितं
पश्चाद्रामचन्द्रस्य सत्कथा । कुशवंशसमाख्यानं सोमवंशा-
नुकीर्त्तनम् । पुरूरवःकथा पुण्या नहुषस्य कथाद्भुता ।
ययातिचरितं पुण्यं यदुवंशानुकीर्त्तनम् । श्रीकृष्णवाल-
चरितं माथुरं चरितं ततः । द्वारकाचरितञ्चाथ कथा
सर्वावतारजा । ततः साङ्ख्यसमुद्देशः प्रपञ्चासत्त्व-
कीर्त्तनम् । मार्कण्डेयस्य चरितं पुराणश्रवणे फलम्” ।
यः शृणोति नरो मक्त्या पुराणमिदमादरात् । मार्क-
ण्डेयाभिधं वत्स! स लभेत् परमां गतिम् । यस्तु व्या-
कुरुते चैतच्छैवं स लभते पदम् । तत्प्रयच्छेल्लिखित्वा
यः सौवर्णकरिसंयुतम् । कार्त्तिक्यां द्विजवर्य्याय स लभेद्
ब्रह्मणः पदम् । शृणोति श्रावयेद् वापि यश्चानुक्रमणी-
मिमाम् । मार्कण्डेयपुराणस्य स लभेद् वाञ्छितं
फलम्” ।
<LEND>
