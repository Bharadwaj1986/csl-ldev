<L>9286<pc>1181,b<k1>उद्भूत<k2>उद्भूत
उद्भूत¦ त्रि० उद् + भू--क्त । १ उत्पन्ने “शिवलिङ्गतयोद्भूतः कोटि-
सूर्य्यसमप्रभः” ति० त० पु० “समुद्रमथनोद्भूतः” कलस-
मन्त्रः न्यायमते २ प्रत्यक्षयीग्ये “उद्भूतरूपं नयनस्य गो-
चरः” उद्भूतस्पर्शवद्द्रव्यं गोचरः सोऽपि च त्वचः”
भाषा० । उद्भूतत्वञ्च उद्भवापरपर्य्यायो रूपादिविशेषगु-
णगतोजातिभेदः कणा० सूत्रवृत्तौ उक्तः यथा
“अनेकद्रव्यसमवायात् रूपविशेषाच्च रूपोपलब्धिः” क० सू० ।
“तेन रसगन्धस्पर्शेषु ज्ञानं व्याख्यातम्” सू० । “रूपगतो-
विशेषोरूपविशेषः तच्चोद्भूतमनभिभूतत्वंरूपत्वञ्च तस्माद्रूप-
स्योपलब्धिः । नन्वेवं परमाणोर्द्व्यणुकस्य च रूपं गृह्ये-
तेत्यत उक्तमनेकद्रव्यसमवायादिति अनेकपदं भूयस्त्वपरं
तेनानेकानि भूयांसि द्रव्याणि आश्रयतया यस्य तद-
नेकद्रव्यं त्रसरेणुप्रभृति तत्समवायात्, घटादयोऽप्य-
वयवद्वयारब्धाः परम्परयाऽनकद्रव्याश्रया एव, रसस्पर्शा-
दौ रूपत्वविरहात् चाक्षुषत्वाभावः चाक्षुषे तेजसि च
उद्भूतत्वविरहात्, । उद्भवः रूपादिविशेषगुणगतो जाति-
विशेष एव रूपत्वादिव्याप्यः । नन्वेवं शुक्लत्वसुरभित्वक-
टुत्वादिभिरपि परस्परभावानुपपतिरेव तत्तद्व्याप्यतन्ना-
नात्वकल्पने तु कल्पनागौरवम् उद्भवपदस्य नानार्थत्व-
ञ्चेति चेन्न वाह्यैकैकेन्द्रियग्रहणयोग्यगुणत्वस्यैपोपाधेरु-
द्भवत्वात् तदुपाधिविरहस्यैवानुद्भवत्वात्, । अनुद्भवाभाव
एव उद्भव इति केचित् । तच्चिन्त्यम् अनुद्धवस्याप्येवं व्य-
वस्थापयितुमशक्यत्वात् । अतीन्द्रियविशेषगुणत्वमनुद्भूतत्व-
मिति चेत् एवं तर्हि ऐन्द्रियकविशेषगुणत्वस्यैवोद्भवत्वा-
पत्तेः । ऐन्द्रियकत्वावच्छेदकं किमिति चेत् तुल्यम्,
विशेषगुणेष्वेकैवोद्भूतत्वं जातिः गुणगतजातौ परस्पर-
[Page1182-a+ 38]
भावानुपपत्तिर्न दोषायेत्यपि वदन्ति । तेनेति रूपप्रत्यक्ष-
ज्ञानेनेत्यर्थः यथा रूपविशेषात् रूपत्वानभिभूतत्वोद्भूतत्व-
लक्षणात्, रूपोपलब्धिस्तथा रसविशेषात् रसत्वानमि भूतत्वो-
द्भूत्वलक्षणात् रसोपलब्धिः एवमितरत्रापि योज्यम् । अ-
नेकद्रव्यसमवायश्चातिदेश्यः । घ्राणरसनत्वगिन्द्रियाणामनु-
द्भवाद्गन्धरसस्पर्शानामग्रहणम् पाषाणादावनुद्भवाद्गन्धर-
सयोः । तद्भस्मनि तयोरुपलम्भात् तयोः पाषाणादावुप-
लम्भ एव न तुस्पष्ट इत्येके । विभक्तावयवाप्यद्रव्यरूपानु-
द्भवात्तदग्रहणम् एवं रसस्यापि । उष्णजले तेजीरूप-
स्यानुद्भवात् स्पर्शस्य चाभिभवात् विततकर्पूरचम्पकादौ
रूपरसस्पर्शानामनुद्भवादनुपलम्भः । कनकादौ रूपमुद्भूत-
मेव शुक्लत्वभास्वरत्वे परमभिभूते । रूपमप्यभिभूतमि-
त्येके कनकग्रहणन्तु रूपान्तरसाहचर्य्यात् । अभिभवश्च
बलवत्सजातीयग्रहणकृतमग्रहणं न तु बलवत्सजातीयस-
म्बन्धमात्रम्, बलवत्सजातीयसम्बन्धस्याप्यग्रहणनिरूप्यतया
अग्रहणस्यैवोपजीव्यत्वात् नचाग्रहणप्रयोजकत्वेन बलवत्स-
जातीय एवोपजीव्यः, अग्रहणस्य ग्रहणप्रागभावस्य तद-
त्यन्ताभावस्य वा तदप्रयोज्यत्वात् ग्रहणध्वंसस्य च त-
त्राभावात् । तवापि तर्हि बलवत्सजातीयग्रहणकृतमग्रहण-
मनुपपन्नमेबेति चेत् अस्त्वेवं तथापि सजातीयस्य बल-
वत्त्वे दुर्बलत्वे वा तादृशसम्बन्धसत्त्वे वा ग्रहणाग्रहणे
एव प्रयोजके एवेति स एवाभिभवपदार्थः” ।
<LEND>
