<L>29705<pc>4145,a<k1>नेत्र<k2>नेत्र
नेत्र¦ न० नयति नीयते वाऽनेन ष्ट्रन् । १ मन्थनदामनि २ वस्त्र-
<>भेदे ३ वृक्षमूले ४ रथे ५ जटायाम् ६ नाड्याम् मेदि० ।
<>७ चक्षुषि अमरः । ८ प्रापयितरि ९ नयनसाधने
<>१० प्रवर्त्तके च त्रि० । ११ वस्तिशलाकायां राजनि० ।
<>१२ चक्षुर्गोलकावस्थिते वह्निदेवताके तैजसे इन्द्रियभेदे
<>न० “विजित्य नेत्रप्रतिघातिनीं प्रभाम्” कुमा० तत्र
<>अग्निमन्थनदामनि “व्यामप्रमाणं नेत्रं स्यात् प्रमथ्यस्तेन
<>पावकः” कर्मप्रदीपे कात्या० “मन्थानं मन्दरं कृत्वा
<>तथा नेत्रञ्च वासुकिम्” भा० आ० १८ अ० । चक्षुषि “नेत्रे
<>दूरमनञ्जने पुलकिता तन्वी तवेयं तनुः” सा० द० । १२ है-
<>हयनृपपुत्रभेदे पु० “धर्मस्तु हैहयसुतो नेत्रः कुन्तिपिता
<>ततः” भाग० ९ । १३ । ६६ । १४ द्वित्वसंख्यायां न० “मुनिषड्-
<>यमनेत्राणि (२२६७) सू० सि० ज्यार्द्धपिण्डोक्तौ ।
<>वस्तिशलाकामानादि सुश्रुते उक्तं यथा “अथातो नेत्र-
<>वस्तिप्रमाणप्रविभागचिकित्सितं व्याख्यास्यामः” इत्यु-
<>पक्रमे सप्रपञ्चमुक्त्वा नेत्रप्रमाणादि उक्तं यथा
<>“पञ्चविंशतेरूर्द्ध्वं द्वादशाङ्गुलं मूलेऽङ्गुष्ठोदरपरीणाहमग्रे
<>कनिष्ठिकोदरषरीणाहमग्रे त्यङ्गुलसन्निविष्टकर्णिकं गृ-
<>ध्रवत्रनाडीतुल्यप्रवेशं कोलास्थिमात्रं छिद्रं क्लिन्नकला-
<>यमात्रं छिद्रमित्येके । सर्वाणि मूले वस्तिनिबन्धनार्थं
<>द्विकर्णिकानि । आस्थापनद्रव्यप्रमाणं तु विहिता द्वादश-
<>पसृतयः । सप्ततेस्तूर्द्धं नेत्रप्रमाणमेतदेव द्रव्यप्रमाणन्तु
<>द्विरष्टवर्षवत् । तत्र नेत्राणि सुवर्णरजतताम्रायोरीति-
<>दन्तशृङ्गमणितरुसारमयाणि श्लक्ष्णानि दृढानि गोपु-
<>च्छाकृतीन्यृजूनि गुटिकामुखानि । वस्तयश्चावृद्धानां
<>मृदवो नातिबहुला दृढाः प्रमाणवन्तो गोमहिषवराहा-
<>जोरभ्राणाम्” । “नेत्रालाभे हिता नाडी नलवंशास्थि-
<>सम्भवा । वस्त्यलाभे हितं चर्म सूक्ष्मं वा तान्तवं
<>घनम्” । वस्तिशलाकारूपं च उत्तरवस्तिशब्दे १०९८०
<>पृ० सुश्रुतोक्तं दृश्यम् । “चतुर्दशाङ्गुलं नेत्रमातुराङ्गु-
<>लमानतः” इत्यादिनोक्तं दृश्यम् । “कृत्वा सूक्ष्मेण
<>नेत्रेण चक्रतैलेन तर्पयेत्” सुश्रुतः ।
<LEND>
