<L>4060<pc>0335,b<k1>अयन<k2>अयन
अयन¦ न० अय--भावे ल्युट् । १ गतौ, दक्षिणत उत्तरस्याम्,
उत्तरतश्च दक्षिणस्यां सूर्य्यस्य चन्द्रस्य च २ गतौ, तथाहि
द्वादशराश्यात्मकस्य राशिचक्रस्यार्द्धं मकरावधिमिथुनपर्य्यन्तम्
राशिषट्कं क्रमेण उत्तरावनतं तत्र स्थितोऽर्कश्चन्द्रो वा
स्वगत्या प्राचीं गच्छन्नपि किञ्चित् किञ्चित्तिर्य्यग्गत्या
उत्तरामभिक्रामति, एवं कर्कटावधिधनुःपर्य्यन्तं राशिषट्कं
क्रेमेण दक्षिणावनतं तत्र स्थितोऽर्कश्चन्द्रो वा प्राग्वत् दक्षि-
णामेवाभिक्रामति सेयं गतिरयनशब्देन ज्योतिषे व्यव-
[Page0336-a+ 38]
ह्रियते तत्र सूर्य्यस्यायनं सौरैः षड्भिर्मांसैरेकं भवतीति
च तत्रैव प्रसिड्वम् । “अयनविष्णुपदीषडशीतय” इत्युक्तेः
३ अयनाख्यसंक्रान्तौ सा हि परिभाषिकायनशब्दवाच्या ।
नभोमण्डले प्रवहानिलेन पश्चाद्गत्या बंभ्रम्यमाणस्य राशि-
चक्रस्य निराधारतया दोलायमानत्वेन सप्तविंशांशपर्य्यन्तं
प्राक् पश्चाच्च गतिर्भवति । क्रान्तिस्थानञ्च अष्टमासा-
धिक ६६।८ षट्षष्टिवर्षैरेकैकमंशमतीत्य प्राक्, पश्चाद्वा
चलतीति १८०० अष्टदशशतवर्षैः सप्तविंशांशपर्य्यन्तं
प्राक्गत्वा पुनः पश्चात्, पश्चाद्गत्वा च पुनः प्रागवलम्बते ।
यदा चैवं राशिचक्रस्यायनस्थानं प्राक् गच्छति तदा राशि-
चक्रनिर्द्दिष्टमेषादिस्थानात् उक्तकालभेदेनेकैकांशातिक्रमेण
क्रमशः प्राचि, प्राक्तरे, प्राक्तने, वा स्थाने रव्यादि-
ग्रहाणां प्रभापुञ्जसञ्चारः । यदा तु पश्चादवलम्बते तदा
निर्दिष्टमेषादिस्यानात् तथैव परे, परतरे, परतमे, च स्थाने
ग्रहाणां प्रभापुञ्जसञ्चार इति भेदः । इदानीञ्च पश्चिमा-
यनं तेन राशिस्थानात् पश्चादेव ग्रहप्रभापुञ्जसञ्चारः ।
तथाच ज्योतिघोक्तगणितरीत्या मीनान्तात् पश्चादेकविंशांशे
एवेदानी विषुवादिसंक्रान्तिर्भवति एवं विष्णुपद्यादीनामपि
तत्तदंश एव ग्रहप्रभापुञ्जसञ्चारः । अयञ्चायनानुसारेण ग्रह-
प्रभापुञ्जसञ्चारस्वीकारः दिनमानविशेषस्य लग्नपरिमाणस्य
छायापदविशेषस्य, च बोधार्थमिति सिद्धान्ते प्रसिद्धम् ।
करणे ल्युटि । ४ उक्तायनज्ञानसाधने शास्त्रे, “ज्योति-
षामयनञ्चैवेति” ५ सैन्यनिवेशविशेषरूपव्यूहप्रवेशमार्गे च
“अयनेषु च सर्व्वेषु यथाभागमवस्थिताः” इति गीता ।
आधारे ल्युट् । ६ पथि, ७ गृहे, ८ आश्रये, ९ स्थाने, “ता
यदस्यायनं पूर्व्वमिति” मनुः । प्रागुक्तराशिचक्रस्य क्रान्तिवृत्ता
रम्भस्थानविशेषे १० अंशादौ च “तत्काले सायनार्कस्येति”
नीलकण्टः । तथाहि मीनान्तो हि युगादौ अयनांशप्रथम
स्थानं ततःप्राग्गत्या कियदंशपर्य्यन्तचलनेन परावृत्य पश्चाद्गत्या
पूर्वराशेः कियदंशपर्य्यन्तं गत्वा पुनःप्राग्गत्या प्राथमिकचलन
स्थानप्राप्तौ अयनस्यैकोविलक्षणो भगणो भवति इत्येवं
स्थिते तद्भगणपूरणकालादिज्ञापनाय किञ्चिदभिधीयते । सूर्य
सिद्धान्ते । “त्रिंशत्कृत्यो युगे भानां चक्रं प्राक परिलम्बते ।
तद्गुणाद्भूदिनैर्भक्ताद्द्युगणाद्यदवाप्यते ॥ तद्दोस्त्रिघ्ना दशाप्तांशा
विज्ञेया अयनाभिधाः । तत्संस्कृताट्ग्रहात् क्रान्तिच्छाया-
चरदलादिकम्” इति ॥ “भानां चक्रं राशीनां वृत्तं क्रान्ति-
वृत्तं स्वस्वविक्षेपमितशलाकाग्रप्रोतनक्षत्रगणैर्युक्तमित्यर्थः । युगे
महायुगे प्राक् पूर्व्वविभागे त्रिंशत कृत्यस्त्रिंशत्सङ्ख्यका कृयः
[Page0336-b+ 38]
र्विंशतयः षट्शतमित्यर्थः । परिलम्बते ध्रुवाधारभगोलस्था-
नात् तद्दूरमवलम्बते । अत्र परिलम्बत इत्यनेन भचक्र-
पूर्णभ्रमणाभाव उक्तोऽन्यथा ग्रहभगणप्रसङ्गेन मध्याधि-
कार एवैतदुक्तं स्यात् । तथा च तद्दूरमवलम्बनोक्त्या परा-
वृर्त्य यथास्थितं भवतीत्यागतं यथापि स्वस्थानात् तथैव
पश्चिमतोऽप्यवलम्बत इति सूचितम् । एवञ्च भचक्रं पश्चि-
मत ईश्वरेच्छया प्रथमतः कतिचिद्भागैश्चलति ततः परा-
वृत्य यथास्थितं भवति ततोऽपि तद्भागैः क्रमेण पूर्व्वतश्च-
लति ततोऽपि परावृत्य यथावस्थानंस्थितमित्येको विलक्षणो
भगणः । तेन प्रागित्युपलक्षणम् । पश्चिमावलम्बनानुक्तिस्तु
संवादकाले तदभावात् । अत्र त्रिंशत्कृत्व इति पाठः
प्रामादिकः । “युगे षट्शतकृत्वो हि भचक्रं प्राग्विल-
म्बते” इति सोमसिद्धान्तविरोधात् । “तत् पश्चाच्चलितं
चक्रमिति” ब्रह्मसिद्धान्तोक्तेश्च । अहर्गणात् तद्गुणात् षट्-
शतगुणिताद् भूदिनैर्युगीयसूर्यसावनदिनैर्भक्ताद्यत् फलं भग-
णादिकं प्राप्यते तस्य भगणत्यागेन राश्यादिकस्य भुजः कार्यस्त-
स्माद्दशाप्तांशा दशभिर्भजनेनाप्तभागास्त्रिगुणिता अयनसं-
ज्ञका ज्ञेयाः । भुजांशास्त्रिगुणिता दशभक्ताः फलमय-
नांशा इति तात्पर्य्यार्थः । तत्संस्कृतात् तैरयनांशैर्भचक्र-
पूर्व्वापरचलनवशाद्युतहीनाद्ग्रहात् पूर्व्वापरभचक्रचलनावग-
मस्त्वयनग्रहस्य षद्भान्तर्गतानन्तर्गतत्वक्रमेण क्रान्तिच्छा-
याचरदलादिकं साध्यम् । न केवलात्, बिशेषोक्तेः । छाया
वक्ष्यमाणा चरदलं चरं पूर्व्वाधिकारोक्तम् । आदिशब्दा-
दयनवलनमायनदृक्कर्म्म सङ्गृह्यते । यद्यपि तत्संस्कृताद्ग्र-
हात् क्रान्तिरित्येव वक्तव्यमन्येषामत्र तदुपजीव्यत्वाद्ग्र-
हणं व्यर्थं तथापि क्रान्तिरित्युक्त्या केवलक्रान्तिज्ञानार्थं
तत्संस्कृतग्रहात् क्रान्तिः साध्या । पदार्थान्तरोपजीव्यायाः
क्रान्तेः साधनं तु केवलादित्यस्य वारणार्थं क्रान्तिमात्रं
तत्संस्कृतात् साध्यमिति सूचकं छायाचरदलादिकथनम् ।
ईश्वरेच्छया क्रान्तिवृत्तं स्वमार्गे पश्चिमतः सप्तविंशत्यंशैः
क्रमोपचितैश्चलितं ततः परावृत्य स्वस्थान आगत्य तत्स्था-
नात् पूर्बतः सप्तविंशत्यंशैश्चलितम् । तथा च सृष्ट्यादिभूत-
क्रान्तिविषुवद्दृत्तसम्पाताश्रितक्रान्तिवृत्तप्रदेशो रेवत्यामन्नः
प्रागानीतग्रहभोगावधिरूपः स्वस्थानात् पूर्व्वमपरत्र वा
क्रान्तिवृत्तमार्गे गतः । विषुवद्वृत्ते तु तद्भागस्य वा पश्चिम-
भागः पूर्व्वभागो वा गतः । सम्पाते तद्वृत्तयोर्याम्योत्त-
रान्तराभावात् क्रान्त्यभावः । पूर्व्वसम्पातप्रदेशे तु तयो-
र्य्याम्योत्तरान्तरत्वात् क्रान्तिरुत्पन्नातो यथास्थितग्रहभो-
[Page0337-a+ 38]
गात् क्रान्तिरसङ्गतेति सम्पातावधिकग्रहभोगात् क्रान्तिर्युक्ता
तत्र सम्पातावधिकग्रहभोगज्ञानार्थं पूर्व्वसम्पातावधिकः
पूर्व्वाधिकारोक्तो ग्रहमोगो वर्त्तमानसम्पातपूर्व्वसम्पाता-
श्रितक्रान्तिवृत्तप्रदेशयोरन्तरभागैरयनांशाख्यैः पूर्व्वसम्पा-
तप्रदेशस्य पूर्व्वपश्चिमाव्स्थानक्रमेण युतहीनो भवति ।
क्रान्त्यु पजींव्याः पदार्था अपि वर्त्तमानसम्पातादुत्पन्ना इति
तत्साधनमपि तत्संस्कृतग्रहात् । अथायनांशज्ञानं तु षट्-
शतभगणेभ्यः पूर्व्वानुपातरीत्याहर्गणाद्ग्रहभोगो भगणा-
दिकस्तत्र गतभगणमितं परपूर्व्वभचक्रावलम्बनं गतम् ।
वर्त्तमानं त्वारम्भे पश्चिमावलम्बनाद्राशिषट्कान्तर्गते राश्या-
दिके पश्चिमावलम्बनमनन्तर्गते पूर्ब्धावलम्बनम् । तत्रापि
त्रिभान्तर्गगतानन्तर्गतत्वक्रमेण चलनं परावर्त्तनमिति भुजः
साधितस्ततो नवत्यंशैर्यदि सप्तविंशतिमागास्तदा भुजांशैः कि
मित्यनुपातेनं गुणहरौ नवभिरपवर्त्य भुजांशास्त्रिगुणिता
दशभक्ता इति सर्व्वमुपपन्नम् रङ्ग०” ॥ “स्फुटं दृक्तुल्यतां
गच्छेदयने विषुवद्वये । प्राक् चक्रं चलितं हिदं छायार्कात्
करणागते ॥ अन्तरांशैरथावृत्य पश्चाच्छेषैस्तथाधिके” सू०
सि० । “अयने दक्षिणोत्तरायणसन्धौ विषुवद्वये गोलसन्धौ
चलितं चक्रंदृक्तुल्यतां दृष्टिगोचरतां स्फुटमनायसं गच्छेत् ।
तत्र प्रत्यक्षतस्तस्मिन् गत्यन्तरं द्वश्यत इत्यर्थः । तथा च
सृष्ट्यादिकाले रेवतीयोगतारासन्नावधिमेषतुलाद्योः कर्क-
मकराद्योर्विषुवायनप्रवृत्तेरिदानीमन्यत्र तत्खरूपे प्रत्यक्षे इति
क्रान्तिवृत्तं चलितमन्यथा तदनुपपत्तेरिति भावः । ननु
पूर्व्वतोऽपरत्र वा चलितमिति कथं ज्ञेयमित्यत आह ।
प्रागिति । छायार्काद्यद्दिने सूर्यस्यायनदिक्परावर्त्तनमुदये
प्राच्यपरसूत्रस्थत्वं वा तस्मिन् दिनेऽन्यन्मित् दिने वा मध्या-
ह्नच्छायातो वक्ष्यमाणप्रकारेण सूर्यः साध्यस्तस्मादित्यर्थः ।
करणागते प्रागुक्तप्रकारेणातीतः स्पष्टः सूर्यस्तस्मिन्नित्यर्थः ।
न्यूने सति अन्तरांशैः सूर्ययोरन्तरांशैश्चक्रं क्रान्तिवृत्तं
प्राक् पूर्व्वस्मिन् चलितमिति ज्ञेयम् । अथ यद्यधिके सति
शेषै सूर्ययोरन्तरांशै श्चक्रमावृत्य परिवृत्य पश्चात् पश्चिमा-
भिमुखं तथा चलितमिति ज्ञेयम् । अत्रोपपत्तिः । छायातो
वक्ष्यमाणप्रकारेण सूर्य्यो वर्त्तमानसम्पाताद्गणितागतस्तु
रेवतीतारासन्नाद्यवधितोऽतस्तयोरन्तरमयनांशास्तत्र क्रा-
न्तिवृत्तस्य पूर्व्वचलने गणितागतच्छायार्कोऽधिको
भवति पश्चिमचलने तु न्यूनो भवतीति सर्व्वगुपपन्नम्” ।
रङ्गनाथः ॥ एवमयनस्य प्रकृतस्थानात् चलने
स्थिते सौरागमे “त्रिंशत्कृत्योयुगे भाना” मित्युक्तेः
[Page0337-b+ 38]
सोमसिद्धान्ते “युगे षट्शतकृत्वो हि भचक्रं प्राक्
विलम्बते” इत्युक्तेश्च ४३२०००० वर्षमिते युगे षट्शतै-
र्विभाजिते लब्धैः ७२०० वर्षैरेकोऽयनस्य भगणी
भवतीति गम्यते । एवञ्चोक्तदिशा युगादितः प्रथमं
मीनान्तात् मेषसप्तविंशतिपर्यन्तं प्राक् गत्वा ततः
परिवृत्य मीनशेषपर्यन्तं सप्तविंशत्यशैरागत्य ततोऽपि
पश्चाद्गत्या सप्तविंशत्यंशैः मीनचतुर्थांशपर्यन्तमागत्य परावृत्य
प्राग्गत्या पुनः सप्तविंत्यंशैः मीनशेषपर्यन्तं धावति इत्येवं
चतुर्भिः सप्तविंशत्यंशैः अष्टोत्तरशतांशैः प्राग्पश्चाद्गतिभेदेन
एकोऽयनभगणोभवतीति प्रागुक्तैः ७२०० वर्षैः यदि १०८
अंशाः तदा एकांशे किमित्यनुपातेन ६६ । ८ अष्ट-
मासाघिकषट्षष्टिवर्षैरेकेकांशायनचलनम् इति प्रतिभाति
ततश्च यदि ६६ । ८ वर्षादिभिः ६० कलात्मकोऽंशस्तदा एक-
वर्षेण किमित्यनुपाते ५४ विकलाः प्रतिवर्षमयन स्थानचलन
मायाति अत्र प्रागित्युक्तेः सृष्ट्यादौ युगादौ च प्रथमं
प्रागेव गतिर्न तु पश्चिमतः तथात्वे इदानीन्तनांशवैषम्या-
पत्तेः । तथा हि ४३२०००० युगे यदि षट्शतानि
अयनभगणास्तदा १७२८००० कृतयुगे किमित्यनुपातेन
२४० भगणाः १२९६००० त्रेतायुगे १८० भगणाः
८६४००० द्वापरे १२० भगणाः इत्येवं त्रिपुगे ५४०
भगणा गता इदानीं कलियुगस्य वर्षागता ४९७३ यदि
७२०० वर्षेषु १०८ अंशात्मकीभगणस्तदा ४९७३ वर्षेषु
किमिति त्रैराशिके ७४ अंशाः ३५ कलाः ४४ विकलाः
लब्धा तथा च १०८ अंशात्मकायनभगणमध्ये एतावदंशा-
दयो गता इति लभ्यते । तत्र यदि प्रथमं पश्चाद्गत्या भग-
णारम्भस्तदा मीनान्तात् चतुर्थांशं यावत् पश्चाद्गत्या परा-
वृत्य मीनपर्य्यन्तगमने ५४ अंशाः गताः तत प्राग्गत्या मेष-
सप्तविं शत्यं शैर्गतिस्वीकारे इदानीं मेषस्य २० । ३५ । ४४ अय-
नांशादिः स्यात् । नच तत् छायादिसंवादि प्रथमं प्राग्गति
स्वीकारे तु प्राग्गत्या प्रथमं मीनान्तात् मेषस्य सप्तविंशत्यं
शपर्यन्तं गत्वा पश्चाद्गत्या सप्तविंशत्यंशैः मीनान्तगमने
५४ अंशाः गताः ततः पश्चाद्गत्या मीनस्य एते २० । ३५ । ४४
अंशादयोगतास्तथा च पश्चाद्गत्या मीनस्य नवमांशे
इदानीमयनांशादिरिति सर्व्वज्योतिर्वित्सम्पदायः ।
अतएव एतदयनांशमादायैव ग्रहस्पष्टादिकं ग्रहणं
साध्यते दिनमानादिकञ्चानीयते । इदीन्तनाः ज्योति-
विदांशिरोमणयः सर्वगणकावतंसाः पण्डितोत्तमाः श्रीम-
न्तोवापुदेवशास्त्रिणः अयनचलनस्य राहुदृष्टान्तेन सर्व्वथा
[Page0338-a+ 38]
विलोमगतितयायनभगणम् यदुरीचक्रुः तत्र विरोधादिकं
प्रदर्शयिष्यते तद्दृष्ट्वा विद्वद्भिस्तस्य प्रमादोऽप्रमादो वा
वगन्तव्यः । तथा हि छायादिना अयनभोगस्य प्रतिबर्षं
५४ विकलाः इदानीं पश्चादयनस्थानचलनं च सर्वज्योति-
र्वित्प्रसिद्धम् । तत्र केवलं पश्चाद्गत्याऽयनस्थानचलनेन
भचक्रस्य भ्रमणाङ्गीकारे । यदि ५४ विकलाभिः एको वर्षस्तदा
१२९६००० विकलात्मकभचक्रभ्रमणे कति वर्षा इत्यनु-
पातेन २४००० वर्षेष्वेको भगणो भवति यदि २४०००
वर्षैः एकोभगणः तदा ४३२००० वर्षात्मके महायुगे कति
भगणाभवन्ति इत्यनुपातेन १८० भगणाभवन्ति ।
ततश्च सौरसोमसिद्धान्तोक्तषट्शतसंख्याविरोधः इदानीं
मीननवांशे अयनस्थानेविरोधश्च । तथा हि तन्मते राशि-
चक्रस्य केवलं विलोमगत्यायनभगणस्वीकारेण प्रागुक्तटिशा
२४००० वर्षैरेकोभगणः तदा १७२८००० वर्षात्मके
कृतंयुगे कतीत्यनुपातेन ७२ भगणाः । १२९६०००
वर्धात्मकत्रेतायाम् ५४, ८६४००० द्वापरे ३६ इत्येवं
त्रियुगे १६२ भगणाः गताः इदानीं कलेः ४९७३
गताब्देषु किमिति जिज्ञासायाम् यदि ५४ विकलाभिरेको
वर्षस्तदा ४९७३ वर्षेषु किमित्यनुपाते ७४ । ३५ । ४४
अंशादयोगताः इत्यायाति तन्मते च मीनान्तात् सर्वथा
पश्चाद्गत्या भगणपूरणस्वीकारेण मीनान्तात् ७४ । ३५ । ४४
अंशादितः पूर्व्वमयनस्थानापत्तिः तथाच मीनान्तात्
तावद्भिरंशैः पूर्व्वं मकरस्य पञ्चदशांशे अयनांशादि
स्यात् । न च तथा प्रत्यक्षादिभिरवगम्यते नापि ज्योतिर्विदां
केषाञ्चित्सम्मतम् अतोऽयनस्थानेन केवलविलोमगत्या
भचक्रस्य भ्रमणोक्तिः साहसमेव । किञ्च अतिचिरन्तनकालैः
संवादनीये प्राग्गतित्वे पश्चाद्गतित्वे वा आर्ष ज्ञानं विना
निर्णयासम्भवः अतः सौराद्यागमोक्तं प्राग्गतित्वमना-
दृत्य प्रथमं पश्चाद्गतिस्वीकारः केवलपश्चाद्गतिस्वीकारः
अयनचलनस्य तद्भगणसंख्यातो विषमकल्पनञ्चार्वाग्दृशां
आगसविरोधात् वचनमात्रेण न श्रद्धाय प्रभवति ।
किञ्च सौरागमाद्युक्तं प्राग्गतित्वंमनादृत्य केवलं
पश्चाद्गतित्वं यत् स्वीकृतं तत् सर्व्वव्ययहारलोपकम्
तिथ्यादिसाधनाङ्गायनांशादिविलोपकञ्च । एतेन इंल-
ण्डिया अपि ज्योतिर्वेत्तारः सृष्टिकालस्य षट्सहस्र-
कालमात्रपरिमितिवादिनोऽपि परास्ताः । तैरपि प्रतिवर्षं
५४ विकलाः अयनांशभोगाः स्वीकृताः स्वीकृतश्च
षटषष्टिवर्षैरकांशभोगः तथा च ६६ । ८ वर्षादिभिर्यदि एको-
[Page0338-b+ 38]
ऽंशः पश्चाद्गच्छति तदा तदुक्तसृष्टिकाले ६००० कतीत्य-
नुपाते ९० अंशाः समायान्ति तेन मीनान्तात् ९० अंशान्तरे
पश्चाद्गत्या धनुःशेषांशेऽयनारम्भः स्यात् तदेतद्दृष्टविरुद्ध-
त्वादपेक्ष्यमेवंमीनान्तं विहाय अन्यत्र कान्तिवृत्तारम्भस्था-
नतश्चलनकल्पने न विनिगमकममस्ति इति विजातीयज्योति-
र्विदाम्मतमसङ्गतमेव तैरपि तदवधिक्रान्तिवृत्तारम्भांशचलन-
स्वीकारात् । इदानीं च संवाद्ययनानुसारेण मीनान्तात्
२० । ३५ । ४४ तत्रानुपातेप्रायेण १३७० वर्षा आयान्ति तत्रैव
सृष्टिकल्पनन्तु नैव सम्भवति ख्रीष्टाब्द १८७३ कालस्यततो-
ऽधिकत्वेन तत्पूर्व्वं सृष्टेरुचितत्वात् । पुनर्भगणान्तरस्वीकारे
तु २४००० वर्षास्ततोऽधिकाः स्युस्तेन २५३५ वर्षाः सृष्टि
कालाः अन्ततः स्युः तावतिथेच काले सर्वग्रहाणां मेषादौ
स्थित्यसम्भव एव इति सर्वथा तन्मतमनादरयणीयमेव । प्राग्-
दर्शितसरणौ प्रीचीनसम्मतिरपि यथा । “मृगसंक्रान्तितः
पूर्व्वं पश्चात्तारादिनान्तरे । प्रतिवर्षं चतुः पञ्चपलमान-
क्रमेण तु । षट्षष्टिवत्सरानेकदिनं स्यादयनं रवेः । एवं
चतुःपञ्चदिनादयनारम्भणं क्रमात् । व्युत्क्रमेण च तद्वत्
स्यादुदग्यानं रवेर्ध्रुवम् । कर्किसंक्रमणे तद्वदभितोदक्षिणाय-
नम् । अयनांशक्रमेणैव विषुवारम्भणं तथा । रविसंक्रान्ति-
तोमेषतुलयोरभितः पुनः” तिथि० त० । अधिकमयन-
संक्रान्तिशब्दे वक्ष्यते । एति सूर्य्योदक्षिणामुत्तरां
वाऽत्र आधारे ल्युट् । पूर्व्वोक्तरीत्या सूर्यस्योत्तर-
दक्षिणागत्याधारे ११ काले तथा च । “तपस्तपस्यौ शिशि-
रावृतुः मधुश्च माधवश्च वासन्तिकावृतुः शुक्रश्च
शुचिश्च ग्रीष्मावृतुः अथैतदुत्तरायणं देवानां दिनं नभश्च
नभस्यश्च वार्षिकावृतुः इषश्च ऊर्जश्च शारदावृतुः सहाश्च
सहस्यश्च हैमन्तिकावृतुः अथैतद्दक्षिणायनं देवानां रात्रिः”
इति श्रुतौ “अग्निर्ज्योतिरहः शुक्लः षण्मासा उत्तरायणम्
तत्र प्रयाता गच्छन्ति ब्रह्म ब्रह्मविदोजनाः । धूमोरात्रि-
स्तथा वह्निः षण्मासादक्षिणायनमिति” गीतायाञ्च षण्मासा-
नामेव अयनत्वेनाभिधानात् । १२ अयनाभिमानिदेवेषु
“आतिवाहिकास्तल्लिङ्गात्” शा० सू० । अर्च्चिरादीनां
तदमिमानदेवतापरत्वव्यवस्थापनात् “तेऽचिर्षमभिसम्पद्यन्ते
अर्च्चिषोऽहः अह्न आपूर्य्यमाणपक्षम् आपूर्य्यमाणपक्षात्
यानुदङ्ङेति तान्मासान् मासेभ्यः संवत्सरमित्युपक्रम्य
सएतान् ब्रह्म गमयतीति” छा० उ० श्रुतौ ब्रह्म-
गमयितृत्वोक्तेः तेषां चेतनपरत्वौचित्यम् । “अयते याति
अनेन ऋतुत्रयेण सूर्य्योदक्षिणाशामुत्तराशां वेति
[Page0339-a+ 38]
ऋतुत्रयमयन तथा च वाजसनेयिनः पञ्चाग्निविद्यायां
दक्षिणोत्तरमार्गयोः समामनन्ति । “यान् षण्मासान्
दक्षिणादित्य एति, यान् षण्मासानुदङ्ङादित्य एतीति”
तथा छन्दोगा अधीयते । “यान् षड्दक्षिणैति--मासान्
तान्, यान् षडुत्तरैति मासांस्तानिति” तैत्तिरीयाः क्रतु
ग्रहब्राह्मणेपठन्ति “तस्मादादित्यः षण्मासान् दक्षिणेनैति
षड् त्तरेणैति” एवंचादित्यगतिमुपजीव्यायननिष्पत्तेः सौर-
मेवैतत् अत एव विष्णु धर्म्मोत्तरे सौरमानमधिकृत्योक्तम्
“ऋतुत्रयं चायनंस्यादिति” केचित्तु चान्द्रमानेनायनद्वयम-
भ्युपगच्छन्ति “मार्गमासादिकैस्त्रिभिः ऋतुभिः कल्पितः
कालः षण्मासात्मकमुत्तरायणं ज्यैष्ठमासादिकैः दक्षिणायन-
मिति तत्र प्रमाणं ज्योतिः शास्त्रादौ मृग्यं श्रौतस्मार्त्तकर्मानु-
ष्ठाने तु मकरकर्कटसंक्रान्त्यादिक एवायनद्वयकाल इति
यथोक्तश्रुतिस्मृतिभ्यामवगन्तव्यम् उत्तरायणस्य यागकर्मा-
ङ्गचं कण्वा अधीयते “उदगयन आपूर्य्यमाणे पक्षे पुण्याहे
द्वादशाहमुपसद्वती भूत्वेत्यादि” । चौलादीनामुत्तरायणकर्त्त-
व्यता गृह्यस्मृतिषु प्रसिद्धा । सत्यव्रतश्च देवताप्रतिष्ठादीना-
मुत्तरायणदक्षिणायनयोर्विधिनिषेधावाह “देवतारामवा-
प्यादिप्रतिष्ठोदङ्नुखे रवौ । दक्षिणाभिमुखे कुर्व्वन् न तत्-
फलमवाप्नुयादिति” उग्नदेवतानां प्रतिष्ठा दक्षिणायने
कर्त्तव्या तथा च वैखानससंहितायामभिहितम् “मातृ-
भैरववाराहनारसिंहत्रिविक्रमाः । महिषासुरहन्त्री च
स्थाप्या वै दक्षिणायन इति” कालमाधवीये माधवः ।
“सौरेण द्युनिशोर्वामं षडशीतिमुखांनिच । अयनं
विषुवच्चैव संक्रान्तेः पुण्यकालता” । सू० सि० उक्तेः
अयनं सौरमानेनैवेत्यवगम्यते । कान्तिवृत्तारम्भस्थान-
चलनं च सर्वेषां राशीनां स्वस्वस्थानात् प्राक् पश्चाद्वा
अयनांशानुसारेणान्यत्र स्थाने भवति । तस्य स्फुटा-
नयनमयनसंक्रान्तिशब्दे वक्ष्यते । “संक्रान्तिषु यथा
कालस्तदीयेऽप्ययने तथा” का० मा० स्मृतिः । एति
समृद्धिमनेनकरणे ल्युट् । १२ सत्रविशेषे यथा गवामयनम्
तद्विवरणं गवामयनशब्दे । अयनेननिर्वृत्तम् अयनस्येदंवा
अण् । आयनम् अयनसाध्ये अयनसम्बन्धिनि च त्रि० ।
“युतायनांशोडुपकोटिशिञ्जिनी जिनांशमौर्व्या गुणिता
विभाजिता । द्युजीवया लब्धफलस्य कार्म्मुकम् भवेच्छ-
शाङ्कायनदिक्कमायनमिति” आयनं वलनमस्फुटेषुणा सङ्गुणं
द्युगणभाजितं हतम् । पूर्ण्णपूर्ण्णधृतिभिर्गृहाश्रितव्यक्ष-
भोदयहृदायनाः कलाः “अस्फुटेषुवलनाक्षतिस्तु वा
[Page0339-b+ 38]
पष्टिहृत् फलकलाः स्युरायनाः” इति च सि० शि० । अयने
भवः ठञ् । आयनिकः अयनभवे त्रि० स्त्रियां ङीप् ।
<LEND>
