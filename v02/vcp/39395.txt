<L>39395<pc>4794,b<k1>रस<k2>रस
रस¦ पु० रस्यते रस--अच् । आस्वाद्ये रसनेन्द्रियग्राह्ये १ मधु-
र्य्यादिगुणभेदे २ देहस्थे भुक्तान्नादेः प्रथमपरिणामे ३ सारे
च “ओषधीनां रसः” इति ताण्ड्यब्रा० “रसः सारः” भा० ।
४ धातुभेदे पारदे ५ माधुर्य्या दरसवति गुडादौ त्रि०
६ पुष्पस्य मधुनि ७ अलङ्कारोक्ते विभावानुभावसञ्चारि-
काभावव्यङ्ग्ये रत्यादिस्थायिभावके शृङ्गारादौ । ८ विषे
९ वीर्य्ये १० रागे ११ द्रवे अमरः १२ जले च १३ गन्धरसे
पुंन० मेदि० १४ अन्ने च निघण्टुः ।
पारदशब्दे ४३११ पृष्ठादौ रसशोधनादि दृश्यम् ।
देहस्थधातुहेतुरसस्वरूपादि भावप्र० उक्तं यथा
“यत्पाथो रसधातुर्यस्ततोऽभवदपां रसः । सद्रवं सकलं
देहं रसतीति रसः स्मृतः ।” अथ रसस्य स्वरूपमाह
“सम्यक् पक्वस्य भुक्तस्य सारो निगदितो रसः । स तु
द्रवः सितः शीतः स्वादुः स्निग्धश्चलो भवेत् ।
सारो यथा गुडमधूकपुष्पबकुलत्वग्वदरीमूलादिभवः
सारो मदिरा । अथ रसस्य स्थानमाह “सर्वदेह
चरस्यासि रसस्य हृदयं स्थलम् । समानसरुता पूर्वं
यदयं हृदये धृतः ।” अथ रसस्य कर्माण्याह “आरुह्य
धननीर्गत्वा धातून् सर्वानयं रसः । पुष्णाति तदनु
स्वीयैर्व्याप्नोति च तनुं गुणैः ।” गुणैः शीतस्निग्ध-
पोषकत्वगुणैः शीतस्निग्धपोषकत्वैः “मन्दवह्निविदग्धस्तु
कटुर्वाम्लो भवेद्रसः । स कुर्य्याद्बहुलान् रोगान्
विषकृत्यं करोत्यपि ।” असृक्करशब्दे दृश्यम् ।
अलङ्कारशास्त्रोक्तो रसो नवविधः । “शृङ्गारहास्यकरुण
रौद्रवीरभयानकाः । बीभत्सोऽद्भुत इत्यष्टौ रसा
शान्तस्तथा मतः ।” सा० द० तल्लक्षणं तत्रैव यथा
“विभावेनानुभावेन व्यक्तः सञ्चारिणा तथा । रसतामेति
रत्यादिः स्थायी भावः सचेतसाम्” । “विभावादयो
वक्ष्यन्ते । सात्त्विकाश्चानुभावरूपत्वात् न पृथगुक्ताः ।
व्यक्तो दध्यादिन्यायेन रूपान्तरपरिणतः व्यक्तीकृत एव
रसो न तु दीपेन घट इव पूर्वसिद्धो व्यज्यते । तदुक्तं
लोचनकारैः “रसाः प्रतीयन्त इति त्वोदनं पचती-
तिवद्यवहार इति” । अत्र च रव्यादिपदोपादानादेव
प्राप्ने स्थायित्वे पुनः स्थायिपदोपानं रत्यादीनामपि रसा-
न्तरेष्वस्थायित्वप्रतिपादनार्थम् । ततश्च हासक्रोधादयः
[Page4795-a+ 38]
शृङ्गारवीरादौ ष्यभिचारिण एव । तदुक्तम् “रसावस्थः
परं भावः स्थायितां प्रतिपद्यते” इति । अस्य स्वरूप-
कथनगर्भ आस्वादप्रकारः कथ्यते । “सत्त्वोद्रेकादखण्ड-
स्वप्रकाशानन्दचिन्मयः । वेद्यान्तरस्पर्शशून्यो ब्रह्मास्वाद-
सहोदरः । लोकोत्तरचमत्कारप्राणः कैश्चित् प्रमातृभिः ।
स्वाकारवदभिन्नत्वेनायमास्वाद्यते रसः । रजस्तमोभ्या-
मस्पृष्टं मनः सत्त्वमिहोच्यते” इत्युक्तप्रकारो
बाह्यमेयविमुखतापादकः कश्चनान्तरो धर्मः सत्त्वं तस्यो-
द्रेक० रजस्तमसी अभिभूयाविर्भावः । अच च हेतुस्तथा-
विधालौकिकक्राव्यार्थपरिशीलनम् । अखण्ड इत्येक
एवायं विमावादिरत्यादिप्रकाशसुखचमत्कारात्मकः ।
अत्र हेतुं वक्ष्यामः । स्वप्रकाशत्वाद्यपि वक्ष्यमाणरीत्या ।
चिन्मय इति स्वरूपार्थे मयट् । चमत्कारश्चित्तविस्तार-
रूपो विस्मयापरपर्य्यायः । तत्प्राणत्वञ्चास्मद्बृद्धप्रपिता-
महसहृदयगोष्ठीगरिष्ठकविपण्डितमुख्यश्रीमन्नायणपादै-
रुक्तं । तदाह धर्मदत्तः स्वग्रन्थे
“रसे सारश्चमत्कारः सर्वत्राप्यनुभूयते । तच्चमत्कार-
सारत्वे सर्वत्राप्यद्भुतो रसः । तस्मादद्भुतमेवाह कृती
नारायणो रसमिति” । “कैश्चिदिति प्राक्तनपुण्यशाखिभिः
तदुक्तं “पुण्यवन्तः प्रमिण्वन्ति योगिवद्रससन्ततिमिति”
यद्यपि “स्वादः काव्यार्थसम्भेदादात्मानन्दसमुद्भवः”
इत्युक्तदिशा रसस्यास्वादानतिरिक्तत्वमुक्तं तथापि “रसः
स्वाद्यते” इति काल्पनिकं भेदमुररीकृत्य कर्मकर्त्तरि वा
प्रयोगः । तदुक्तम् “रस्यमानतामात्रसारत्वात् प्रकाश-
परीरादनन्य एव हि रसः” इति । एवमन्यत्राप्येवं-
विधस्थलेषूपचारेण प्रयोगा ज्ञेयाः । नन्वेतावता रस-
स्याज्ञेयत्वमुक्तं भवतीति व्यञ्जनायाश्च ज्ञानविशेष-
त्वाद् द्वयोरैक्यमापतिज् ततश्च “स्वज्ञानेनान्यधीहेतुः
सिद्धेऽर्थे व्यञ्जको मतः । यथा दीपोऽन्यथाभावे को
विशेषोऽस्य कारकात्” इत्युक्तदिशा षटप्रदीपवद्
व्यङ्ग्यव्यञ्जकाः पार्थक्यमेवेति कथं रसस्य व्यङ्ग्यतेति
चेत् सत्यमुक्तम् अत एवाहुः “विलक्षण एवायं
गतिज्ञाप्तभेदेभ्यः स्वादनाख्यः कस्तिद्व्यापारः । अत
एव हि रसनास्वादनचमत्करणादयो विलक्षणा एव
व्यपदेशा इति अभिधादिविलक्षणव्यापारतायाः प्रसाधन-
ग्रहिलैराताभी रसादीनां व्यङ्ग्यत्वमुक्तं भवतीति । ननु
तर्हि करुणादीनां रसानां दुःखमयत्वाद्रसत्वं न स्यादि-
न्युच्यते” “करुणादावपि रसे जायते यत् परं ञ्चुखम् ।
[Page4795-b+ 38]
सचेतसामनुभवः प्रमाणं तत्र केवलम्” । आदिशब्दाद्
वीभत्सभयानकादयः । तथाप्यसहृदयानां मुखमुद्रणाय
पक्षान्तरमुच्यते । “किञ्च तेषु यदा दुःखं न कोऽपि
स्यात्तदुन्मुखः” । न हि कश्चित् सचेता आत्मनो
दुःखाय प्रवर्त्तते करुणादिषु च सकलस्यापि साभि-
निवेशप्रवृत्तिदर्शनात् । अनुपपत्त्यन्तरमाह । “तथा
रामायणादीनां भविता दुःखहेतुता” । “करुणरसस्य
दुःखहेतुत्वात् करुणरसप्रधानरामायणादिप्रबन्धानामपि
दुःखहेतुत्वप्रसङ्गः स्यात् । ननु कथं दुःखकारणेभ्यः
सुखोत्पत्तिरित्याह “हेतुत्वं शोकहर्षादेर्गतेभ्यो लोक-
संश्रयात् । शोकहर्षादयो लोके जायन्तां नाम लौ-
किकाः । अलौकिकविभावत्वं प्राप्तेभ्यः काव्यसंश्रयात् ।
सुखं संजायते तेभ्यः सर्वेभ्योऽपीति का क्षतिः” । ये
खलु रामवनवासादयो लोके दुखकारणानि इत्यु-
च्यन्ते त एव हि काव्यनाट्यसमर्पिता अलौकिकविभा-
वनव्यापारवत्तया कारणशब्दवाच्यत्वं विहायालौकिक-
विभावशब्दवाच्यत्वं भजन्ते । तेभ्यश्च सुरते दन्तघाता-
दिभ्य इव सुखमेव जायते । अतश्च लौकिकशोकहर्षा-
दिकारणेभ्यो लौकिकशोकहर्षादयो जायन्ते इति
लोक एव प्रतिनियमः । काव्ये पुनः सर्वेभ्योऽपि
विमावादिभ्यः सुखमेव जायते इति नियमान्न कश्चिद्-
दोषः । कथं तर्हि हरिश्चन्द्रादिचरितस्य काव्यनाट्य-
येरपि दर्शनश्रुवणाभ्यामश्रुपातादयो जायन्त इत्युच्यते ।
“अश्रुपातादयस्तद्वद्द्रुतत्वाच्चेतसो मताः” । तर्हि कथं
काव्यतः सर्वेषामीदृशी रसाभिव्यक्तिर्न जायत इत्याह
“न जायते तदास्वादो विना रत्यादिवासनाम्” ।
वासना चेदानीन्तनी प्राक्तनी च रसास्वादहेतुः । तत्र
यदि आद्या न स्याच्छ्रोत्रियजरन्मीमांसकादीनामपि सा
स्यात् । यदि द्वितीया न स्याद् यद्रागिणामपि केषा-
ञ्चिद्रसोद्बोधो न दृश्यते तन्न स्यात् । उक्तञ्च धर्मदत्तेन
“सवासनानां सभ्यानां रसस्यास्वादनं भवेत् । निर्वा-
सनास्तु रङ्गान्तःकाष्ठकुड्याश्मसन्निभाः” इति । ननु कथं
रामादिरत्याद्युद्बोधकारणैः सीतादिभिः सामाजिक-
रत्याद्युद्बोध इत्युच्यते “व्यापारोऽस्ति विभावादेर्नाम्ना
साधारणीकृतिः । तत्प्रभावेन यस्यासन् पाथोधिप्लव-
नादयः । समाता तदभेदेन स्वात्मानं प्रतिपद्यते” । “ननु
कथं मनुष्यमात्रस्य समुद्रलङ्गनादावुत्साहोद्बोध इत्यु-
च्यते “सत्माहादिसमुद्बोधः साधारण्यामिमागतः ।
[Page4796-a+ 38]
नॄणामपि समुद्रादिलङ्घनादौ न दुष्यति” । रत्यादयोऽपि
साधारण्येन प्रतीयन्त इत्याह साधारण्येन रत्या-
दिरपि तद्वत् प्रतीयते” । रत्यादेरपि ह्यात्मगतत्वेन
प्रतीतौ सभ्यानां व्रीडातङ्कादिर्भवेत् परगतत्वेन त्वरस्य-
तापातः विभावादयोऽपि प्रथमतः साधारण्येन प्रतीयन्ते
इत्याह “परस्य न परस्येति ममेति न ममेति च ।
तदास्वादे विभावादेः परिच्छेदो न विद्यते” । ननु
तथापि कथमेवमलौकिकत्वमेतेषां विभावादीनामित्युच्यते
“विभावनादिव्यापारमलौकिकमुपेयुषाम् । अलौकिकत्व-
मेतेषां भूषणं न तु दूषणम्” । आदिशब्दादनुभावन-
सञ्चारणे । तत्र विमावनं रत्यादेर्विशेषेणास्वादाङ्कुरण-
योग्यतानयनम् । अनुभावनमेवम्भूतस्य रत्यादेः समन-
न्तरमेव रसादिरूपतया भावनम् । सञ्चारणं तथाभूतस्यै-
तस्य सम्यक्चारणम् । विभावादीनां यथासङ्क्यं कारण
कार्य्यसहकारित्वे कथं त्रयाणामपि रसीद्बोधे कारणत्व-
मित्युच्यते “कारणं कार्य्यसञ्चारिरूपा अपि हि लोकतः ।
रसोद्बोधे विभावाद्याः कारणान्येव ते मताः” । ननु
तर्हि कथं रसास्वादे तेषामेकः प्रतिभास इत्युच्यते
“प्रतीयमानः प्रथमं प्रत्येकं हेतुरुच्यते । ततः संवलितः
सर्वो विभावादिः सचेतसाम् । प्रपानकरसन्यायाच्चर्व्य-
माणोरसो भवेत्” । यथा खण्डमरिचादीनां सम्मेलनादपूर्व
इव कश्चिदास्वादः प्रपानकरसे संजायते विभावादिसम्मे-
लनादिहापि तथेत्यर्थः । ननु यदि विभावानुभावव्यभि-
चारिभिर्मिलितैरेव रसस्तत् कथं एकस्य द्वयोर्वा सद्भावेऽपि
स स्यादित्युच्यते “सद्भावश्चेद्विभावादेर्द्वयोरकस्य वा
भवेत् । झटित्यन्यसमाक्षेपे तदा दोषो न विद्यते” ।
अन्यसमाक्षेपश्च प्रकरणादिवशात् । यथा “दोर्घाक्षं
शरदिन्दुकान्ति वदनं बाहू नतावंसयोः सङ्खिप्तं निवि-
डोन्नतस्ततमुरः पार्श्वे प्रमृष्टे इव । मध्यः पाणिमिनो
नितम्बि जघनं पादावुदग्राङ्गुली छन्दो नर्त्तयितुर्यथैव
मनसः सृष्टं तथास्या वपुः” । “अत्र मालबिकामभि-
लष्यतोऽग्निमित्रस्य मालविकारूपविभावमात्रवर्णने सञ्चा-
रिणामौत्सुक्यादीनामनुभावानाञ्च नयनविस्फार दीना-
मौचित्यादेवाक्षेपः । एवमन्याक्षेपेऽप्यूह्यम् । “अनुकार्य्यगतो
रसः” इति वदतः प्रत्याह “पारिमित्याल्लौकिकत्वात्
सान्तरायतया तथा । अनुकार्य्यस्य रत्यादेरुद्बोधो न
रसो भवेत्” । सीतादिदर्शनादिजो रामादिरत्याद्युद्-
बोधो हि परिमितो लौकिको, नाट्यकाव्यदर्शनादेः
[Page4796-b+ 38]
सान्तरायश्च । तस्मात् कथं रसरूपतामियात् । रसस्यै-
तद्धर्मत्रितयविलक्षणधर्मकत्वात् । अनुकर्तृगतत्वञ्चास्य नि
रस्यति “शिक्षाभ्यासादिमात्रेण राघवादेः स्वरूपतम् ।
दर्शयन् नर्त्तको नैव रसस्यास्वादको भवेत्” । किञ्च
काव्यार्थाभावने नायमपि सभ्यपदास्पदम् । यदि पुन-
र्नटोऽपि काव्यार्थभावनया रामादिरूपतामात्मनो दशयेत्
तदा सोऽपि सभ्यमध्य एव गण्यते” ।
द्रव्यगतमधुरादिरसकारणादिकं सुश्रुते उक्तं यथा
“अथातो रसविशेषविज्ञानीयमध्यायं व्याख्यास्यामः ।
आकाशपवनदहनतोयभूमिषु यथासङ्ख्यमेकोतर-
परिवृद्धाः शब्दस्पर्शरूपरसगन्धाः । तस्मादाप्यो रसः
परस्परससर्गात् परस्परानुग्रहात् परस्परानुप्रवेशाच्च
सर्वेषु सर्वेषां सान्निध्यमस्त्थुत्कर्षापककर्षात्तु ग्रहणम् ।
स खल्वाप्योरसः शेषभूतसंसर्गाद्विभक्तः षोढा विभ-
ज्यते । तद्यथा मधुरोऽम्ला लवणः कटुकस्तिक्तः
कषाय इति । ते च भूयःपरस्परसंसर्गात् त्रिषष्टिधा
भिद्यन्ते । तत्र भूम्यम्बुगुणबाहुल्यान्मधुरः १ । भूम्यग्नि-
गुणबाहुल्यादम्लः २ । तोयाग्निगुणबाहुल्याल्लवणः ३ वाय्व-
ग्निगुणबाहुल्यात् कटुकः ४ । वाय्वाकाशगुणबाहुल्या-
त्तिक्तः ५ । पृथिव्यनिलगुणबाहुल्यात् कषायः ६ इति । तत्र
मधुराम्ललवणा वातघ्नाः । मधुरतिक्तकषायाः पित्तघ्नाः ।
कटुतिक्तकषायाः श्लेष्मघ्नाः तत्र वायुरात्मनैवात्मा पित्त-
माग्नेयं श्लेष्मा सौम्य इति । त एव रसाः स्वयोनि-
वर्द्धना अन्ययोनिप्रशमनाश्च” ।
<LEND>
