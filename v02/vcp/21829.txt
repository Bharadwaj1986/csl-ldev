<L>21829<pc>3194,a<k1>णम<k2>णम
णम¦ शब्दे अक० नतौ सक० भ्वा० पर० अनिट् । नमति
प्रणमति अनं सीत् । ननाम नेमतुः नेमिथ नमन्थ ।
नतः नतिः नामः नत्वा नन्ता नम्यः आनाम्यः । अस्य
अमन्तत्वेन घटादित्वे प्राप्तेऽपि अनुपसर्गाद्वेति नियमात्
वा तथात्वम् । नमयति नामयति उपसर्गात्तु उन्नमय-
तीत्येव । नतिश्च स्वाकर्षबोधकव्यापारभेदः स च करशिरः
संयोगादिः स्वापकर्षबोधशालिनः कर्मता । नमति गुरुम्
ढुण्ढिशब्दे उदा० । ण्यग्भावे (नोया) अकर्म्म० । ततः
कर्मकर्त्तरि न यक्चिणौ नमते अनंस्त । “सुम्नेभिरस्मे
वसवो नमध्वम्” ऋ० ७ । ५६ । १७ । “एवे द्यूने युवतयो
ऽनमन्त” १० । ३० । ६ । न्यग्भावे “अनंसीद्भूर्भरेणास्य” भट्टिः ।
“उन्नमति नमति वर्षति गर्ज्जति मेघः करोति तिमि-
रौघप्त् । प्रथमश्रीरिव पुरुषः करोति रूपाण्यनेकानि”
मृच्छ० “नतभ्रुवो नव्यजनापनेयः” उद्भटः “पुष्पभारनता
लता” रामा० २ । ९६ अ० । “तवाभिधानाद् व्यथते
[Page3194-b+ 38]
नताननः” किरा० । यङि नंनम्यते । “नंनम्यमाना
फलदित्सयेव” भट्टिः ।
<ःई>अभि + आभिमुख्येन नमने । “देवान् वै यज्ञो नाभ्यनमत्”
<ःई>अव + न्यग्भावे अधोभवने (नीचे नोअओया) अक० । “त्व-
य्यादातुं जलमवनते” मेघ० । णिच् अवनमयति
“अवनामितमेढ्रस्य मेढ्रे” सुश्रु० । “शिरः सुकृष्णो
जग्राह स्वहस्तेनावनाम्य च” हरिवं० ६९ अ० ।
केचिच्छराक्षेपभयाच्छिरांस्यवननामिरे” भ० आ० १३४ अ० ।
आर्षो न ह्रस्वः आम्बभावश्चार्षः ।
<ःई>उद् + ऊर्द्धगतौ उच्चभवने उत्थाने च अक० । “उन्नम्योन्नम्य
तत्रैव दरिद्राणां मनोरथाः । हृदयेषु विलियन्ते विध-
वास्त्रीस्तनाविव” पञ्चत० । “स्थितः सर्वोन्नतेनोर्वीम्” रघुः
<ःई>अभि + उद् + आभिमुख्ये नोन्नतौ अक० । “अभ्युन्नताङ्गुष्ठ-
नखप्रभाभिः” कुमा० । “अभ्युन्नता परस्तादवगाढा
जघनगौरवात् पश्चात्” शुकु० ।
<ःई>उप + प्राप्तौ सक० स्वयमुपस्थितौ अक० । “यं सत्रिया
दीक्षोपनमेत” । अभ्याशो ह यदेनं साधवो धर्मा
आ च गच्छेयुरुपच नमेयुः” छा० उ० । “यदा तु पर-
बाधयान्ध आत्मने नोपनमति” भाग० ५ । १४ । १४ श्लो० ।
“मत्संयोगः कथमुपनमेत् स्वप्नजोऽपि प्रियायाः”
मेघ० । “परलोकोपनतं जलाञ्जलिम्” कुमा० ।
<ःई>परि + तुल्यरूपसत्तया वस्तुनोऽन्यथाभवने अक० आत्म० । यथा
दुग्धपरिणामः दधि मृत्परिणामः घटादिः । “तथा
तैजसमन्तःकरणमपि चक्षुरादिद्वारा घटादिविषयदेशम्
गत्वा घटादिविषयाकारेण परिणमते” “समसत्ताककार्य्यो
त्पादः परिणामः इति” वेदा० प० । कर्मकर्त्तरि आत्मनेपद-
मित्यन्ये “परिणामस्वभावा हि गुणा नापरिणम्य
क्षणमवतिष्ठन्ते” सा० त० कौ० । गजानां तिर्य्यग्धन्तप्रहारे
सक० । “विष्के नागः पर्य्यणंसीत् स्व एव” माघः । पर्य्यणं-
सीत् तिर्य्यक् प्रजहारेत्यर्थः । “तिर्य्यग्दन्तप्रहारैस्तु गजः
परिणतो मतः” वैजयन्ती । शेषताप्राप्तौ अक० ।
“दिवसा परिणामरमणीयाः” शकु० । “ता एवौषधयः
कालपरिणामात् परिणतवीर्य्या भवन्ति” सुश्रु० । परि-
पाके च “आहारस्य सम्यक्परिणतस्य” सुश्रु० सम्यक्नमने
सक० । “यस्तं परिणमेच्च तत्” भा० उ० ११०७ ।
<ःई>प्र + प्रकर्षेण नतौ । “प्रणमेद्दण्डवड्मूमौ” भाग० ६ । १९ । ९ ।
“प्रणेमुर्भुवि मूर्द्धभिः” भाग० ३ । ३ । २८ । “उरसा
शिरसा दृष्ट्या वचसा मनसा तथा । पद्भ्यां कराभ्यां
[Page3195-a+ 38]
जानुभ्यां प्रणामोऽष्टाङ्ग इष्यते” नृसिह पु० उक्ते
नतिभेदे च ।
<ःई>प्रति + प्रतीपनतौ ।
<ःई>वि + विशेषेण नतौ ।
<ःई>वि + परि + भावस्य विकारभेदे अक० आत्म० “घट्भावविकारा
भवन्तीति वार्द्धायणिः । जायतेऽस्ति विपरिणमत वर्द्धते
अपक्षीयते नश्यतीति, जायत इति पूर्वभावस्यादिमाचष्टे
नापरभावमाचष्टे नो प्रतिषेधति । अस्तीत्युत्पन्नस्य सत्त्व-
स्यावधारणं, विपरिणमत इत्यप्रच्यवमानस्य तत्त्वाद्विकारं,
वर्द्धत इति स्वाङ्गाभ्युच्चगं, सांयौगिकानां वाङ्गानां, वर्द्धते
विजयेनेति वा, वर्द्धते शरीरेणेति वा । अपक्षीयत इत्ये-
तेनैव व्याख्यातः प्रतिलोमं, विनश्यतीत्यपरभावस्यादिमा-
चष्टे न पूर्वभावमाचष्टे न प्रतिषेधति” निरु० १ । २ ।
अन्यविभक्त्यन्ततया श्रुतस्य शब्दस्य अन्यविभक्त्यन्ततया
परिकल्पने “कर्त्तरि शबित्यतः कर्तृग्रहणमनुवर्तते । तच्च
प्रथमया विपरिणम्यते” पा० सू० व्याख्या । “अर्थवशात्
विभक्तेर्विपरिणामः” परिभाषा ।
<ःई>सम् + सम्यग्नतौ । “धीरः संनमेत बलीयसे” भा० उ०
११३० । “संनताः फलभारेण पुष्पभारेण च द्रुमाः”
रामा० आ० ३ । १६ अ० ।
<LEND>
