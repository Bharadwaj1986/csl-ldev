<L>20542<pc>3019,a<k1>जनकतनया<k2>जनकतनया
जनकतनया¦ स्त्री जनकस्य तनयेव तत्पाल्यत्वात् । रामकलत्रे
<>जनकयज्ञे वेद्यां हलाकर्षणजातायां सीतायां सा हि
<>सत्ययुगे वृहस्पतिसुतकुशध्वजकन्या वेदवती नामासीत्
<>त्रेतायां सीताजातत्वात् सीतानामा बभूव रामा० उत्त०
<>१७ अ० तत्कथा यथा ।
<P>“कुशध्वजो नाम पिता ब्रह्मर्षिरमितप्रभः । वृह-
<>स्पतिसुतः श्रीमान् बुद्ध्या तुल्यो वृहस्पतेः । तस्याहं
<>कुर्वती नित्यं वेदाभ्यासं महात्मनः । सम्भूता वाङ्-
<>मयी कन्या नाम्ना वेदवती स्मृता । ततो देवाः स
<>गन्धर्वायक्षराक्षसपन्नगाः । ते चापि गत्वा पितरं
<>वरणं रोचयन्ति मे । न च मां स पिता तेभ्यो दत्त-
<>वान् राक्षसेश्वर! । कारणं तद्वदिष्यामि निशामय महा-
<>भुज! । पितुस्तु मम जामाता विष्णुः किल सुरेश्वरः ।
<>अभिप्रेतस्त्रिलोकेशस्तस्मान्नान्यस्य मे पिता । दातु-
<>मिच्छति तस्मै तु तच्छ्रुत्वा बलदर्पितः । शम्भुर्नाम
<>ततो राजा दैत्यानां कुपितोऽभवत् । तेन रात्रौ शयानो
<>मे पिता पापेन हिंसितः । ततो मे जननी दीना तच्छ-
<>रीरं पितुर्मम । परिष्वज्य महाभागा प्रविष्टा हव्य-
<>वाहनम् । ततो मनोरथं सत्यं पितुर्नारायणं प्रति ।
<>करोमीति तमेवाहं हृदयेन समुद्वहे । इति प्रतिज्ञा-
<>मारुह्य चरामि विपुलं तपः । एतत्ते सर्वमाख्यातं
<>मया राक्षसपुङ्गव! । नारायणो मम पतिर्न त्वन्यः
<>पुरुषोत्तमात् । आश्रये नियमं घोरं नारायणपरी-
<>पसया । विज्ञातस्त्वं हि मे राजन्! गच्छ पौलस्त्य-
<>नन्दन! । जानामि तपसा सर्वं त्रैलोक्ये यद्धि वर्तते ।”
<>ततस्तां कामयमानेन रावणेन सा धर्षिता तस्मै शापं
<>दत्त्वा ममार तत्कथा
<>“एवमुक्तस्तया तत्र वेदवत्या निशाचरः । मूर्धजेषु तदा
<>कन्यां कराग्रेण परामृशत् । ततो वेदवती क्रुद्धा
<>केशान् हस्तेन साऽच्छिनत् । असिर्भूत्वा करस्तस्याः
<>केशांश्छिन्नांस्तदाऽकरोत् । सा ज्वलन्तीव रोषेण दह-
<>न्तीव निशाचरम् । उवाचाग्निं समाधाय मरणाय
<>कृतत्वरा । धर्षितायास्त्वयाऽनार्य! न मे जीवितमिष्यते ।
<>रक्षस्तस्मात् प्रवेक्ष्यामि पश्यतस्ते हुताशनम् । यस्मात्तु
[Page3019-b+ 38]
<>धर्षिता चाहं त्वया पापात्मना वने । तस्मात्तव बधार्थं
<>हि समुत्पत्स्याम्यहं पुनः । न हि शक्यः स्त्रिया हन्तुं
<>पुरुषः पापनिश्चय! । शापे त्वयि मयोत्सृष्टे तपसश्च
<>व्ययो भवेत् । यदि त्वस्ति मया किञ्चित्कृतं दत्तं हुतं
<>तथा । तस्मात् त्वयोनिजा साध्वी भवेयं धर्मिणः सुता ।
<>एवमुक्त्वा प्रविष्टा सा ज्वलितं जातवेदसम् । पपात
<>च दिवो दिव्या पुष्पवृष्टिः समन्ततः । सैषा जनकरा-
<>जस्य प्रसूता तनया प्रभो! । तव भार्या महाबाहो!
<>विष्णुस्त्वं हि सनातनः । पूर्वं क्रोधहतः शत्रुर्ययासौ
<>निहतस्तथा । उपाश्रयित्वा शैलाभस्तव वीर्यममानुषम् ।
<>एवमेषा महाभागा मर्त्येषूत्पत्स्यते पुनः । क्षेत्रे हल-
<>मुखोत्कृष्टवेद्यामग्निशिखोपमा । एषा वेदवती नाम
<>पूर्वमासीत् कृते युगे । त्रेतायुगमनुप्राप्य बधार्थं
<>तस्य रक्षसः । उत्पन्ना मैथिलकुले जनकस्य महा-
<>त्मनः” । कालिकापु० ३७ अ० तस्याः पृथिव्या उत्पत्ति-
<>रुक्ता । कल्पभेदादविरोधः । जनकात्मजाजनकतनया-
<>दयोऽप्यत्र ।
<LEND>
