<L>47838<pc>5418,a<k1>हरिताल<k2>हरिताल
हरिताल¦ न० हरिवर्णस्य पीतवर्णस्य तालः प्रतिष्ठा यत्र ।
१ पीतवर्णे उपधातुभेदे “स हरितालसमाननवांशुकः”
माघः । २ पीतवर्णपक्षिभेदे पुंस्त्री० राजनि० ।
स्त्रियां ङीष् । स्वार्थे क । हरिताले न० अमरः ।
“हरितालं द्विधा प्रोक्तं पत्राख्यं पिण्डसंज्ञकम् । तयो-
राद्यं गुणैः श्रेष्ठं ततो हीनगुणं परम् । स्वर्णवर्णं
गुरु स्निग्धं सपत्रं आभ्रपत्रवत् । पत्राख्यं तालकं विद्याद्
गुणाद्यं तद्रसायनम । निष्पवं पिण्डसदृशं स्वल्पसत्वं
तथा गुरु । स्त्रीपुष्पहारकं स्वल्पगुणं तत् पिण्डतालकम् ।
हपति च हरितालञ्चारुता देहजाताम् सृजति च
बहुतापामङ्गसङ्कोचपीडाम् । वितरति कफवातौ
कुष्ठरोगं विदध्यादिदमशितमशुद्धम् मारितञ्चाप्यसम्यक्” ।
“तालकं कणशः कृत्वा तच्चूर्णं काञ्जिके पचेत् । दोला-
यन्त्रेण यामैकं ततः कूष्माण्डजद्रवैः । तिलतैले पचे
द्याम यामञ्च त्रिफलाजले । एवं यन्त्रे चतुर्य्यामं पक्व
शुद्ध्यति तालकम्” । अथ तालस्य मारणविधिः “सदलं
तालकं शुद्धं पौनर्नवरसेन तु । खल्वे विमर्दयेदेकं दिनं
पश्चाद्विशाषयेत् । ततः पुनर्नवाक्षारैः स्थाल्यामूर्द्धं प्रपू-
रयेत् । तत्र तद्वोलकं धृत्वा पुनस्तेमैव पूरयेत् । आकण्ठं
पिठरं तस्य पिधानं धारयेन्मुखे । स्थालीं चुल्यां समा
रोप्य कमाद्वह्नि विवर्द्धयेत् । दिनान्यन्तरशून्यानि
[Page5418-b+ 38]
पञ्च वह्निं प्रदापयेत् । एवं तन्म्रियते तालं मात्रा
तस्यैकरक्तिका । अनुपानान्यनेकानि यथायोग्यं प्रयो-
जयेत्” । एवं शोधितस्य मारितस्य तालकस्य गुणाः ।
“हरितालं कटु स्निग्धं कषायोष्णं हरेद्विषम् । कण्डू
कुष्ठास्यरोगाम्रकफपित्तकचव्रणान्” । “तालकं हरते
रोगान् कुष्ठमृत्युज्वरापहम् । शोधितं कुरुते कान्तिं
वीर्य्यवृर्द्धिं तथायुषम्” भावप्र० ।
हरितालखगमांसगुणाः “हरितालोऽल्पविट्कः स्यात्
कषायो मधुरो लघुः । रक्तपित्तपशमनस्तृषाघ्नो वात-
कोपनः” राजनि० ।
<LEND>
