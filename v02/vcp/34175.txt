<L>34175<pc>4477,a<k1>प्रमा<k2>प्रमा
प्रमा¦ स्त्री प्र + मा--भावे अङ् । १ यथार्थज्ञाने भ्रमभिन्ने
<>ज्ञाने तल्लक्षणं तदुत्पत्तौ गुणाश्च भाषा० उक्ता यथा
<P>“दोषोऽप्रमाया जनकः प्रमायास्तु गुणो भवेत् ।
<>प्रत्यक्षे तु विशेष्येण विशेषणवता समम् । सन्निकर्षो
<>गुणस्तु स्यादथ ह्यनुमितौ पुनः । पक्षे साध्यविशिष्टे
<>च परामर्शो गुणो भवेत् । शाब्दबोधे योग्यतायास्तात्-
<>पर्य्यस्याथ वा प्रमा । गुणः स्याद्भ्रमभिन्नस्तु ज्ञानम-
<>त्रोच्यते प्रमा । अथ वा तत्प्रकारं यत् ज्ञानं तद्वद्विशे-
<>ष्यकम्” भाषा० । दोषशब्दे ३७६६ पृ० भ्रमकारणं दृश्यम्
<>तथा च तद्वति तत्प्रकारकज्ञानत्वं प्रमात्वं प्रामाण्या-
<>परपर्य्यायम् तच्च मतभेदेन स्वतोग्राह्यं परतोग्राह्यञ्च
<>तच्च परतोग्राह्यशब्दे ४२३४ पृ० उक्तम् । तस्य विस्तर-
<>स्त्वत्रोच्यते । तत्र न्यायमते “प्रमात्वं न स्वतोग्राह्यं
<>संशयानुपपत्तितः” भाषा० व्याकृतञ्च सि० मु० यथा
<>“मीमांसका हि प्रमात्वं स्वतोग्राह्यमिति वदन्ति । तत्र
<>गुरूणां मते ज्ञानस्य स्वप्रकाशरूपत्वात् तज्ज्ञानप्रा-
<>माण्यं तेनैव गृह्यते इति । भट्टनां मते तु ज्ञानसती-
<>न्द्रियम् । ज्ञानजन्या ज्ञातता प्रत्यक्षा । तया च ज्ञान-
<>मनुमीयते । सुरारिमिश्राणां मतेऽनुव्यवसायेन ज्ञानं
<>नृह्यते । सर्वेषामपि मते तज्ज्ञानविषयकज्ञानेन तज्ज्ञा-
<>नप्रामाण्यं गृह्यते । विषयनिरूप्यं हिं ज्ञानम् । अतो
<>ज्ञानवित्तिवेद्यो विषयः । तन्मतं दूषयति । न स्वतो-
<>जाह्यमिति । संशयेति । यदि ज्ञानपामाण्यं स्वतोग्राह्यं
<>स्यात् तदाभ्यासदशोत्पन्नज्ञाने तत्संशयो न स्योत् । तत्र
<>हि यदि ज्ञानं ज्ञातं तदा प्रामाण्यं ज्ञातमेवेति कथं
<>संशयः । यदि तु ज्ञानं न ज्ञातं तदा धर्मिज्ञानाभावात्
<>कथं संशयः । तस्माजज्ञानप्रामाण्यमनुमेयम् । तथा हि
<>इद ज्ञान प्रमा संवादिप्रवृत्तिजनकत्वात् यन्नैवं तन्नैवं
<>यथाऽप्रमा । इदं पृथिवीत्वप्रकारकं ज्ञानः प्रमा गन्ध-
<>वति पृथिवीत्वप्रकारकज्ञानत्वात् । एवम् इदं जलज्ञानं
<>प्रमा स्नेहवति जलत्वप्रकारकज्ञानत्वात् । न च हतु-
<>ज्ञानं स्वषं जातमिति वाच्छम् । पृथियीत्वप्रकारकत्वस्व
[Page4477-b+ 38]
<>स्वतोग्राह्यत्वात् तत्र गन्धवद्विशेष्यकत्वस्यापि सुग्रह-
<>त्वात् । तत्प्रकारकत्वावच्छिन्नतद्वद्विशेष्यकत्वं परं न
<>गृह्यते संशयानुरोधात् । न च प्रमात्वस्य साध्यस्य
<>प्रसिद्धिः कथमिति वाच्यम् इदंज्ञानप्रमात्वस्य स्वतो-
<>ग्राह्यत्वात् । न च प्रकारभेदेन प्रामाण्यभेदात् धटत्व-
<>वति घटत्वप्रकारादेः कथं प्रसिद्धिरिति वाच्यम् घटत्वप्र-
<>कारकत्वस्य स्वविशेष्यकत्वस्य च स्वतोग्राह्यत्वात् । घटस्य
<>च पूर्वमुपस्थितत्वाद् घटविशैष्यकं घटत्वप्रकारकमिति
<>ज्ञाने प्रामाण्यस्य बाधकाभावः । व्यवसायपरन्तु प्रा-
<>माण्यं न गृह्यते । तत्र संशयसामग्रीसत्त्वे संशयस्यै-
<>वोपपत्तेः । किञ्चाभ्यासदशायां तृतोयानुव्यवसायादिना
<>प्रामाण्यस्य स्वत एव ग्रहसम्भवात् प्रथमानुव्यवसायपरं
<>न तद्ग्राहकत्वमिति कल्प्यते संशयामुरोधात् । अथ
<>प्रामाण्यानुमितौ प्रामाण्यग्रहे न तस्य विषयनिश्चय-
<>रूपत्वार्थं तत्र प्रामाण्यग्रहो वाच्यः सोऽप्यनुमित्यन्तरे-
<>णेति फलमुखी कारणमुखी वा नानवस्थेति चेन्न अ-
<>गृहीतप्रामाण्यग्रहकस्यैव निश्चयरूपत्वात् । यत्र च
<>प्रामाण्यसंशयस्तत्रैव परं प्रामाण्यानुमितेरपेक्षया याव-
<>दाशङ्कं प्रामाण्यानुमितिरिष्यत एव सर्वत्र तु न संशयः
<>क्वचित् कोट्यनुपस्थितेः क्वचिद्विशेषदर्शनादितः क्वचिद्वि-
<>षयान्तरसञ्चारादिति सङ्क्षेपः । ननु सर्बेषां ज्ञानानां
<>यथार्थत्वात् प्रमालक्षणे तद्विशेष्यकत्वं विशेषणं व्यर्थम् ।
<>न च रङ्गे रजतार्थिनः प्रवृत्तिर्भ्रमजन्था न स्वात् तव
<>मते भ्रमस्याभावादिति वाच्यम् । तत्र हि दोषाधी-
<>नस्य पुरोवर्त्तिनि स्वतन्त्रोपस्थितरजतभेदाग्रहस्य हेतु-
<>त्वात् । सत्यरजतस्थल तु विशिष्टज्ञानस्य सत्त्वात् तदेव
<>कारणम् । अस्तु वा तत्रापि भेदाग्रह एव कारणमिति ।
<>न चाऽन्यथाख्यातिः सम्भवति रजतप्रत्यक्षकारणस्य
<>रजतसन्निवर्षस्याभावात् रङ्गे रजतबुद्धेरनुपपत्तेरिति
<>चेन्न सत्यरजतस्थले प्रवृत्तिं प्रति विशिष्टज्ञानस्य हेतु-
<>तायाः कॢप्तत्वात् अन्यत्रपि तत्ककल्पनात् । न च र्स-
<>वादिप्रवृत्तौ तु भेदाग्रहः कारणमिति वाच्यम् लाघबात्
<>प्रवृत्तिमात्रे तस्य हेतुत्वकल्पनात् । इत्थञ्च रङ्गे रजत-
<>त्वविशिष्टबुद्ध्यनुरोधेन ज्ञानलक्षणाप्रत्यासत्तिकल्पनेऽपि न
<>क्षतिः । फलमुखर्गारवस्यादोषत्वात् । किञ्च यद् रङ्गर-
<>जतयोरिमे रजते इति ज्ञानं जातं न कारणबोधोऽपि ।
<>अपि च यत्र रङ्गरजतयोरिमे रजतरङ्गे इति ज्ञानं
<>तत्रोभयत्र सुगपत्प्रवृत्तिनिवृत्ती स्वाताम् । रङ्गे रङ्ग
[Page4478-a+ 38]
<>भेदग्रहे रजते रजतभेदग्रहेऽन्यथाख्यातिभयात् । त्वन्मते
<>रङ्गे रङ्गभेदाग्रहस्य रजते रजतभेदाग्रहस्य च सत्त्वात्
<>किञ्चानुमितिं प्रति भेदाग्रहस्य हेतुत्वे जलह्रदे वह्नि-
<>व्याप्यधूमवदभेदाग्रहाद् अनुमितिर्निर्बाधा । यदि च
<>विशिष्टज्ञानं कारणं तदाऽयोगोलके वह्निव्याप्यधूमज्ञान-
<>मनुमित्यनुरोधादापतितम । इत्थम् अन्यथाख्यातौ प्रत्य-
<>क्षमेव प्रमाणम् । रङ्गं रजततया जानामीत्यनुभवा-
<>दिति सङ्क्षेपः” ।
<>वेदान्तिमते तस्य स्वतोग्राह्यता वेदान्तपरिभाषायां व्यवस्था-
<>पिता यथा “एवसुक्तानां प्रमाणानां प्रामाण्यं स्वतएव
<>उत्पद्यते ज्ञायते च तथा हि स्मृत्यनुभवसाधारणं संवा-
<>दादिप्रवृत्त्यनुकूलं तद्वति तत्प्रकारकज्ञानत्वं प्रामाण्यं
<>तच्च ज्ञानसामान्यसामग्रीप्रयोज्यं न त्वधिकं गुणमपेक्षते
<>प्रमामात्रेऽनुगतगुणाभावात् । नापि प्रत्यक्षप्रमायां भू-
<>योऽवयवेन्द्रियसन्निकर्षः, रूपादिप्रत्यक्षे आत्मप्रत्यक्षे च
<>तदभावात् सत्यपि तस्मिन् पीतः शङ्ख इति प्रत्यक्षस्य
<>भ्रमत्वाच्च । अतएव न सल्लिङपरमर्शादिकमपि अनुमि-
<>त्यादिप्रमायां गुणः असल्लिङ्गपरामर्शादिस्थलेऽपि विषया-
<>बाधेनानुमित्यादेः प्रमात्वात् । न चैवमप्रमापि प्रमा स्यात्
<>ज्ञानसामान्यसामग्र्यविशेषादितिवाच्यं दोषाभावस्यापि
<>हेतुत्वाङ्गीकारात् । न चैवं परतस्त्वम् “आगन्तुकभावका-
<>रणापेक्षायामेव परतस्त्वात्” ज्ञायते च प्रामाण्यं स्वतः,
<>स्वतोग्राह्यत्वञ्च दोषाभावे सति यावत्स्वाश्रयग्राहकसा-
<>मग्रीग्राह्यत्वम् । स्वाश्रयो वृत्तिज्ञानं तद्ग्राहक सा-
<>क्षिज्ञानं तेनापि वृत्तिज्ञाने गृह्यमाणे तद्गतं प्रामाण्य-
<>मपि गृह्यते । न चैव प्रामाण्यसंशयानुपपत्तिः तत्र
<>सशयानुरोधेन दोषस्यापि सत्त्वेन दीषाभावघटितस्वा-
<>श्रयग्राहकाभावेन तत्र प्रामाण्यस्यैवाग्रहात् । यद्वा
<>यावत्स्वाश्रयग्राहकग्राह्ययोग्यत्वं स्वतस्त्वं संशयस्थले
<>प्रामाण्यस्योक्तयोग्यतासत्त्वेऽपि दोषवशेनाग्रहात् न
<>संशयानुपपत्तिः । अप्रामाण्यन्तु न ज्ञानसामान्यसामग्री
<>प्रयोज्यं प्रमायामप्यप्रमाण्यापत्तेः किन्तु दोषप्रयोज्यं
<>नाप्यप्रामाण्यं यावत्स्वाश्रयग्राहकग्राह्यम् अप्रामाण्य-
<>घटकतदभाववत्त्वादेर्वृत्तिज्ञानानुपनातत्वेन साक्षिणा
<>ग्रहीतुमशक्यत्वात् किन्त विसंवादिप्रवृत्त्यादिलिङ्गकानु-
<>मित्यादिविषय इति परत एवाप्रामाण्यमुत्पद्यते ज्ञायते
<>चेति” । अधिकं प्रमाणशब्दे दृश्यम् ।
<LEND>
