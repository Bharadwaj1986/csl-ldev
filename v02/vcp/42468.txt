<L>42468<pc>4971,a<k1>वैकुण्ठ<k2>वैकुण्ठ
वैकुण्ठ¦ पु० विकुण्ठायां भवः अण् विविधा कुण्ठा माया यस्य
स्वार्थेऽण्वा । १ विष्णौ २ इन्द्रे मेदि० । ३ सितार्जके राजनि०
“चाक्षुषस्यान्तरे देवो वैकुण्ठः पुरुषोत्तमः । विकुण्टाया-
मसौ जज्ञे दैवतैः सह” विष्णुपु० “विविधा कुण्ठा गतेः
प्रतिहतिस्तस्याः कर्त्ता इति वैकुण्ठः । जगदारम्भे
विशिष्टानि भूतानि परस्परं संश्लेषयन् तेषां गतिं प्रत्य-
बघ्नादिति वा वैकुण्ठः । “माया संश्लेषिताभूमिरद्भि-
र्व्योम्ना च वायुना । वायुश्च तेजसा सार्द्धं बैकुण्ठत्वं
ततो मम” भा० शान्तिप० । विष्णुस० भा० । “कुण्ठं जडञ्च
विश्वौघं विशिष्टञ्च करोति या । विकुण्ठां प्रकृतिं
वेदाश्चत्वारश्च वदन्ति ताम् । गुणाश्रयेन भगवान् तस्यां
जातः स्वसृष्टये । परिपूर्णतमं तेन वैकण्ठञ्च विदु-
र्बुधाः” । ४ विष्णुधामभेदे “उपरिष्टात् क्षितेरष्टौ को-
ठयः सत्यमीरितम् । सत्यादुपरि वैकुण्ठो योजनानां
प्रमाणतः । भूर्लोकात् परिसंख्यातः कोटिरष्टादश
प्रभो! । यत्रास्ते श्रीपतिः साक्षात् सर्वेषामभयप्रदः”
पद्मपु० स्व० ६ अ० ।
<LEND>
