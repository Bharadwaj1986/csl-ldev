<L>7660<pc>0830,a<k1>आविर्भाव<k2>आविर्भाव
आविर्भाव¦ पु० आविस् + मू--षञ् । १ प्रकाशे सांख्यमतसिद्धे
<>उत्पत्तिस्थानीयेऽभिव्यक्तिस्वरूपे २ भावधर्मभेदे तथा हि
<>नैयायिकादयः क्रियानिरोधबुद्धिव्यपदेशार्थक्रियाव्यवस्था-
<>भेदात् कार्य्यस्य कारणात् भिन्नतया कारणादुत्पत्तिरित्य-
<>ङ्गीचक्रुः तदेन्मतमनूद्य सां० त० कौ० दूषयित्वा सतामेव
<>कार्य्याणामाविर्भावः इति स्थिरोकरणेन कार्य्यकारणयो-
<>रभिन्नत्वं समर्थितम् यथा स्वात्मनि क्रियानिरोधबुद्धि-
<>व्यपदेशार्थक्रियाव्यवस्थाभेदाश्च नैकान्तिकं भेदं साधयितु
<>मर्हन्ति एकस्मिन्नपि तत्तद्विशेषाविर्भावतिरोभावाभ्यामेतेषा
<>मविरोधात् यथा हि कूर्मस्याङ्गानि कूर्मशरीरे निविशमानानि-
<>तिरोभवन्ति निःसरन्ति चाविर्भवन्ति न तु कूर्मतस्तदङ्गा
<>न्युत्पद्यन्ते प्रध्वंसन्ते वा एवमेकस्या मृदः सुवर्णस्य वा-
<>षटमुकुटादयोविशेषा निःसरन्त आविर्भवन्त उत्पद्यन्त
<>इत्युच्यन्ते न पुनरसतामुत्पादः सतां वा निरोधः । यथाह
<>भगवान् कृष्टद्वैपायनः “नासतोविद्यते भावो नाभावो विद्यते
<>सत इति” । यथा कूर्मः स्वावयवेभ्यः सङ्कोचिविकाशिभ्योन
<>भिन्नः एवं घटमुकुटादयोऽपि मृत्सुवर्णादिभ्योन भिन्नाः ।
<>एवञ्चेत् तन्तुषु पटैति व्यपदेशो यथेह वने तिलका इत्यु
<>पपन्नः । न चार्थक्रियाभेदोऽपि भेदमापादयति एकस्यापि
<>नानार्थक्रियादर्शनात् यथैक एव वह्निर्दाहकः प्रका-
<>शकः पाचकश्चेति । नाप्यर्थक्रियाव्यवस्था वस्तुभेदे हेतुः
<>तेषामेव समस्तव्यस्तानामर्थक्रियाव्यवस्थादर्शनात् यथा
<>प्रत्येकं विष्टयो वर्त्मदर्शनलक्षणामर्थक्रियां कुर्व्वन्ति न तु
<>शिविकावहनं, मिलितास्तु शिविकां वहन्ति एवं तन्तवः
<>प्रत्येकं प्रावरणमकुर्व्वाणा अपि मिलिताः आवि-
<>र्भूतपटभावाः प्रावरिष्यन्ति । स्यादेतत् । आविर्भावः
<>पटस्य कारणव्यापारात् प्राक् सन्नसन् वा असंश्चेत् प्राप्तं
<>तर्ह्यसत उत्पादनम् । अथ सन्, कृतं तर्हिकारणव्यापारेण,
<>न हि सति कार्य्येकारणव्यापारप्रयोजनं पश्यामः । आवि-
<>र्भावे चाविर्भावान्तरकल्पनेऽनवस्थाप्रसङ्गः । तस्मादाविर्भू-
<>तपटभावास्तन्तवः क्रियन्त इति रिक्तं वचः । अथासदुत्पद्यत
<>इत्यत्रापि मते केयमसदुत्पत्तिः सती असती वा, सती चेत् कृतं
<>तर्हि कारणैः, असती चेत्तस्या अप्युत्पत्त्यन्तरमित्यनवस्था ।
<>अथोत्पत्तिः पटान्नार्थान्तरम् अपि तु पटएवासौ तथापि
<>यावदुक्तं भवति पटैति तावदुक्तं भवत्युत्पद्यतैति । ततश्च
<>पटैत्य क्ते उत्पद्यतैति न वाच्यं पौनरुक्त्यात् विनश्यतीत्य-
[Page0830-b+ 38]
<>पि न वाच्यं उत्पत्तिविनाशयोर्युगपदेकत्र विरोधात्
<>तस्मादियं पटोत्प्रत्तिः स्वकारणसमवायो वा स्वसत्तासम-
<>वायोवा उभयथापि नोत्पद्यते अथ च तदर्थानि कारणानि
<>व्यापार्यन्ते एवं पटादेराबिर्भावेऽपि कारणापेक्षेत्युपपन्नम् ।
<>न च पटरूपेण कारणानां सम्बन्धः, तद्रूपस्याक्रिय-
<>त्वात् क्रियासम्बन्धित्वाच्च कारकाणाम् अन्यथा कारणत्वा-
<>भावात् । तस्मात् सत्कार्य्यमिति पुष्कलम्” सा० कौ० ।
<>प्रपञ्चस्तु अभिव्यक्तिशब्दे ३०० पृष्ठादौ दृश्यः । बाह्य-
<>मेयविमुखतापादकः कश्चनान्तरो धर्मः सत्त्वं तस्योद्रेकः
<>रजस्तमसी अभिभूयाधिर्भावः” सा० द० । देवादीनां
<>मनुष्याद्याकारग्रहणरूपे ३ अवतारे च । “तदा मे मनसा-
<>ध्यातो दयासिन्धुर्जनार्द्दनः । भक्तानामनुकम्पार्थं यश्चा-
<>विर्भावमिच्छति जैमि० भा० ।
<LEND>
