<L>31571<pc>4294,b<k1>पाण्डु<k2>पाण्डु
पाण्डु¦ पु० पडि--कु नि० दीर्घः । “सितपीतसमायुक्तः पा-
ण्डुवर्वणः प्रकीर्त्तितः” १ सुभूत्युक्ते “पाण्डुस्तु पीत-
भागार्द्धः केतकीधूलिसन्निभः” इत्युक्ते च २ वर्णमेदे
३ तद्वति त्रि० । स्त्रियामुदन्तगुणवचनत्वेऽपि न ङीप्
पाण्डुशब्दपर्युदासात् । ४ सितवर्णे शब्दरत्ना० ५ तद्वति
त्रि० सान्तनुपुत्रविचित्रवीर्य्यस्य क्षेत्रे व्यासेनोत्पादिते
६ नृपभेदे ७ नागभेदे ८ श्वेतगजे ९ रोगभेदे च शब्दर० ।
१० पाण्डुरफलीक्षुपे ११ पटोले च राजनि० । १२ देशभेदे
पु० पाण्डुनृपोत्पत्तिकथा भा० आ० १०६ अ० तन्नामता-
कारणञ्च उक्तं यथा ततस्तेनैव विधिना महर्षिस्ताम-
विन्दत । अम्बालिकामथाभ्यागादृषिं दृष्ट्वा च सापि
[Page4295-a+ 38]
तम् । विवर्णा पाण्डुसङ्काशा समपद्यत मारत!”
इत्युपक्रमे “यस्मात् पाण्डुत्वमापन्ना विरूपं प्रेक्ष्य
मामिह । तणादेष सुतस्ते वै पाण्डुरेव भविष्यति ।
नाम तस्य तदेवेह भविष्यदि शुभानने” । तस्य दिग्वि-
जयादिकथा तदुत्तराध्यायेषु दृश्या । पाण्डुरोगभेदे
निदानादिकं भावप्र० उक्तं यथा
“पाण्डुरोगाः स्मृताः पञ्च वातपित्तकफैस्त्रयः । चतुर्थः
सन्निपातेन पञ्चमो भक्षणान्मृदः” पञ्चमो भक्षणात्
मृद इति ननु मृत्तिकापि दूषितवातादिदोषद्वारेणैव
पाण्डुरोगं जनयतोति मृद्भक्षणजः पाण्डुरोगोदोषजा-
दभिन्न एव कथं पञ्चम इति उच्यते अपरकारणकुपिता
वातादयोऽन्यानपि रोगान् कर्वन्ति । मृत्तिकाभक्ष्णात्
कुपितास्तु वातादयो विशेषतः पाण्डुरोगमेव जनयन्त्ये-
वेति विशेषात् चिकित्साविशेषाच्च पञ्चमः चरकेणोक्तः ।
तच्चिकित्सापरकारणकुपितदोषजनितपाण्डुरोगचिकित्-
सा भवतीति सुश्रुतेन मृत्तिकाजः पृथक् न पठितः ।
अथ विप्रकृष्टनिदानपूर्विकां सम्प्राप्तिमाह “व्यवाय-
मम्लं लवणानि मद्यं मृदं दिवास्वप्नमतीव तीक्ष्णम् ।
निषेवमाणस्य विदूष्य रक्तं दोषास्त्वचं पाण्डुरतां न-
यन्ति” तीक्ष्णं राजिकादि । अथ पूर्वरूपमाह “त्वक्-
स्फोटनिष्ठीवनगात्रसादमृद्भक्षणप्रेक्षणकूटशोथाः । विण्-
मूत्रषीतत्वमथाविपाको भविष्यतस्तस्य पुरःसराणि”
प्रेक्षणकूटशोथः इति अक्षिगोलकशोथः । अथ वातिकस्य
पाण्डुरोगस्य लक्षणमाह “त्वङ्मूत्रनयनादीनां रूक्ष-
कृष्णारुणामता । वातपाण्ड्वामये कम्पस्तोदामाहभ्रमा-
दयः” । कृष्णारुणामता पाण्डुत्वं नातिक्रामति । अतएव
सुश्रुते “सर्वेषु चैतेष्वपि पाण्डुभावो यतोऽधिकोऽतः
खलु पाण्डुरोगः” इति । भ्रमादय इत्यादिशब्दात् मेद-
शूलादयः । अथ षैत्तिकस्य लक्षणमाह “पीतत्वङ्-
नखविण्भूत्रदाहतृष्णाज्वरान्वितः । भिन्नविट्कोऽति-
पीताभः पित्तपाण्ड्वामये नरः” । भिन्नविट्कः सद्रव-
मलः । अथ श्लैष्मिकस्य लक्षणमाह “कफप्रसेकः श्व-
यथुः तन्द्रालस्यातिगौरवैः । पाण्डुरोगी कफात् शुक्लै-
स्त्वङ्मूत्रनयनाननैः” । अत्रोपलक्षणे तृतीया । सान्नि-
पातिकस्य लक्षणमाह “सर्वान्नसेविनः सर्वे दुष्टा
दोषास्त्रिदोषजम् । त्रिदोषलिङ्गं कुर्वन्ति पाण्डुरोगं
सुदुःसहम्” । अथ मृज्जस्य सम्प्राप्तिमाह “मृत्तिकादन-
शीलस्य कुप्यत्यन्यतमो मलः । कमाया मारुतं, पित्त
[Page4295-b+ 38]
मूषरा, मधुरा कफम् । कोपयेन्मृद्रसादींश्च रौक्ष्याद्-
भुक्तञ्च रूक्षयेत् । पूरयत्यविपक्वैश्च स्रोतांसि निरुण-
द्ध्यपि । इन्द्रियाणां बलं हत्वा तेजो वीर्य्यौजसी
तथा । पाण्डुरोगं करोत्याशु समवर्णाग्निनाशनम्” ।
स्रोतांसि शिरामुखानि । तेजो दीप्तिः ओजः सर्वधातु-
रसः । अथ मृज्जस्य लक्षणमाह “मृद्भक्षणाद्भवेत्पाण्डु
स्तन्द्रालस्यनिपीडितः । सकासश्वासशूलार्त्तः सदाऽरुचि
समन्वितः । शूनाक्षिकूटगण्डभ्रूः शूनपान्नाभिमेहनः ।
कृमिकोष्ठोऽतिसार्य्येत मलं सासृक्कफान्वितम्” । क्रिमि-
कोष्ठः उदराभ्यन्तरस्थकृमिर्भवेदित्यनेन सम्बध्यते अति-
सार्य्येत मलमिति कर्मकर्तृ तत्कर्मवत् मन्तव्यम् । तस्मिन्
कर्मण्यर्थेऽत्र यक्प्रत्ययः । अथासाध्यस्य लक्षणमाह
“ज्वरारोचकहृल्लासच्छर्दितृष्णाक्लमान्वितः । पाण्डुरोगी
त्रिभिर्दोषैस्त्याज्यः क्षीणो हतेन्द्रियः । पाण्डुरोगश्चि-
रोत्पन्नः खरीभूतो न सिध्यति । कालप्रकर्षात् शूनाङ्गो
यो वा पीतानि पश्यति” खरीभूतः अतिरूक्षितः सर्व-
धातुः “बद्धाल्पविट् सहरितं सकफं योऽतिसार्य्यते ।
पीतस्वेदातिदिग्धाङ्गः छर्दिमूर्छातृषान्वितः । पाण्डु-
दन्तनखो यस्तु पाण्डुनेत्रश्च यो भवेत् । पाण्डुसङ्घात-
दर्शी च पाण्डुरोगी विनश्यति” । पाण्डुसङ्घातदर्शीं
पीबवर्णस्य राशिं पश्यति । “अन्तेषु शूनं परिहीनमध्यं
म्लानं तथान्तेषु च मध्यशूनम् । गुदे मुखे शेफसि
मुष्कयोश्च शूनं प्रताम्यन्तमसंज्ञकल्पम्” । “उरभ्रे निहते
चैव पाण्डुरोगः प्रजायते” शाता० मेषबधकर्मणोबिपाक
स्तद्रोग उक्तः । १ ३ माषपर्ण्याम् (माषाणी) स्त्री रा-
जनि० । पाण्डोरपत्यम् “ओरञ्” पा० अञ् । पाण्डव
पाण्डोरपत्ये युधिष्ठिरादौ । पाण्डोः जनपदभेदस्य राजा
“पाण्डोर्ड्यन्” वार्त्ति० ड्यन् । पाण्डुदेशनृपे रघु-
४ । ९ २ । स्वार्थे क पाण्डुक तत्रार्थे ततः अस्त्यर्थे इनि
पाण्डुकिन् तद्रोगयुते त्रि० । संज्ञायां कन् । पाण्डुक
धानाभेदे सुश्रुतः । तत्र पृषो० दीर्घमध्यः पाण्डूक
तत्रार्थे पङ्गुकशब्दे २ ४९ २ पृ० सुश्रुतवाक्यं दृश्यम् ।
पाण्डुकस्य वृद्धिः क्षीरिकावृद्ध्या भवतोत्युक्तं वृं० स०
२९ अ० ।
<LEND>
