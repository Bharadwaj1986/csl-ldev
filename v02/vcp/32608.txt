<L>32608<pc>4370,a<k1>पुरि<k2>पुरि(री)
पुरि(री)¦ स्त्री पूर्य्यते पॄ--इ किच्च । १ नगरे २ नद्याञ्च उज्-
ज्वलद० वा ङीप् । ३ राजनि सि० कौ० । तत्र जिगीषु
नगरे वर्णनीयपदार्थाः भा० व० दर्शिता यथा
“अभिस रेण सर्वेण तत्र युद्धमवर्त्तत । पुरी समन्ताद्वि-
हिता सपताका सतोरणा । सचक्रा सहुडा चैव
सयन्त्रखनका तथा । सोपशल्यप्रतीलीका साट्टाट्टा-
लकगोपुरा । सचक्रग्रहणी चैव सोल्कालातावपो-
थिका । सोष्ट्रिका भरतश्रेष्ट! सभेरीपणवानका । स
तोमराङ्कुशा राजन्! सशतघ्नीकलाङ्गला । सभुशुण्ड्यश्म
गुडका सायुधा सपरश्वधा । लोहचर्मवती चापि साग्निः
सगुडशृङ्गिका । शास्त्रदृष्टेन विधिना सुयुक्ता भर-
तषभ! । रथैरनेकैर्विविधैर्गदसाम्बोद्धवादिभिः । पुरषैः
कुरुशार्दूल! समर्थः प्रतिवारणे । अतिख्यातकुलैर्वीरै-
र्दृष्टवीर्य्यैश्च संयुगे । मध्यमेन च गुल्मेन रक्षिभिः
सा सुरक्षिता । उदक्षिप्तगुलमैश्च तथा हयैश्च सपता-
किमिः । आघोपितञ्च नगरे न पातव्या सुरेति वै ।
पमार्द परिरक्षद्भिरुग्रसेनोद्धवादिभिः । प्रमत्तेष्वभिघातं
हि कुर्य्याच्छाल्वो नराधिपः । इति कृत्वाऽप्रमत्तास्ते
सर्वे वृष्ण्यन्धकाः स्थिताः । आनर्ताश्च, तथा सर्वे मट
नर्त्तकगायनाः । वहिर्निवासिताः क्षिप्रं रक्षद्भिर्बित्त-
सञ्चयम । संक्रमा भेदिताः सर्वे नावच्च प्रतिषेधिताः ।
परिखाश्चापि कौरव्य । कीलेः सुनिचिता कृताः । उद-
पानाः कुरुश्रेष्ठ! तथैवाप्यम्बरोषकाः । समन्तात् क्रोश-
मात्रञ्च कारिता विषमा च भूः । प्रकृत्या विषमं दुर्गं
प्रकृत्या च सुरक्षितम् । प्रकृत्या चायुधोषेतं विशेषेण
तदाऽनच! । सुरक्षितम् सुगुप्तं च सर्वायुधसमन्त्रितम् ।
[Page4370-b+ 38]
तत्पुरं भरतश्रेष्ठ । यथेन्द्रभवनं तथा । न चामुद्रोमिनि-
र्याति न चामुद्रः प्रवेश्यते । वृष्ण्यन्धकपुरी राजं
स्तदा सौभसमागमे । अनुरथ्यासु सर्वासु चत्वरेषु च
कौरव! । बलं बभूव राजेन्द्र! पभूतनजवाजिमत् । दत्त-
वेतनभक्तं च दत्तायुधपरिच्छदम् । कृतोपधानं च
तदा बलमासीन् महाभुज! । न कुप्यवेतनी कश्चिन्न
चातिक्रान्तवेतनी । नानुग्रहभृतः कश्चिन्न चादृष्टपरा-
क्रमः । एवं सुविहिता राजन् द्वारका भूरिदक्षिणा ।
आहुकेन सुगुप्ता च राज्ञा राजीवलोचन!” भा० व० १५ अ० ।
“अभितः परित उपरितश्चायुधानां सरणं निःसरण-
मभिसारस्तेन सर्वेणाच्छिद्रेण सर्वाभ्यो दिग्भ्यो युगपद-
विरलायुधसमूहागमेनेत्यर्थः । पताका ध्वजाञ्चकः
तोरणानि वहिर्द्वाराणि चक्राणि योधगणाः हुडास्त-
दाश्रयस्थानानि भाषायां (वुरुज)इति संज्ञानि । अन्ये तु
विण्मूत्रोत्सर्जनशृङ्गाणि हुडा इत्याहुः उदाहरन्ति च
“कल्प्यन्ते हुडशृङ्गाणि रथस्योपरि धूरपि विण्भूत्र-
स्पर्शशुद्ध्यर्थं करादिस्पर्श उद्यते” इति । यन्त्राण्याग्ने-
यौषधबलेन दृषत्पिण्डीत्क्षेपखानि महान्ति(कमान) इति
संज्ञानि क्षुद्राणि सीसगुलिकोत्क्षेपणानि (वन्दुक) इति
संज्ञानि । खनकाः सुरङ्गद्वारा गुप्तमार्गकर्त्तारः । उपशल्या
लोहमुखाः कीलास्तद्युक्ताः प्रतोल्यो रथ्यामार्गा यस्या सा
अट्टालिका उपरिगृहाः गोपुराणि साट्टानि अट्टेनान्नेन
सहितानि अट्टालकादीनि यस्यां सा साट्टेति विशेषणम्
उपशल्यस्य ग्रामान्तस्य रथ्यायाश्चावृत्त्या संवध्यते । चक्र-
ग्रहणी सैन्यनिग्राहिका (मोर्चा) इति म्लेच्छप्रसिद्धा ।
सोल्कालातावपोथिका सोल्कलातं ज्वालासहितमु-
लमुकं यस्यां सा सोल्कालाता अवबद्धाः पोथिकायन्त्र
बद्धाः काष्ठपाषाणादयो रिपूणामुपरिपातनाय यस्यामिति
प्राञ्चः । उल्केवोल्का प्राणहरत्वाद्यन्त्रोत्क्षिप्तो गोलः
अलातं सकाष्ठदण्डलोहमयमाग्नेयं प्रहरणं (वाण)
इति भाषायां प्रसिद्धं तयोरप्रत्याख्येयनत्योरवपो
थिकाः पातयित्र्यो गन्त्रमय्यः शक्तयः कर्णायेन्द्रदत्तशक्ति
सदृशास्तद्युक्ताः सोल्कालातावपोक्षिकाः । उष्ट्रिश्चा मृच्चर्म-
मयाणि भाण्डानि सर्ष्टिकेति पाठे ऋष्टय आयुथचि-
शेषाः । अश्मगुडका वर्तुलीकृताः पाषाणाः लोहमयानि
चर्माणि कमठपृष्ठाकाराणि प्रहारवारकाणि (ढास) सा-
ग्निः आग्नेयौषधसहिता गुडागोलकः शृङ्गिकास्तदुत्क्षेप
कयन्त्राणि शत्रूणासुपरिपातनाय तप्तोगुडो द्रवीभूतो
[Page4371-a+ 38]
यत्र शिखरे स्थाप्यते तत्सहितेत्यन्ये । मध्यमो गुल्मः
यत्र स्थितेन योधसङ्घेन चतुर्दिगवस्थिता रिपवोद्रष्टुं
वाणादिना प्रहर्तुं च शक्यन्ते तादृशमुच्चस्थानम् । उत्-
क्षिप्तगुल्मैः परकीयगुल्मोच्चाटनकरैः । अप्रमत्ता इति-
च्छेदः । संक्रमा नदीसेतवः । कीलैः शूलैः सुनिचिता
व्याप्नाः । “उदपानाः कूपाः “अम्बरीषो भवेद्भ्राष्ट्र” इति
विश्वः गुप्ताग्निरित्यन्ये । विषमलोहकण्टकाद्याकीर्णा ।
अनुरथ्यासु प्रतिरथ्यम् । वेतनं धनं भक्तं नित्यभोजनं
कृतोपधानं कृतविशेषम् । कुप्यं स्वर्णरूप्येतरधनं ताम्रा-
दि । ग्रहोरणोद्यमस्तमनुलक्ष्यीकृत्य भृतोऽनुग्रहभृत-
स्तत्कालस्वीकृतो न कश्चित् किन्तु चिरसंभृत एव । कृपा
भृतो न किन्तु शौर्य एवेति वा । भूरिदक्षिणा बहवो
दाक्षिण्ययुक्ता यस्याम् आहुकेन उग्रसेनेन” नील० ।
४ सन्न्यासिनामुपाधिभेदे स्त्री “ज्ञानरत्नेन सम्पूर्णा पूर्ण-
तत्त्वपथस्थितिः । परब्रह्मरतो नित्यं पुरीनामा स उ-
च्यते” महानिर्वा० । ५ देहे च स्त्री ।
<LEND>
