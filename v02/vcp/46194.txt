<L>46194<pc>5296,a<k1>सिद्धि<k2>सिद्धि
सिद्धि¦ स्त्री सिध--क्तिन् । १ऋद्धिनामौषधे अमरः । २ योगभेदे
३ अन्तर्द्धाने ४ निष्पत्तौ ५ पाके ६ पादुकायाम् ७ वृद्धौ मेदि०
८मोक्षे हेमच० ९ सम्पत्तौ धरणिः १० अणिमाद्यष्टविधै-
श्वर्य्ये ११ बुद्धौ शब्दच० १२ साध्यवत्तया निश्चये च ।
१३ सांख्योक्ते ऊहादिके सिद्धिहेतुभेदे
“ऊहादिभिः सिद्धिः” सां० सू० । “ऊहादिभैदैः सिद्धिरष्टधा-
भवतीत्यर्थः । इदमपि सूत्रं कारिकया व्याख्यातम् ।
“ऊहः शब्दोऽध्ययनं दुःखविघातास्त्रयः सुहृत्प्राप्तिः ।
दानं च सिद्धयोऽष्टौ सिद्धेः पूर्वोऽङ्कुशस्त्रिविधः”
इति । “अस्वा अयमर्थः । अत्राध्यात्मिकादिदुःखत्रयप्र-
तियोमिकत्वात् त्रयो दुःखविघातामुख्यसिद्धयः । इतरास्तु
तत्साधनत्वाद्गौण्यः सिद्धयः । तत्रोही यथा उप-
देशादिकं विनैव प्राग्भवीयाभ्यासभ्यासवशात् तत्त्वस्य
स्वयमूहनमिति । शब्दस्तु यथा अन्यदीयपाठमाकर्ण्य
स्वयं वा शास्त्रमाकलय्य यज्ज्ञानं जायते तदिति ।
अध्ययनं यथा शिष्याचार्य्यभावेन शास्त्राध्ययनाज्ज्ञान-
मिति । सुहृत्प्राप्तिर्यथा । स्वयमुपदेशार्थं गृहागतात्
परमकारुणिकाज्ज्ञानलाभ इति । दानं यथा धना-
दिदानेन परितोषिताज्ज्ञानलाभ इति । एषु च पूर्व-
स्त्रिविध ऊहशब्दाध्ययनरूपो मुख्यसिद्धेरङ्कुश आक-
र्षकः । सुहृतप्राप्तिदानयोरूहादित्रयापेक्षया मन्दसा-
धनत्वप्रतिपादनायेदमुक्तम् । कश्चित्त्वेतासामष्टसिद्धी-
नामङ्कुशो निवारकः पूर्वस्त्रिविधो विपर्य्ययाशक्ति-
तृष्टिरूपो भवति बन्धकत्वादिति व्याचष्टे तन्न । तुष्ट्य-
भावस्याशक्तितया बाधिर्य्यादिवत् सिद्धिविरोधितालाभेन
तुष्ट्यतुष्ट्योः सिद्धिविरोधित्वासम्भवात् । ननूहादिभिरेव
कथं सिद्धिरुच्यते मन्त्रतपःसमाध्यादिभिरप्यणिमाद्यष्ट-
सिद्धेः सर्वशास्त्रसिद्धत्वादिति तत्राह” भा० । “नेतरा-
[Page5296-b+ 38]
दितरहानेन विना” सू० । “इतरादूहनादिपञ्चकभिन्नात् ।
तप आदेस्तात्त्विकी न सिद्धिः कुत इतरहानेन वि ना
यतः सा सिद्धिरितरस्य विपर्ययस्य हानं विनैव भवत्यतः
संसारापरिपन्थित्वात् सा सिद्व्याभास एव न तु ता-
त्त्विकी सिद्धिरित्यर्थः । तथा चोक्तं योगसूत्रेण । “ते
समाघावुपसर्गाव्युत्थाने सिद्धयः” इति प्र० भाष्यम् ।
पात० सू० भाष्ययोश्च एकत्र विषयविशेषे धारणाध्यान-
समाधित्रयरूपसंयमविशेषात् कतिचित् सिद्धयो दर्शिताः
यथा “परिणामत्रयसयमादतीतानागतज्ञानम्” सू० ।
“धर्मलक्षणावस्थापरिणामेषु सयमात् योगिनां भवत्यतो-
तानागतज्ञानं धारणाध्यानसनाधित्रयमेकत्र संयम उक्त-
स्तेन परिणामत्रयं साक्षात्क्रियमाणमतीतानागतज्ञानं
सम्पादयति” भा० । “शब्दार्थप्रत्ययानामितरेतराध्यासात्
सङ्करस्तत्प्रविभागसंयमात् सर्वभूतरुतज्ञानम्” सू० । “स-
स्कारसाक्षात्करणात् पूर्वजातिज्ञानम्” सू० । “प्रत्ययस्य
परचित्तज्ञानम्” सू० । “कायरूपसंयमात्तद्ग्राह्यशक्तिस्तम्भे
चक्षुःप्रकाशासंप्रयोगेऽन्तर्द्धानम्” सू० । “सोपक्रमं निरुपक्रमञ्च
कर्म ततसंयमादपरान्तज्ञानमरिष्टेभ्यो वा” सू० । “मैत्र्यादिषु
बलानि” सू० । “बलेषु हस्तिबलादीनि” सू० । “प्रवृत्त्यालोक-
न्यासात् सूक्ष्मव्यवहितविप्रकृष्टज्ञानम्” सू० । “भुवनज्ञानं
सूर्य्ये संयमात्” सू० । “चन्द्रे ताराव्यूहज्ञानम्” सू० । “ध्रुवे
तद्गतिज्ञानम्” सू० । “नाभिचक्रे कायव्यूहज्ञानम्” सू० ।
“कण्ठकूपे क्षुत्पिपासानिवृत्तिः” सू० । “कूर्मनाड्यां स्थैर्य्यम्”
सू० । “मूर्द्धज्योतिषि सिद्धदर्शनम्” सू० । “प्रातिभाद्वा
सर्वम्” सू० । “हृदये चित्तसंवित्” सू० । “सत्वपुरु-
षयोरत्यन्तासङ्कीर्णयोः प्रत्ययाविशेषोभोगः परार्थत्वात्
स्वार्थसंयमात् पुरुषज्ञानम्” सू० । “ततः प्रातिभश्रा-
वणवेदनादर्शास्वादवार्त्ता जायन्ते” सू० । “ते समाधावुप-
सर्गाव्युत्थाने सिद्धयः” सू० । “बन्धकारणशैथिल्यात् प्रचा-
रसंवेदनाच्च चित्तस्य परशरीरावेशः” सू० । “उदानजया-
ज्जलपङ्ककण्टकादिष्वसङ्ग उत्क्रान्तिश्च” सू० । “समानजया-
ज्ज्वलनम्” सू० । “श्रोत्राकाशयोः सम्बन्धसंयमाद्दिव्यं श्रो-
त्रम्” सू० । “कायाकाशयोः सम्बन्धसंयमाल्लघुतूलसमापत्ते-
श्चाकाशगमनम्” सू० । “वहिरकल्पिता वृत्तिर्महाबिदेहा ततः
प्रकाशावरणक्षयः” सू० । “स्थूलस्वरूपसूक्ष्मान्वयाथवत्त्व-
संयमाद्भूतजयः” सू० । “ततोऽणिमादिप्रादुर्भावः काय-
सम्पत्तद्धर्माऽनभिघातश्च” सू० । “रूपलावण्य बलवजमह-
ननत्वानि कायसम्पत्” सू० । “ग्रहणस्वरूपाऽस्थितान्व-
[Page5297-a+ 38]
यार्थवत्त्वसंयमादिन्द्रियजयः” सू० । “ततो मनोजयित्वं
विकरणंभावः प्रधानजयश्च” सू० ।
“परिणामत्रयसयमादतीतानागतज्ञानम्” इत्यादिकैः
“ततः प्रातिभश्रावणवेदनादर्शास्वादवार्त्ता जायन्ते” इत्य-
न्तसूत्रैरुक्तानां सिद्धीनां समाधावुपसर्गत्वं व्युत्त्थाने
सिद्धित्वमाह “ते समाधावुपसर्गावत्थाने सिद्धयः” सू० । ते
प्रातिभादयः समाहितचित्तस्योत्पद्यमानाः उपसर्गास्तत्त्व-
दर्शनप्रत्यनीकत्वात् । व्युत्थितचित्तस्योत्पद्यमानाः सिद्धयः”
भा० । एवमग्रे वक्ष्यमाणाः ततोऽणिमादिप्रादुर्भाव इत्या-
दयोऽपि सिद्धयो व्युत्थानदशायामेव समाधौ तूपसर्गा
एव हेतोरविशेषात् । एवमन्या अपि सिद्धयः कैवल्य-
पादे दर्शिता यथा “जन्मौषधिमन्त्रतपःसमाधिजाः
सिद्धयः” सू० । “देहान्तरिता जन्मना सिद्धिः ओषधि-
भिरसुरभवने रसायनेनेत्येवमादि । मन्त्रैराकाशगम-
नाणिमादिलाभः तपसा सङ्कल्पसिद्धिः कामरूपी यत्र तत्र
कामग इत्येवमादि समाधिजाः सिद्धयोः व्याख्याताः” भा०
तासाञ्च यथाऽन्यथापरिणामहेतुत्वं तथा परसूत्रैस्तत्र
समर्थितम्” ।
तन्त्रोक्तमन्त्रसिद्धिलक्षणं च तन्त्रसा० उक्तं यथा
“मनोरथानामक्लेशः सिद्धिरुत्तमलक्षणा । मृत्योश्च हरणं
तद्वत् देवतादर्शनं तथा । प्रयोगेऽक्लेशतः सिद्धिः सि-
तेस्तु लक्षणं परम् । परकायप्रवेशश्च पुरप्रवेशनं तथा ।
ऊर्द्ध्वोत्क्रमण एवं हि चराचरपुरे गतिः । खेचरी-
मेलन चैव तत्कथाश्रवणादिकम् । भूच्छिद्राणि प्रप
श्येत्तु तद्वदुत्तमलक्षणम् । ख्यातिर्वाहनभूषादिलाभः
सुचिरजीवनम् । भूपानां तद्गणानाञ्च वशीकरणमुत्त-
मम् । सर्वत्र सर्वलोकेषु चमत्कारकरी सुधीः । रोगोप-
हरणं दृष्ट्या विषापहरणं तथा । पाण्डित्यं लभते
यन्त्री चतुर्विधमयत्नतः । बैराग्यञ्च मुमुक्षुत्वं त्यागितां
सर्ववश्यताम् । अष्टाङ्गयोगाभ्यसनं भोगेच्छापरिवर्जनम् ।
सर्वभूतेष्वनुकम्पा सार्वज्ञ्यादिगुणोदयः । इत्यादि
गुणसम्पत्तिर्मध्यसिद्धेस्तु लक्षणम् । महैश्वर्य्यं धनित्वं
च पुत्रदारादिसम्पदः । अधमाः सिद्धयः प्रोक्ता मन्त्रि-
णामाद्यभूमिका । सिद्धमन्त्रस्तु यः साक्षात् स शिवो
नात्र संशयः ।
<फ्>आध्यवत्तानिश्चयरूपसिद्धिस्तु असत्यामनुनितीच्छायां
कामिनीजिज्ञामाटिवत् अनुमितेः पृथक् प्रतिबन्धिका
अनुमित्सा तु तत्रोत्तेजिका । “सिषाधयिषया शून्या
[Page5297-b+ 38]
सिद्धिर्यत्र न विद्यते । स पक्षस्तत्र वृत्तित्वज्ञानादनुमिति-
र्भवेत्” भाषा० । सिद्धिश्च पक्षतावच्छेदकसामान्यावगा-
हिनी पक्षतावच्छेदकावच्छिन्नयत्किञ्चिद्धर्मावगाहिनी च
तत्रावच्छेदाच्छेदेनानुमितिं प्रति अववच्छेदावच्छेदेन
सिद्धिर्विरोधिनी न सामानाधिकरण्येन सिद्धिः । समा-
नाधिकरण्येनानुमितिं प्रति तु सिद्धिमात्रं विरोधीति
विवेकः । संशयपक्षतावादिमते पक्षताविघटकत्वेन सिद्धे-
र्विरोधितेति विशेषः । १४ दक्षकन्याभेदे वह्निपु० ।
<LEND>
