<L>22177<pc>3235,a<k1>तप्तमुद्रा<k2>तप्तमुद्रा
तप्तमुद्रा¦ स्त्री वैष्णवैः शरीरधार्य्येऽग्नितप्तधातुमयमुद्राकृतभग-
वदायुधचिह्ने तद्विधिः हरिभक्तिविलासे १५ विलासे ।
“आषाढशुक्लद्वादश्यां हरौ शिशयिषौ सति । वैष्णवः
पारणं कृत्वा तप्तमुद्राश्च धारयेत् । ब्राह्मणः क्षत्त्रियो
वैश्यः शूद्रश्चैकान्तितर्द्धये । कुर्वन्नात्मार्पणं तप्तमुद्राभि-
र्देहमङ्कयेत्” । तप्तमुद्राधारणं वाराहे तप्तमुद्राप्रसङ्गे
“चक्रादिधारणं पुंसां परं सम्बन्धवेदनम् । पातिव्रत्य-
निमित्तं हि वलयादिविभूषणमिति” । तप्तमुद्रा-
धारणफलं वायुपुराणे “अग्निनैव च सन्तप्तं चक्र-
मादाय वैष्णवः । धारयेत् सर्ववर्णानां हरिसालोक्य
सिद्धये” । ब्रह्माण्डे “कृत्वा धातुमयीं मुद्रां तापयित्वा
स्विकां तनूम् । चक्रादिविहितां भूप धारयेद्वैष्णवो नरः” ।
नारदीयपञ्चरात्रे “द्वादशारन्तु षट्कोणं वलयत्रय-
संयुतम् । हरेः सुदर्शनं तप्नं धारयेत्तु विचक्षणः ।
सौपर्णे च श्रीभगवद्गरुडसंवादे तप्तमुद्राप्रकरणे
“गरुत्मन्नविशेषेण सर्ववर्णेष्वयं विधिः । विप्रो वा
क्षत्रियोवापि वैश्यः शूद्रस्तथैव च” । पाद्मे “अग्निहीत्रं
[Page3235-b+ 38]
यथा नित्यं वेदस्याध्ययनं यथा । ब्राह्मणस्य तथैवेदं
तप्तचक्रादिधारणम्” । किञ्च तत्रैवोत्तरखण्डे श्री
शिवोमासंवादे “शङ्खचक्राङ्कनं कुर्य्याद्ब्राह्मणो बाहु-
मूलयोः । हुताग्निनैव सन्तप्य सर्वपापापनुत्तये” । “चक्रं
वा शङ्खचक्रे वा तथा पञ्चायुधानि वा । धारयित्वैव
विधिवद्ब्रह्मकर्म समारभेत्” । तदकरणे निन्दा तत्रैव
“अधृत्वा विधिना चक्रं व्राह्मणः प्राकृतो भवेत् ।
न तस्य किञ्चिदश्नीयादपि क्रतुसहस्रिणः ।
र्सावेदविदोवापि सर्वशास्त्रविशारदः । अधृत्वा
विधिना चक्रं ब्राह्मणः पतितो भवेत् । तप्ते-
नैवाङ्कनं कुर्य्यात् ब्राह्मणस्य विघानतः । श्रौतस्मार्त्तादि
सिद्ध्यर्थं मन्त्रसिद्ध्यै तथैव च । हरेः पजाधिकारार्थं
चक्रं धार्य्यं विधानतः । वैष्णवत्वस्य सिद्ध्यर्थं भक्ति
सिद्ध्यै विशेषतः । उपवीतादिवद्धार्य्याः शङ्ख-
चक्रादयस्तथा । ब्राह्मणस्य विशेषेण वैष्णवस्य विशेषतः” ।
श्रुतयश्च “यो हवै सुश्लोकमौलेर्धर्म्माननुतिष्ठमानोऽग्निना
चक्रं धत्ते । अग्निर्वे सहस्रारः सहस्रारो नेमिर्न्नेमिना
तप्ततनुः सायुज्यं सलोकतामाप्नोतीति” । चक्रं
बिभर्त्ति वपुषाभितप्त बलं देवानाममृतस्य विष्णोः ।
स एति नाकं दुरितं विधूय विशन्ति यद्यतयो बीतरागाः”
इति । ऋक्परिशिष्टे “अतप्ततनुर्नतदामो अश्नुतेऽश्नुता
सह इद्वहन्तस्तत् समासतेति” यजुषि ऋग्वेदीयाश्वलायन
शाखायाञ्च । “प्रतद्विष्णोरब्जचक्रे सुतप्ते जन्माम्भोधिं
वर्त्तते चर्षणीन्द्राः । मूले वाह्वोर्द्दधतेऽन्ये पुराणालिङ्गा-
न्यन्ये तप्तान्यायुधान्यर्पयन्ते” इति । छन्द ऋक् परि-
शिष्टे “सहोवा च याज्ञबल्क्यस्तत् पुमानात्महिताय
प्रेम्णा हरिं भजेत् । सुश्लोकभं मौलेर्धर्म्माण्यङ्गेष्वग्नि-
नाधत्ते” इति । शतपथी श्रुतिः अथर्वपरिशिष्टे
तप्तचक्रादिप्रकरणे “देवासो एवैतेन बाहुना
सुदर्शनेन प्रयताः स्वर्गमायन्” । “येनाङ्किता
मनवो लोकसृष्टिं वितन्वते ब्राह्मणास्तद्वह-
न्तीति” । पाद्मे तप्तमुद्राप्रसङ्गे “विष्णुचक्राडितं
विप्रं पूजयेत् सर्वकर्म्मणि । विष्णुचक्रविही-
नन्तु प्रयत्नेन विवर्जयेत्” । नारदीये “तप्तमुद्रा
प्रसङ्गे “श्रीकृष्णचक्राङ्कविहीनगात्रः श्मशानतुल्यः
पुरुषोऽथ नारी, । दृष्ट्वा नरस्तं नृपते! सवासाः
स्नात्वा समर्चेद्धरिमङ्ग सद्यः” इति । वह्व्यश्च वेङ्कटाचार्य
पादप्रभृतिभिर्बुधैः । श्रुतयः स्मृतयोह्यत्र विख्याता
[Page3236-a+ 38]
लिखिताः पराः । अतएव तदनादरे दोषाः पाद्मे
“तप्तचक्राङ्कितं दृष्ट्वा ये निन्दन्ति नराधमाः । अवलोक्य
मुखं तेषां आदित्यमवलोकयेत्” । अग्निपुराणे च दशरथं
प्रति हतपुत्रविप्रावलापे । “शिलाबुद्धिः कृता किंवा प्र-
तिमायां हरेर्मया । किं मया पथि दृष्टस्य विष्णुभक्तस्य
कर्हि चित् । तन्मुद्राङ्कितदेहस्य चेतसा नादरः कृतः ।
येन कर्मविपाकेन पुत्रशोको ममेदृशः” । अथ तप्तमुद्रा
धारणमाहात्म्यं सौपर्णे “अशुचिर्वाप्यनाचारः
सर्वधर्मवहिष्कृतः । प्रतप्तशङ्खचक्राभ्यामङ्कितः पङ्क्ति
पावनः” । वाराहे तप्तमुद्राधारणप्रसङ्गे “म्लेच्छदेशे
शुभे वापि चक्राङ्को यत्र तिष्ठति । योजनानि तथा
त्रीणि मम क्षेत्रं वसुन्धरे! । ब्रह्माण्डे “आयुधै-
र्वैष्णवैः सर्वैस्तापितैः स्वतनुं यदि । चिह्नयेद्वैष्णवो यस्तु
स याति परमां गतिम्” । पाद्मे च “अग्नि-
तप्नं पवित्रञ्च धृत्वा तु बाहुमूलयोः । त्यक्त्वा यमपुरं
घोरं याति विष्णोः परं पदम् । हुताग्नितप्तचक्रेण
शरीरं यस्य चिह्नितम् । तेन तीर्थानि यज्ञाश्च लभ्यन्ते
नात्र संशयः । अग्नितप्तेन चक्रेण ब्राह्मणो बाहुमू-
लयोः । अङ्कयित्वा जपन्मन्त्रं संसारान् मोक्षभाग्भवेत् ।
अग्नितप्तेन चक्रेण बाहुमूलेषु लाञ्छिताः । ते सर्वे
पापनिर्मुक्ता यान्ति विष्णोः परं पदम्” ।
किञ्च “अप्राकृता महात्मानी विष्णु चक्रेण लाञ्छिताः ।
विष्णुचिह्नविहीनास्तु प्राकृताः पतिताः स्मृताः । इति
अत्र निषेधवचनं निर्मूलं सद्भिरनादृतम् । समूलं यच्चतत्
सम्यग्विध्यभावादिना कृततत्परम् । अथ तद्धारणप्रकारः
“तप्तमुद्राधारणार्थमुपचारैस्तु पञ्चभिः । कृष्णमभ्यर्च्च्य
संपूज्य चक्रशङ्खौ तथा तपेत् । तत्र मन्त्रः “सुदर्शन! नमस्ते
ऽस्तु पाञ्चजन्य! नमोऽस्तु ते इति । अग्निमभ्यर्च्य मूलेन
हुत्वा चाज्याहुतीः कृती । चक्रशङ्खगदादीनि शस्त्रा-
ण्यग्नौ प्रतापयेत् । तत्तन्मन्त्रैरथावाह्य तान्यभ्यर्च्य
प्रणम्य च । गुरुं कृष्णञ्च संवन्द्य भक्त्या विज्ञापयेदिदम् ।
उच्छिष्टो भोजनादेव किङ्करः शरणागतः । तप्तचक्र-
गदादीनि तवाङानीश धारये” इति । अथ चक्रादीना
मावाहनादिमन्त्रः । ॐ नतो भगवते वासुदेवाय
निर्णाशितसकलरिपुध्वजाय भगवन्नारायणकराम्भो रुह-
स्पर्शदुर्ल्ललिताय । “एह्येहि त्वं सहस्रार चक्रराज!
सुदर्शन! । यज्ञभागं प्रगृह्णस्व पूजाञ्चैव नमो नसः ।
ॐ नमो भगवते पाञ्चजन्याय विष्णुशङ्खाय गम्भीरधीर-
[Page3236-b+ 38]
ध्वन्याकुलीकृतकौरववाहिनीनाथाय त्रिरखादक्षिणावर्त्ताय
त्रिप्रशस्ताय । एह्येहि पाञ्चजन्य! त्वं नारायणकर-
स्थित! । यज्ञभागं प्रगृह्णस्व पूजाञ्चैव नमो नमः ।
ॐ रं णं मं नं पाञ्चजन्याय नमः । ॐ भगवते
खड्गाय नन्दकाय त्रैलोक्यपवित्राय जविने सकल
सुरासुरसुन्दरीनेत्रोत्पलार्च्चिताय । एह्येहि खडग
रत्न! त्वं नन्दकाख्य सुरार्च्चित । यज्ञभागं प्रगृह्णस्य
पूजाञ्चैव नमो नमः । ॐ खड्गाय नमः । ॐ
नमी भगवत्यै कौमोदक्यै भगवद्भट्टारकवासुदेवलालि-
तायै । एह्येहि त्वं गदे! देवि! कौमोदक्यायुधेश्वरि! ।
यज्ञभागं प्रगृह्णस्व पूजाञ्चैव नमोनमः । सशराय
शार्ङ्गाय नमः । इति । अथ धारणमन्त्रः । सुदर्शन!
महाध्वान! सूर्य्यकोटिसमप्रभ! । अज्ञानान्धस्य मे नित्यं
विष्णोर्म्मार्गं प्रदर्शय । तथा । पाञ्चजन्य! निजध्यानध्व
स्तपातकसञ्चय! । पाहि मां पापिनं घोरं संसारार्णव-
पातिनम् । इत्थमुच्चारयन् मन्त्रं दक्षिणादिक्रमेण
तु । भुजयोश्चक्रपूर्वाणि कृष्णशस्त्राणि घारयेत्
कलत्रादिपरीवारान् निजान् सर्वांश्च वैष्णवः । भगव-
त्यर्पयन् तप्तमुद्राभिस्ताभिरङ्कयेत्” । तथा च वाराहे ।
“अङ्कये तप्तचक्राद्यैरात्मनोबाहुमूलयोः । कलत्रापत्य-
भृत्येषु पश्वादिषु च सम्पदे” “किञ्च आयसं विधिवत्
कृत्वा षञ्चायुधविधानतः । तत्तन्मन्त्रेण मन्त्रज्ञः
प्रतिष्ठाप्य पृथक् पृथक् । ललाटे च गदा धार्य्या
मूर्घ्नि चापं शरन्तथा । नन्दकञ्चैव हृन्मध्ये शङ्खचक्रे
भुजद्वये” । किञ्च । “दक्षिणे तु मुजे विप्रो विभृयाद्वै
सुदर्शनम् । सव्ये च शङ्क्षं विभृयादिति ब्रह्मविदो
विदुः” । अथ चक्रादिप्रतिकृति द्रव्यम् । सवप्रश्वपञ्च-
रात्रे “सौवर्ण्णं रजतं ताम्रं कांस्यमायसमेव वा ।
चक्रं कृत्वा तु मेधावी धारयेत् सुविचक्षणः इति ।
एवमेव प्रबोधन्यां द्वादश्यां भगवत्परैः । तप्तमुद्रा ध्रुवं
धार्य्या द्वारकायां विशेषतः”
तन्निषेधकवाक्यानि वैष्णवेतरविषयाणीति वैष्णवा मन्यन्ते
स्मार्त्तास्तु श्रुतिस्मृतिविरुद्धत्वात् एतत् नानुतिष्ठन्ति
विस्तरभयात् तन्निषेधवाक्यानि नोद्धृतानि ।
<LEND>
