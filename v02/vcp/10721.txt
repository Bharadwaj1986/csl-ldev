<L>10721<pc>1486,a<k1>एकाग्र<k2>एकाग्र
एकाग्र¦ त्रि० एकमग्रं विषयप्रवणता यस्य । १ विषयान्तरव्या-
वृत्तैकमात्रविषयकचित्तवृत्तिके २ विक्षेपरहितज्ञाने च ।
“मनुमेकाग्रमासीनमभिगम्य महर्षयः” मनुः । स्वार्थे अण् ।
ऐकाग्र अत्रार्थे त्रि० । तस्य भावः ष्यञ् ऐकाग्र्य तद्भावे न०
“मनसश्चेन्द्रयाणाञ्चाप्यैकाग्र्यं निश्चितं तपः” भा०
व० २५ अ० । “तद्गीतिश्रवणैकाग्र्या संसदश्रुमुखो बभौ”
रघु० । तल् एकाग्रता स्त्वी, त्व एकाग्रत्व न० तत्रार्थे ।
<फ्>एकाग्रता च चित्तस्य धर्म्मविशेषः विषयान्तरावलम्ब
नरूपसंसर्गशून्यः । एकविषयकधारावाहिकवृत्तिरूपः
स च त्रिगुणात्मकस्य चित्तस्य सत्वगुणोद्रेके रजोगुण
कृतविक्षेपाभावात् तमोगुणकृततन्त्राद्यभावाच्च उदेति ।
तत्र बाह्याभ्यन्तरकारणाग्युक्तानि” पात० सू०
भाष्यविवरणेषु यथा “यस्य चित्तस्यावस्थितस्येदं शास्त्रेण
परिकर्म्म निर्द्दिश्यते, तत्कथम्? भा० ।
“मैत्रीकरुण मुदितोपेक्षाणां सुखदुःखपुण्यापुण्यविषया-
णां भावनातश्चित्तप्रसादनम्” सू० ।
“तत्र सर्व्वप्राणिषु सुखसम्भीगापन्नेषु मैत्रीं भावयेत्
दुःखितेषु करुणाम्, पुण्यात्मकेषु मुदिताम्, अपु-
ण्यशीलेषूपेक्षाम् । एवमस्य भावयतः शुक्लोधर्म्मौपजायते
ततश्चित्तं प्रसीदति प्रसन्नमेकाग्रं स्थितिपदं लभते” भा० ।
“अपरिकर्म्मितमनसोऽसूयादिमतः समाधितदुपायसम्यत्त्य-
नुत्पादात् चित्तप्रसादनोपायानसूयादिविरोधिनः प्रति-
पादयितुमुपक्रमते--यस्य,--चित्तस्यावस्थितस्येदमिति । मै-
त्रीकरुणेत्यादि प्रसादनान्तम् । सुखितेषु मेत्रीं सौहार्द्दं
भावयत ईर्षाकालुष्यं निवर्त्तते चित्तस्य । दुःखि-
तेषु च करुणामात्मनीव परस्मिन् दुःखप्रहाणेच्छां भा-
वयतः परापकारचिकीर्षाकालुष्यं चेतसोनिवर्त्तते ।
पुण्यशीलेषु प्राणिषु मुदितां हर्षं भावयतः असूयाकालुष्यं
चे तसो निवर्त्तते । अपुण्यशीलेषु चोपेक्षां माध्यस्थ्यं
भावयतोऽमर्षकालुष्यं चेतसोनिवर्त्तते । ततश्चास्य रा-
जसतामसधर्म्मनिवृत्तौ सात्विकः शुक्लोवर्म्म उपजायते ।
सत्वोत्कर्षसम्पन्नः सम्भवति । वृत्तिनिरोधपक्षे तस्य प्र-
सादस्वाभाव्याच्चित्तं प्रसीदति प्रसन्नञ्च वक्ष्यामाणेभ्य
उपायेभ्यः एकाग्रं स्थितिपदं कमते । असत्यां पुनर्मेत्र्या-
[Page1486-b+ 38]
दिभावनायां न ते उपायाः स्थित्यै कल्पन्ते--तानिदानीं
स्थित्युपायानाह” वाचस्पतिविवरणम् ।
“प्रच्छर्द्दनविधारणाभ्यां वा प्राणस्य” सू० ।
“कोष्ठ्यस्य वायोर्नासिकापुटाभ्यां प्रयत्नविशेषात् वमनं
प्रच्छर्द्दनं, विधारणं प्राणायामः ताभ्यां वा मनसः स्थितिं
संप्रसादयेत्” भा०
“वाशब्दो वक्ष्यमाणोपायान्तरापेक्षी विकल्पार्थो न, मैत्र्या
दिभावनापेक्षया तया सह समुच्चयात् । प्रच्छर्द्दनं वि-
वृणोति--कोष्ठ्यस्येति । प्रयत्नविशेषात् योगशास्त्रविहि-
तात् येन कोष्ठ्योवायुर्नासिकापुटाभ्यां शनैरेच्यते । वि-
धारणं विवृणोति विधारणं प्राणायामः रेचितस्य
कोष्ठ्यस्य वायोर्यदायामो बहिरेव स्थापनं न तु सहसा-
प्रवेशनं तदेताभ्यां प्रच्छर्द्दनविधारणाभ्यां वायोर्लधूकृत-
शरीरस्य मनः स्थितिपदं लभते । अत्र चोत्तरसूत्रगतात्
स्थितिनिवन्धनीतिपदात् स्थितिग्रहणमाकृष्य सम्प्रसादयेदि-
त्यर्थप्राप्तेन सम्बन्धनीयः” विव० । “स्थित्युपायान्तरमाह” भा०
“विषयवती वा प्रवृत्तिरुत्पन्ना मनसः स्थितिनि वन्धनी” सू०
“नासिकाग्रे धारयतोऽस्य या दिव्यगन्धसंवित्सा गन्ध-
प्रवृत्तिः, जिह्वाग्रे रसंवित्, तालुनि रूपसंवित्, जिह्वा-
मध्ये स्पर्शसंवित्, जिह्वामूले शब्दसंवित्, इत्येताः प्रवृ-
त्तय उत्पन्नाश्चित्तं स्थितौ निबध्नन्ति संशयं विधमन्ति
समाधिप्रज्ञायाञ्च द्वारीभवन्तीति” भा० ।
“व्याचष्टे--नासिकाग्रे धारयत इति । धारणाध्यान-
समाधीन् कुर्वतस्तज्जयात् या दिव्यगन्धसंवित् साक्षात्-
कारः एवमन्वास्वपि प्रवृत्तिषु योज्यम् । एतच्चागमात्
प्रत्येतव्यं नोपपत्तितः” विवरणम् ।
तत्र सामान्यकारणञ्च शौचमेव तत्रोक्तम् “शौचात् स्वाङ्गज-
योजुपुप्सापरैरसंसर्गः” सू० “सत्वशुद्धिसौमनस्यैकाग्र्येन्द्रि-
यजयात्मदर्शनयेग्यत्वानि च” सू० । “शुचेः सत्वशुद्धिस्ततः
सौमनस्यं तत ऐकाग्र्यं तत इन्द्रियजयस्ततश्चात्मदर्शनयोग्यत्वं
बुद्धिसत्वस्य भवतीति एतत् शौचस्थैर्य्यादधिगम्यते” भा० ।
तत्राद्यं सूत्रं वाह्यशौचसूचकं द्वितीयन्तु आन्तरशौच-
सूचकम् “चित्तमलानां क्षालने चित्तममलं भवति वैमल्यात्
सौमनस्यं स्वच्छता स्वच्छत्वादैकाग्र्यं ततो मनोवश्यादिन्द्रि-
याणां जयस्तज्जयादात्मदर्शनयोग्यं भवतीति क्रमेण
आन्तरशौचस्य फलमुक्तम् । एतच्च विवरणे स्थितम् एका-
ग्रताया आविर्भावे यथा समाधिलाभस्तथा तत्रैवोक्तम्
“सर्वार्थतैकाग्र तयोः क्षयोदयौ चित्तस्य समाधिपरिणामः”
[Page1487-a+ 38]
सू० “सर्व्वार्थता चित्तधर्म्मः एकाग्रता च चित्तधर्म्म
सर्व्वार्थतायाः क्षयस्तिरोभाव इत्यर्थः एकाग्रताया उदय
आविर्भाव इत्यर्थः तयोर्धर्म्मित्वेनानुगत चित्तं, तदिदं
चित्तसपायोपजनयोः स्वात्ममूतयोर्धर्म्मयोरनुगतं समा-
धीयते स चित्तस्य समाधिपरिणामः” भा० ।
“संप्रज्ञातसमाधिपरिणामावस्थां चित्तस्य दर्शयति ।
सर्व्वार्थेत्यादि । विक्षिप्तता सर्व्वार्थता । सन्न विनश्यतीति
क्षयस्तिरीभावः, नासदुत्पद्यत इति उदय आविर्भावः ।
आत्ममूतयोः सर्व्वार्थतैकाग्रतयोः धर्म्मयोः यौ अपायो-
पजनौ सर्व्वार्थताया अपायः एकाग्रताया उपजनस्त
योरनुगतं चित्तं समाधीयते पूर्व्वापरीभूतसाध्यभान
समाधिविशेषणं भवतीति” वा० विवरणम् ।
“ततः पुनः शान्तोदितौ तुल्यप्रत्ययौ चित्तस्येकाग्रता
परिणामः” सू० ।
“समाहितचित्तस्य पूर्व्वप्रत्ययः शान्त उत्तरस्तत्सदृश
उदितः समाधिचित्तभूम्योरनुगतं पुनस्तथैव आ स-
माधिम्रेषादिति । स खल्वयं धर्म्मिणश्चित्तस्यैकाग्रता
परिणामः” भा० ।
“पुनः समाधेः पूर्व्वापरीभूताया अवस्थायाः निष्-
पत्तौ सत्यां शान्तोदितावतीतवर्त्तमानौ तुल्यौ च तौ
प्रत्ययौ चेति तुल्यप्रत्ययौ एकाग्रतायान्तु द्वयोः सादृश्यं
समाहितचित्तस्येति समाधिनिष्पत्तिः दर्शिता । तथै-
वैकाग्र्यस्यावधिमाह आसमाधिभ्रेषात् । असमाधिभ्रं
शादिति” । वा० विवरणम् ।
<LEND>
