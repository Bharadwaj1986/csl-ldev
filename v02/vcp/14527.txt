<L>14527<pc>2162,b<k1>कुहू<k2>कुहू
कुहू¦ स्त्री कुह--कू । नष्टेन्दुकलायामावास्यायाम् । “द्वे ह
<>वा अमावास्या या पूर्बाऽमावास्या सा सिनीवाली योत्तरा
<>सा कुहूरिति” श्रुतिः । व्यक्तमाह कालमा० व्यासः “दृष्ट-
<>चन्द्रा सिनीवाली नष्टचन्द्रा कुहूर्मता” स्मृत्यन्तरे
<>“तिथिक्षये सिनीवाली नष्टचन्द्रा कुहूर्मता । याहुल्येऽपि
<>कुहूर्ज्ञेया वेदवेदाङ्गवेदिभिः” । तत्र श्राद्धाधि-
<>कारिभेदमाह तत्रैव जावालिः “अपराह्वद्वयाव्यापी
<>यदि दर्शस्तिथिक्षये । आहिताग्नेः सिनीवाली निर-
<>ग्न्यादेः कुहूर्मता” । आदिशब्दात् स्त्वीशूद्रयोरपि ग्रह-
<>णम् यथाह तत्रैव लोगाक्षिः “सिनीवाली द्विजैः
<>कार्य्या साग्निकैः पितृकर्मणि । स्त्रीमिः शूद्रैः कुहूः कार्य्या
<>तथा चानग्निकैर्द्विजैः” । अत्र विशेषादिःकालमाधवीया-
<>दौज्ञेयः । २ तदधिष्ठात्र्यां देवपत्न्याम् “सिनीवाली कुहू
<>रिति देवपत्न्याविति” नैरुक्ताः । सा च अङ्गिरसः सुता
<>यथाह भाग० ४, १, २९ । “श्रद्धा त्वङिरसः पत्नी चतस्रो
<>ऽसूत कन्यकाः । सिनीवाली कुहूराका चतुर्थ्यनुमतिस्तथा”
<>भा० व० ११७ अ० तु अन्या अपि तत्कन्या आह यथा
<>“देवी भानुमती नाम प्रथमाङ्गिरसः सुता । भूताना-
<>मेव सर्वेषां यस्यां रागस्तदाऽभवत् । रागाद्रागेति
<>यामाहुर्द्वितीयाङ्गिरसः सुता । यां कपर्दिसुतामाहुर्दृ-
<>श्यादृश्येति देहिनः । तनुत्वात् सा सिलीवाली तृती-
<>याङ्गिरसः सुता । पश्यत्यर्चिष्मती भाभिर्हविर्भिश्च हवि-
<>ष्मती । षष्ठीमङ्गिरसः कन्यां पुण्यामाहुर्महिष्मतीम् ।
<>महामखेष्वाङ्गिरसीदीप्तिमत्सु महामती । महामतीति
<>विख्याता सप्तमी कथ्यते सुता । यां तु दृष्ट्वा भगवतीं
<>जनः कुहुकुहायते । एकानंशेति तामाहुः कुहूमङ्गि-
<>रसः सुताम् ।” विवृतमेतत् नीलकण्ठेन
<>“भानुमती मूर्य्ययुक्ता दिवसाभिमानिनीत्यर्थः । रात्रि-
<>माह भूतानामिति सुषुप्तिकालत्वेन श्रमनाशकत्वात्तस्यां
<>रागोऽभवत् रागात् रागहेतुत्वात् सन्ध्याद्वये रागोपेत-
<>त्वाद्वा । कपर्दिनो रुद्रस्य सुतामिव सुतां चन्द्रकलां
<>ललाटे धृतत्वात् दृश्यादृश्यरूपां तत्र हेतुः तनुत्वादिति
<>तेन सूक्ष्मचन्द्रयुक्तत्वं लक्ष्यते चतुर्दशीयुक्तामावास्या
<>सिनीवाली “या पूर्बामावास्या सा सिनीबाली योत्तरा
[Page2163-a+ 38]
<>सा कुहूरिति” श्रुतेः । अर्चिष्मती पूर्णचन्द्रोपेता शुद्ध-
<>पौर्णमासी यस्यां भाभिर्जनोरात्रावपि पश्यति रूपा-
<>दिकमिति शेषः । सा चतुर्थी यस्यां हविभिर्देवता
<>इज्यन्ते सा हविष्मती । प्रतिपद्युक्ता पौर्णमासी राका
<>नाम पञ्चमी । पुण्यां व्रतार्हां महिष्मतीं नाम चतु-
<>र्दशीयुक्तां पौर्णमासीम् अनुमतीं नाम “या पूर्बा
<>पौर्णमासी साऽनुमतिर्योत्तरा सा राकेति” श्रुतेः ।
<>शुद्धाममावास्यामाह महामखेस्विति क्प्मयागादिषु
<>दीप्तिमती अमावास्यायां हि दीक्षाकर्तुर्वर्धमानश्चन्द्रोऽग्रे
<>दृश्यते पौर्णमास्यान्तु क्षीयमाणः अतो दीप्तिमत्सु दिनेषु
<>एषा महामतीत्युच्यते । यतोऽत्र महान् महस्वान् व ।
<>अन्तर्हितो विद्यतेऽस्यामिति योगान् पूर्बपदस्याकारोन्ता-
<>देश आर्षः । कुहुकुहायते विस्मितो भवति एका कला
<>अनंशा अल्पांशवती अतवणा यवागूरिति वदल्पार्थे नञ् ।
<>“योत्तरा सा कुहूरिति” स्रुतेः प्रतिपद्युक्ता अमावास्या
<>कुहूरिति प्रसिद्धम् ।”
<>“कुहूंदेवीं सुकृतं विद्मना” अथ० ७४७ । १ । “कुहूर्देवानाम-
<>मृतस्य पत्नी” अथ० ७४७ । २ । “तं सिनी च कुहूश्चैव द्युतिः
<>पुष्टिः प्रतावसुः । कीर्त्तिधृतिश्च लक्ष्मीश्च नव देव्यः
<>सिषेविरे” हरि० वं० २५ अ० । “असमये मतिरुन्मिषति
<>ध्रुवं, करगतैव गता यदियं कुहूः” “कुहूरुताऽऽहूयत
<>चन्द्रवैरिणी” नैषधम्
<>३ कोकिलशब्दे तस्य शब्देन विस्मायकत्वात्तयात्वम् ।
<>“उहूरिति कुहूरवध्वनिभियाऽपतन्मूर्च्छिता” “त्वमपि
<>चन्द्रविरोधिकुहूरवः” उद्भटः ।
<LEND>
