<L>23796<pc>3382,a<k1>त्रिवृत्करण<k2>त्रिवृत्करण
त्रिवृत्करण¦ न० ६ त० । तेजो जसान्नानां त्र्यात्मककरणे
तत्प्रकारुश्च छा० उ० भाष्ये दर्शितो यथा
<फ्>“ताश्चां त्रिवृतं त्रिवृतमैकैकां करवाणीति सेयं देवते-
[Page3382-b+ 38]
मास्तिस्रौ देवता अनेनैव जीवेनात्मनानुपविश्य नामरूपे
व्याकरोत् । तासां त्रिवृतं त्रिवृतमेकैकामकरोद्यथा
नु खलु सोम्ये मास्तिस्रो देवतास्रिघृत्त्रिवृदेकैका भवति
तन्मे विजानहीति । यदग्ने रोहितं रूपं तेजसस्तद्रूपं
यच्छुक्लं तदपां, यक्तृष्णं तदन्नस्यापागादग्नेरग्नित्वं वाचा
रम्भणं विकारो नामधेयं त्रीणि रूपाणीत्येव सत्यम् ।
यदादित्यस्य रोहितं रूपं तेजसस्तद्रूपं, यच्छुक्लं तदपां,
यत्कृष्णं तदन्नस्यापागादादित्यादादित्यत्वं वाचार-
म्भणं विकारो नामधेयं त्रीणि रूपाणीत्येव सत्यम् ।
यच्चन्द्रमसो रोहितं रूपं, तेजसस्तद्रूपं यच्छुक्लं तदपां,
यत्कृष्णं तदन्नस्यापागाच्चन्द्राच्चन्द्रत्व वाचारम्भणं विकारो
नामधेयं त्रीणि रूपाणीत्येव सत्यम् । यद्विद्युतो
रोहितं रूपं तेजसस्तद्रूपं यच्छुक्लं तदपां यत्कृष्णं
तदन्नस्यापागाद्धिद्युतो विद्युत्त्वं वाचारम्भणं विकारो
नामधेयं त्रीणि रूपाणीत्येव सत्यम् ।
<फ्>“सैवं तिस्रो देवता अनुप्रविश्य स्वात्मावस्थे वीजभूतेऽ
व्याकृते गामरूपे व्याकरवाणीतीक्षित्वा तासाञ्च तिसृणां
देवतानामेकैकां त्रिवृतं त्रिवृतं करवाणि एकैकस्याः
त्रिवित्करणे एकैकस्याः प्राधान्यं द्वयोद्वयोर्गुणभावोऽ
न्यथा हि रज्वा इवैकमेव त्रिवृत्करणं स्यात् । न तु
तिसृणां पृथक् त्रिवृत्करणमिति । एवं हि तेजोबन्नानां
पृथङ्नामप्रत्ययलामः स्यात्तेज इदमिमा आपोऽन्नमिद-
मिति च । प्रथङ्नामप्रत्ययलाभे देवातानां सम्यग्व्यव-
हारस्य प्रसिद्धिः प्रयोजनं स्यात् । एवमीक्षित्वा सेयं देबते
मास्तिस्रो देवता अनेनैव यथोक्तेनैव जीवेन सूर्य्यबिम्ब-
वदन्तः प्रविश्य वैराजं पिण्डं प्रथमं देवतादीनां च
पिण्डाननुप्रविश्य यथासङ्कल्पमेव नामरूपे व्याकरोदसौ-
नामायमिदरूप इति तासाञ्च देवतानां गुणप्रधानभावेन
त्रिवृतं त्रिवृतमेकैकामकरोत् कृतवती देवता । तिष्ठतु ताव-
द्देवतादिपिण्डानां नामरूपाभ्यां व्याकृतानां, तोजोबन्न-
मयत्वेन त्रिधात्वं यथा तु खलु बहिरिमाः
पिण्डेभ्यस्त्रिस्रो देवतास्त्रिवृत्त्रिवृदेकैका भवति तन्मे मम
निगदतो विजानीहि विस्पष्टमवधारयोदाहरणतः ।
यत्तद्देवतानां त्रिवृत्करणमुक्तं तस्यैवदाहरणमुच्यते ।
उदाहरणं वामैकदेशप्रसिद्ध्याशेषप्रसिद्ध्यर्थसुदाद्रियत
इति । तदेतदाह यदग्नेः त्रिवृत्कृतस्य रोहितं रूपं
प्रसिद्ध्वं लोके तदत्रिवृत्कृतस्य तेजसो रूपभिति विद्धि ।
तथा च यच्छुक्लं रूपमग्नेरेव तदपामत्रिवृत्कृतानाम्
[Page3383-a+ 38]
यक्तृष्णं तस्यैवाग्ने रूपं तदन्नस्य पृथिव्या अत्रिवृत्कृ-
ताया इति विद्धि । तत्रैवं सति रूपत्रयव्यतिरेकेणाग्नि-
रिति यन्मन्यमे त्वं तस्याग्नेरग्नित्वमिदानीमपागादप-
गतम् । प्राग्रूपत्रयविवेकविज्ञानाद्याग्निबुद्धिरासी-
त्तेजसाग्निबुद्धिरपगताग्निशब्दश्चेत्यर्थः । यथा दृश्यमान
रक्तोपधानसंयुक्तः स्फटिको गृह्यमाणः पद्मरागोऽयमिति
शब्दबुद्ध्योः प्रयोजको भवति प्रागुपधानस्फटिकयोर्विवेक
विज्ञानात्, तद्विवेकविज्ञाने तु पद्मरागशब्दबुद्धी निवर्त्तेते
तद्विवेकविज्ञातुस्तद्वत् । ननु किमत्र बुद्धिशब्दकल्पनया
क्रियते प्राग्रूपत्रयविवेककरणादग्निरेवासीत्तदग्नेरग्नित्वं
रोहितादिरूपविवेककरणादपागादिति युक्तम् । यथा
तन्त्वपकर्षणे पटाभावः । मैवं बुद्धिशब्दमात्रमेव ह्यग्नि
र्यत आह वाचारम्भनमग्निर्नाम विकारो नामधेयं
नाममात्रमित्यर्थोऽतोऽग्निबुद्धिरपि मृषैव । तर्हि किं तत्
सत्यं? त्रीणि रूपाणीत्येव सत्यं नाणुमात्रमपि रूपत्रय-
व्यतिरेकेण सत्यमस्तीत्यवधारणार्थः । तथा यदादित्यस्य
यच्चन्द्रमसो यद्विद्युत इत्यादि समानम् । ननु यथा नु
खलु सोम्येमास्तिस्रो देवतास्त्रिवृत्त्रिवृदेकैका भवति
तन्मे विजानीहीत्युक्त्वा तेजस एव चतुर्भिरप्युदाहर्णै-
रग्न्यादिभिस्त्रिवृत्करणं दर्शितं नाबन्नयोरुदाहरणंदर्शितं
त्रिवृत्करणे । नैष दोषः । अबन्नावषयाण्यप्युदाहर-
णान्येवमेव चद्रष्टव्यानोति मन्यते श्रुतिः । तेजस उदा-
हरणमुपलब्ध्यर्थम्, रूपवत्त्वात् स्पष्टार्थत्वोपपत्तेश्च ।
गन्धरसयोरनुदाहरणं त्रयाणामसम्भवात् न हि गन्ध-
रसौ तेजसि स्तः । स्पर्शशब्दयोरनुदाहरणं विभागेन
दर्शयितुमशक्यत्वात् । यदि सर्व्वं जगत्त्रिवृत्कृतमित्य-
ग्न्यादिवत्त्रीणि रूपाणीत्येव सत्यमग्नेरग्नित्ववदपागा-
ज्जगतो जगत्त्वम् । तथाऽन्नस्यापि अप्शुङ्गत्वादाप
इत्येव सत्यं वाचारम्भणमात्रमन्नम् । तथापामपि तेजः-
शुङ्गत्वाद्वाचारम्भणत्वं तेज इत्येव सत्यम् । तेजसोऽपि
सच्छुङ्गत्वाद्वाचारम्भणत्वं, सदित्येव सत्यमित्येषोऽर्थो
विवक्षितः । ननु वाय्वन्तरिक्षे त्वत्रिवृत्कृते तेजःप्रभृति-
ष्वनन्तर्भूतत्वादविशिष्येते । एवं गन्धरसशब्दस्पर्शाश्चा-
वशिष्टा इति । कथं? सतो विज्ञानेन सर्व्वमन्यदविज्ञातं
भवेत्तद्विज्ञाने वा प्रकारान्तरं वाच्यम् । नैष दोषो रूपव-
द्द्रव्ये सर्व्वस्य दर्शनात् । कथं, तेजसि तावद्रूपवति शब्द-
स्पर्शयोरप्युपलम्भाद्वाय्वन्तरिक्षयोस्तत्र स्पर्शशब्दगुणवतोः
सद्भावोऽनुमीयते । तथाबन्नयो रूपवतो रसगन्धान्त-
[Page3383-b+ 38]
र्भाव इति । रूपवतां त्रयाणां तेजोऽबन्नानां त्रिवृत्करण
प्रदर्शनेन सर्व्वं तदन्तर्भूतं सद्विकारत्वात्त्रीण्येव रूपाणि
विज्ञातं मन्यते श्रुतिः । न हि मर्त्तं रूपवत् द्रव्यं
प्रत्याख्याय वाय्वाकाशयोस्तद्गु णयोर्गन्धरसयोर्वा ग्रहण-
मस्ति । अथ वा रूपवतामपि त्रिवृत्करणं प्रदर्शनार्थमेव-
मन्यते श्रुतिः यथा तु त्रिवृत्कृते त्रीण्येव रूपाणीत्येव
सत्यं तथा पञ्चीकरणेऽपि समानी न्याय इत्यतः सर्व्वस्य
सद्विकारत्वात्सतो विज्ञानेन सर्वमिदं विज्ञातं स्यात्सदेक-
मेवाद्वितीयं सत्यमिति सिद्धमेव भवति” भाष्यम् ।
क्षित्यादित्रयाणां प्रत्येकं द्वेधा विभागे द्वितीयार्द्धस्यपुन-
र्द्वेधा विभागे च एकैकस्मित् स्वस्वेतरद्वितीयांशार्द्धयो-
जनरूपं पञ्चीकरणवत् त्रिवृत्करणम् “द्विधा वि-
धाय चैकैकं द्विधा च प्रथमं पुनः । स्वस्वेतरद्वितीयांशैर्यो-
जनात् त्र्यात्मकाश्च ते” इत्युक्तरीत्या कल्प्यम् ।
<LEND>
