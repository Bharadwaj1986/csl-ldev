<L>9083<pc>1137,a<k1>उदधि<k2>उदधि
उदधि¦ पु० उदकानि धीयन्तेऽस्मिन् घा--आधारे कि उदा-
देशः । १ समुद्रे, २ घटे च । “उदधेरिव निम्नगाशतैः”
“चन्द्रोदय इवोदधेः” रघुः । “यैः कृतः सर्व्वभक्षोग्निरपेयश्च
महौदधिः” मनुः । समुद्रसामान्यस्येयं संज्ञा तत्तत्-
पदसमभिव्याहारे तु विशेषस्य बोधः । यथा क्षारोदधिः
क्षीरोदधिः सुरोदधिः । ३ मेघे च । “हृदय मप्स्वायुरपो
दत्तोदधिं भिन्त” यजु० १८, ५४ । ४ उदकधानकर्त्तृ
सूर्य्ये च “संसूर्य्येण दिद्युतदुदधिर्निधिः” यजु० ३८, २२
सूर्व्यस्य च जलपूर्ण्णामृताभिर्नाडीभिर्जलाकर्षणेन
तद्धारणात्तथात्वं यथा च तस्यामृताधायकत्वम्” तथा-
ऽमृतशब्दे ३२३ पृष्ठे उक्तम् ।
<LEND>
