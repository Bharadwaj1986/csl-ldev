<L>11161<pc>1582,a<k1>और्व<k2>और्व
और्व¦ पु० उर्व्वस्यापत्यम् ऋष्यण् । १ उर्व्वर्षेरपत्ये गोत्रापत्ये तु
<>विदा० अञ् । २ उर्व्वगोत्रापत्ये उभयतः स्त्रियां ङीप् ।
<>उर्व्यां भवः अण् । ३ पांशुलवणे न० राजनि० । ४ उर्वी-
<>भवमात्रे त्रि० । उरुतोजातः ऊरु + अण् संज्ञापूर्व्वक-
<>विधेरनित्यत्वान्न गुणः । भूगुवंश्ये ५ ऋषिभेदे । तत्र भवः
<>अण् । ६ बाडवानले । तदुत्पत्तिकथा ऊरुजशब्दे १३८५
<>पृ० उक्ता ततो बाडवनलोत्पत्तिकथा तु भा० आ० १८०१८१
<>अ० उक्ता यया “ब्राह्मण्युवाच । “नाहं गृह्णामि वस्ताता दृ-
<>ष्टीर्नास्मि रुषान्विता । अयन्तु भार्गवो नूनमूरुजः कुपितोऽद्य
<>वः । तेन चक्षूंषि वस्ताता! व्यक्तं कोपान्महात्मना ।
<>स्मरता निहतान् बन्धूनादत्तानि न संशयः । गर्भानपि
<>यदा नूनं भृगूणां घ्नत पुत्त्रकाः! । तदायमूरुणा गर्भो
<>मया वर्षशतं धृतः । षडङ्गश्चाखिलो वेद इमं गर्भस्थ-
<>मेव ह । विवेश भृगुवंशस्य भूयः प्रियचिकीर्षया ।
<>सोऽयं पितृबधाद्व्यक्तं क्रोधाद्वो हन्तुमिच्छति । तेजसा
<>तस्य दिव्येन चक्षूंषि मुषितानि वः । तमिमं तात
<>याचध्वमौर्व्वं मम सुतोत्तमम् । अयं वः प्रणिपातेन
<>तुष्टोदृष्टीः प्रमोक्ष्यति । वशिष्ठ उवाच । एवमुक्तास्ततः सर्व्वे
<>राजानस्ते तमूरुजम् । ऊचुः प्रसीदेति तदा प्रसादञ्च
<>चकार सः । अनेनैव च विख्यातो गाम्ना लोकेषु सत्त-
<>मः । स और्व्व इति विप्रर्षिरूरुं भित्त्वा व्यजायत ।
<>चक्षूंषि प्रतिलब्ध्वा च प्रतिजग्मुस्ततो नृपाः” ।
<>“इच्छन्नपचितिं कर्त्तुं भृगूणां भृगुनन्दनः । सर्व्वलोक-
<>विनाशाय तपसा महतैधितः । तापयामास ताल्लोँकान्
<>सदेवासुरमानुषान् । तपसोग्रेण महता नन्दयिष्यन्
<>पितामहान् । ततस्तं पितरस्तात! विज्ञाय कुलनन्दनम् ।
<>पितृलोकादुपागम्य सर्व्व ऊचुरिदं वचः । पितर
<>ऊचुः । और्व्व! दृष्टःप्रभावस्ते तपसोग्रस्य पुत्त्रक! ।
<>प्रसादं कुरु लोकानां नियच्छ क्रोधमात्मनः । नानीशै-
<>र्हि तदा तात भृगुभिर्भावितात्मभिः । बधो ह्युपेक्षितः
<>सर्व्वैः क्षत्रियाणां विहिंसताम् । आयुषा विप्रकृष्टेन यदा
<>नः खेद आविशत् । तदास्माभिर्व्वधस्तात! क्षत्त्रियैरी-
<>प्सितः स्वयम् । निखातं यच्च वै वित्तं भृगुभिर्भृगुवेश्मनि ।
<>वैरायैव तदा न्यस्तं क्षत्त्रियान् कोपयिष्णुभिः । किं हि
[Page1582-b+ 38]
<>वित्तेन नः कार्य्यं स्वर्गेप्सूनां द्विजोत्तम । यदस्माकं
<>धनाध्यक्षः प्रभूतं धनमाहरत् । यदा तु मृत्युरादातु
<>न नः शक्नोति सर्वशः । तदास्माभिरयं दृष्ट उपाय-
<>स्तात! सम्मतः । आत्महा च पुमांस्तात! न लोकाल्लँभते
<>शुभान् । ततोऽस्माभिः समीक्ष्यैवं नात्म नात्मा निपा-
<>तितः । न चैतन्नः प्रियं तात! यदिदं कर्त्तुमिच्छसि ।
<>नियच्छेदं मनः पापात् सर्व्वलोकपराभवात् । मा
<>बधीः क्षत्त्रियांस्तात! न लोकान् सप्त पुत्त्रक! । दूष-
<>यन्तं तपस्तेजः क्रोधमुत्पतितं जहि” ।
<>“और्व्व उवाच । उक्तवानस्मि यां क्रोधात् प्रतिज्ञां पितर-
<>स्तदा । सर्व्वलोकविनाशाय न सा मे वितथा भवेत् ।
<>वृथारोषप्रतिज्ञो वै नाहं भवितुमुत्सहे । अनिस्तीर्णो
<>हि मां रोषो दहेदग्नि रिवारणिम् । यो हि कारणतः
<>क्रोधं संजातं क्षन्तुमर्हति । नालं स मनुजः सम्यक्
<>त्रिवर्गं परिरक्षितुम् । अशिष्टानां निहन्ता हि शिष्टानां
<>परिरक्षिता । स्थाने रोषः प्रयुक्तः स्यान्नृपैः सर्व्वजिगी-
<>षुभिः । अश्रौषमहमूरुस्थो गर्भशय्यागतस्तदा । आरा-
<>वं मातृवर्गस्य भृगूणां क्षत्त्रियैर्बधे । संहारो हि यदा
<>लोके भृगूणां क्षत्त्रियाधमैः । आगर्भोच्छेदनात् क्रान्त-
<>स्तदा मां मन्युराविशत् । संपूर्णकोपाः किल मे मातरः
<>पितरस्तथा । भयात् सर्व्वेषु लोकेषु नाधिजग्मुः परा-
<>यणम् । तान् भृगूणां यदा दारान् कश्चिन्नाभ्युपप-
<>द्यते । माता तदा दधारेयमूरुणैकेन मां शुभा । प्रति-
<>षेद्धा हि पापस्य यदा लोकेषु विद्यते । तदा सर्व्वेषु
<>लोकेषु पापकृन्नोपपद्यते । यदा तु प्रतिषेद्धारं पापो न
<>लभते क्वचित् । तिष्ठन्ति बहवो लोकास्तदा पापेषु क-
<>र्म्मसु । जानन्नपि च यः पापं शक्तिमान्न नियच्छति ।
<>ईशः सन् सोऽपि तेनैव कर्म्मणा सम्प्रयुज्यते । राजभि-
<>श्चेश्वरैश्चैव यदि वै पितरो मम । शक्तैर्न शकितास्त्रातु-
<>मिष्टं मत्वेह जीवितम् । अत एषामहं क्रुद्धो लोकाना-
<>मीश्वरो ह्यहम् । भवताञ्च वचो नालमहं समतिवर्त्तितुमुं ।
<>ममापि चेद्भवेदेवमीश्वरस्य सतो महत । उपेक्षमाणस्य पु-
<>नर्लोकानां किल्वषाद्भयम् । नन्वद्यं मन्युजो मेऽग्निर्लो-
<>कानादातुच्छति । दहेदेष च मामेव निगृहीतः स्वतेजसा
<>भवतां च विजानामि सर्वलोकहितेप्सुताम् । तस्माद्विदद्ध्व
<>यच्छ्रेयो लोकानां मम चेश्वराः! । पितर ऊचुः । य एष
<>मन्युजस्तेऽग्निर्लोकानादातुमिच्छति । अप्सुतं सुञ्च भद्रन्ते
<>लोका ह्यप्सु प्रतिष्ठिताः । आपोमयाः सर्वरसाः सर्व्वमापो-
[Page1583-a+ 38]
<>मयं जगत् । तस्मादप्सु विमुञ्चेमं क्रोधाग्निं द्विज-
<>सत्तम! । अयं तिष्ठतु ते विप्र! यदीच्छसि महोदधौ ।
<>मन्युजोऽग्निर्द्दहन्नापो लोका ह्यापोमयाः स्मृताः ।
<>एवं प्रतिज्ञा सत्येयं तवान्घ! भविष्यति । न चैवं सा
<>भरा लोका गमिष्यन्ति पराभवम् । वशिष्ठ उवाच ।
<>ततस्तं क्रोधजं तात! और्व्वोऽग्निं वरुणालये । उत्स-
<>सर्ज्ज स चैवाप उपयुङ्क्ते महोदधौ । महद्धयशिरो
<>भूत्वा यत्तद्वेदविदो विदुः । तमग्निमुद्गिरन् वक्त्रात् पिब-
<>त्यापो महोदधौ” ।
<>बाडवानलस्य स्थितिस्थानम् सि० शि० उक्तम् भूमेर्याम्येऽर्द्धे
<>सप्तद्वीपसमुद्राणां स्थितिकीर्त्तनान्ते “स्वादूदकान्तर्बडवा-
<>नन्तोऽसौपाताललोकाः पृथिवीपुटानि” इति । और्वस्य
<>च प्रवरर्षित्वम् आर्षेयशब्दे उक्तम् । “जामदग्नावत्सा-
<>स्तेषां पञ्चार्षेयो भार्गवच्यावनाप्नवानौर्वजामदग्नेति च
<>आश्व० श्रौ० १२, १०, ६, ९ और्वमधिकृत्य कृतोग्रन्थः
<>अण् । भारतान्तर्गते और्वचरिताख्याने । “तापत्यमथ-
<>वासिष्ठमौर्वं चाख्यानमुत्तमम्” भा० आ० १ । तच्चाख्यानं
<>भा० आ० १८९ अध्यायादौ दृश्यम् ।
<LEND>
