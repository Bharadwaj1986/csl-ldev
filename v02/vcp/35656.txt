<L>35656<pc>4578,b<k1>बुद्ध<k2>बुद्ध
बुद्ध¦ पु० बुध क्त । १ भगवतोऽवतारभेदे येन वेदतत्कर्मणोर्निन्दा-
कृता । २ जानरिते, ३ ज्ञातवति च त्रि० । ४ षण्डिते पु० मेदि० ।
युद्धश्च विष्णोः चतुर्विशत्यवतारभध्ये एकविं नोऽततारो
यथोक्तं “ततः कलौ संप्रकृत्ते सम्मोहाय सुरद्विषाम् ।
बुद्धो नाम्नाऽञ्जनसुतः कीकटेषु भविष्यति” भाग० स्क० ।
बुद्धेन प्रोक्तम् अण् तद्वेति अण् । बौद्धप्रोक्तशास्त्रे तद-
भित्ते च त्रि० । तद्दर्शनभेदतन्मतादिकं सर्वद० दं० दर्शितं
यथा “अत्र बीर्द्धरभिधीयते यदभ्यधायि अविनाभावो दुर्बोध
इति तदसाधीयः तादात्म्यतदुत्पत्तिभ्यामविनाभावस्य सु-
ज्ञानत्वात् । तदुक्तम् “कार्य्यकारणभावाद्वा स्वभावाद् वा
नियामाकात् । अबिवाभावनियमो दर्शनान्तरदर्शनादिति”
अन्वयव्यतिरेकावविनाभावनिश्चायकाविति । ननु पक्षे सा-
ध्यसाधनयोरव्यभिचारो दुरवधारणो भवेत्, भविष्यति,
भूते अनुपलभ्यमाने च व्यभिचारशङ्काया अनिवार-
णात् । ननु तथाविधस्थले तावकेऽपि मते व्यभि-
चारशङ्का दुष्परिहरेति चेत् मैवं वोचः विनापि
कारण कार्य्यमुत्पद्यतामित्येवंविधायाः शङ्काया
व्याधातावधिकतया निवृत्तत्वात् । तदेव ह्याशङ्क्येत यस्मि-
न्नाशङक्यमाने व्याघातादयो नावतरेयुः तदुक्तम् ।
“व्याघातावधिराशङ्केति” तस्मात् तदतपत्तिनिश्चयेन अवि-
नाभावो निश्चीयते तदुत्पत्तिनिश्चयश्च कार्य्यहेत्वोः प्रत्यक्षो-
पलम्भानुपलम्भपञ्चकनिबन्धनः । कार्य्यस्योत्पत्तेः प्रागनु-
पलम्भः १ कारणोपलम्भे २ सत्युपलम्भः ३ उपलब्धस्य पश्चात्
कारणानुपलम्भात् ४ अनुपलम्भ ५ इति पञ्चकारण्या धूमधूम-
ध्वजयोः कार्य्यकारणभावो निसीयते । तथा तादात्म्यनि-
सयिनाप्यविनाभावो निसीयते यदि शिंशपा वृक्षत्वमतिपतेत्
स्वात्मानमेव ब्रह्मादिति विपक्षे वाधकप्रवृत्तेः । अप्रवृत्ते
[Page4579-a+ 38]
तु बाधके भूयःसहभावोपलम्भेऽपि व्यभिचारशङ्कायाः
को निवारयिता । शिंशपावृक्षयोश्च तादात्म्यनिश्चयो
वृक्षोऽर्यं शिंशपेति सामानाधिकरण्यबलादुपपद्यते ।
न ह्यत्यन्ताभेदे तत् सम्भवति पर्य्यायत्वेन युगपदपि
प्रयोगायोगात् नाप्यत्यन्तभेदे गवाश्वयोरिवानुपलम्भात् ।
तस्मात् कार्य्यात्मानौ कारणमात्मानमनुमापयत इति
सिद्धम् । यदि कश्चित् प्रामाण्यमनुमानस्य नाङ्गीकुर्य्यात्
तं प्रतिव्रूयात् अनुभानं न भवतीत्येतावन्मात्रं प्रमाणं तत्र
न किञ्चन साधनमुपन्यस्यते उपन्यस्यते वा । न प्रथमः
एकाकिनी प्रतिज्ञा हि प्रतिज्ञातं न साधयेष्टिति न्यायात् ।
नापि चरमः अनुमानं प्रमाणं न भवतीति ब्रुवाणेन
त्वया अशिरस्कवचनस्योपन्यासे मम माता बन्ध्येतिवद्
व्याघातापातात् । किञ्च प्रमाणतदामासव्यवस्थापनं तत्-
समानजातीयत्वादिति वदता भवतैव स्वीकृतं स्वभावा-
नुमानम् । परगता विप्रतिपत्तिस्तु वचनलिङ्गेनेति
ब्रुवता कार्य्यलिङ्गकमनुमानम् । अनुपलद्ध्या कञ्चिदर्थं
पातषधयतानुपलब्धिलिङ्गकमनुमानम् । तथाचोक्तं तथा-
गतैः “प्रमाणान्तरसामान्यस्थिरत्वान्यधियां गतेः । प्रमा-
णान्तरसद्भावः प्रतिषेधाच्च कस्यचिदिति” पराक्रान्तञ्चात्र
सूरिभिरिति ग्रन्थभूयस्त्वभ्यादुपरम्यते । ते च बौद्धा-
चतुर्विधया भावनया परमपुरुषार्थं कथयन्ति । ते च
माध्यमिकयोगाचारसौत्रान्तिकवैभाषिकसंज्ञाभिः प्रसिद्धा
बौद्धा यथाक्रमं सर्वशून्यत्व--बाह्यशून्यत्वबाह्यर्थानुमेयत्व
बाह्यार्थप्रत्यक्षत्रवादानातिष्ठन्ते । यद्यपि भगवान् बुद्ध
एक एव बोधयिता तथापि बोद्धव्यानां बुद्धिभेदाच्चातु-
र्विध्यं यथा गतोऽस्तमर्क इत्युक्ते जारचौरानूचाना-
दयः स्वेष्टानुसारेणाभिसरणपरस्वहरणसदाचरणादिस-
मयं बुध्यन्ते । सर्वं क्षणिकं क्षणिकम्, दुखं दुःखं,
स्वलक्षणं स्वलंक्षणं, शून्यं शन्यमिति भावनाचतुष्ट
पमुपदिष्टं द्रष्टव्यम् । तत्र क्षणिकत्वं भीलादिक्षणानां
सत्त्वेनानुमातव्यं यत् सत् तत् क्षणिकं यथा जलधर
पटल सन्तश्चामी भावा इति । न चायमसिद्धो हेतुः अर्थ
क्रियाकारित्वलक्षणस्य सत्त्वस्य नीलादिक्षणानां प्रत्यक्ष
सिद्धत्वात् व्यापकव्यावृत्त्या व्याप्यव्यावृत्तिन्यायेन व्यापक
फमाक्रमव्यावृत्तावक्षणिकात् सत्त्वव्यावृत्तेः सिद्धत्वाञ्च ।
तच्चार्थाक्रियाकारित्वं क्रमाक्रमाभ्यां व्याप्तं न च क्रमा-
क्रमाभ्यामन्यः प्रकारः समस्ति “परम्परविरोधे हि न प्रका-
रान्तरस्थितिः । नैकताप्रि विरुद्धानामुक्तिमात्रविरोधतः”
[Page4579-b+ 38]
इति न्यायेन व्याथातस्योद्भटत्वात् । तौ च क्रमाक्रमौ
स्थायिनः सकाशाद् व्यावर्त्तमानौ अर्थक्रियामपि व्याव-
र्त्तयन्तौ क्षणिकत्वपक्ष एव सत्तं व्यवस्थापयत इति
सिद्धम् । नन्वक्षणिकस्यार्थक्रियाकारित्वं किं न स्यादिति
चेत् तदयुक्त विकल्पासहत्वात् तथा हि वर्त्तमानाथ-
क्रियाकरणकाले अतीतातागतयोः किमर्थक्रिययोः
स्थायिनः सामर्थ्यमस्तिः? नो वा? आद्ये तयोरनिरा०
करणप्रसङ्गः समर्थस्य क्षेपायोगात् यत् यदा यत्करण-
समर्थं तत् तदा तत्करोत्येव यथा समग्री स्वकार्य्यं
समर्थश्चायं भावः इति प्रसङ्गानुमानाच्च । द्वितीयेऽपि
कदापिनि कुर्य्यात् सामर्थ्यमात्रानुबन्धित्वादर्थक्रियाकारि-
त्वस्य यत् यदा यन्न करोति तत् तदा तत्रासमर्थं
यथा हि शिलाशकलमङ्कुरे, न चैष वर्त्तमानार्थक्रिया०
करणकाले वृत्तवर्त्तिष्यमाणे अर्थक्रिये करोतीति
तद्विपर्य्ययाच्च । ननु क्रमवत्सहकारिणः स्थायिनः
अतीतानागतयोः क्रमेण क्रमणमुपपद्यते इति चेत्
तत्रेदं भवान् पृष्टो व्याचष्टां सहकारिणः किं भाव-
स्योपकुर्वन्ति? न वा? न चेत् नापेक्षणीयास्ते अकि-
ञ्चित्कुर्वतां तेषां तादर्थ्यायोगात् । उपकारकत्वपक्षे
सोऽयमुपकारः किं भावाद्भिद्यते? न वा? भेदपक्षे
आगन्तुकस्यैब तस्य कारणत्वे स्यात् न भावस्याक्षणि-
कस्य, आगन्तुकातिशयान्ववव्यतिरेकानुविधायित्वात्
कार्य्यस्य । तदुक्तम् “वर्षातपाभ्यां किं व्योम्नश्चर्मण्यस्ति
तयोः फलम्? । चर्मोपमश्च सोऽनित्यः खतुल्यश्चेदसत्-
फल इति” । अथ भावस्तैः सहकारिभिः सहैव कार्य्यं
करोतीति स्वभाव इति चेत् अङ्ग तर्हि सहारिणो
न जह्यात् प्रत्युत पलायमानानपि पाशेन बद्घा कृत्यं
कार्य्यं कुर्य्यात् स्वभावस्यानपायात् । किञ्च सह-
कारिजन्योऽतिशयः किमतिशयान्वरमारभते न वा उभ-
यथापि प्रागुक्तदूषणपापाणवर्षणप्रसङ्गः । अतिशयान्त-
रारम्भपक्षे बहुमुखानवस्थादौस्थ्यमपि स्यात् अतिशये
जनयितव्ये सहकार्य्यन्तरापेक्षायां तत्परम्परापात इ-
त्येकानवस्थाऽऽस्थेया, तथाहि सहकारिभिः सलिल-
पवनादिभिः पदार्थसार्थैराधीयमाने वीजस्यातिशंये वीज-
मुत्पादकमभ्यु पेयम् अपरथा तदभावेऽप्यतिशयः प्रादुर्भ-
येत् वीजञ्चातिशयमादधानं सहकारिसापेक्षमेवाधच
अन्यथा सर्वदोपकारापत्तौ अङ्कुरस्यापि सदोदयः प्रस-
ज्येत । तस्मादतिशयार्थमपेक्षमाणैः सहकारिभिरद्वि-
[Page4580-a+ 38]
शयान्तरमाधेयं वीजे, तस्मिन्नत्युपकारे पूर्वन्यायेन
सहकारिसापेक्षस्य बीजस्य जनकत्वे सहकारिसम्पा-
द्यवीजगतातिशयानवस्था प्रथमा व्यवस्थिता । अथोप-
कारः कार्य्यार्थमपेक्ष्यमाणोऽपि वीजादिनिरपेक्षं कार्य्यं
जनयति तत्सापेक्षो वा । प्रथमे वीजादरहेतुत्वमाप०
तेत् । द्वितीये अपेक्ष्यमाणेन वीजादिना उपकारे अति-
शय आधेयः एवं तत्र तत्रापीति वीजादिजन्याति-
शयनिष्ठातिशयपरम्परापात इति द्वितीयानवस्था स्थिरा
भवेत् । एवमपेक्ष्यमाणेनोपकारेण वीजादौ धर्मिण्युप-
कारान्तरमाधेयमित्युपकाराधेयवीजातिशयाश्रयातिशय-
परम्परापात इति तृतीयानवस्था दुरवस्था स्यात् ।
अथ भावादभिन्नोऽतिशयः सहकारिभिराधीयत इत्य-
भ्युपगम्यते तर्हि प्राचीनो भावोऽनतिशयात्मा निवृत्तः
अन्यश्चातिशयात्मा कुर्वद्रूपादिपदवेदनीयो जायत इति
कलितं ममापि मनोरथद्रुमेण । तस्मादक्षणिकस्यार्थ-
क्रिया दुर्घटा । नाप्यक्रमेण घटते विकल्पासहत्वात् ।
तथा हि युगपत्सकलकार्य्यकरणसमर्थः स भावस्तदुत्तर-
कालमनुवर्त्तते न वा । प्रथमे तत्कालवत् कालान्तरेऽपि
तावत्कार्य्यकरणमापतेत् । द्वितीये स्थायित्ववृत्त्याशा
मूषिकभक्षितवोजादावङ्करादिजननप्रार्थनामनुहरेत् । यत्
विरुद्धधर्माध्यस्तं तन्नाना यथा शीतोष्णे । विरुद्ध-
धर्माध्यस्तश्चायमिति जलधरे प्रतिबन्धसिद्धिः । न चाय
मसिद्धो हेतुः, स्थायिनि कालभेदेन सामर्थ्यासाम-
र्थ्ययोः प्रसङ्गतद्विपर्य्ययसिद्धत्वान् तत्रासामर्थ्यसाधकौ
प्रसङ्गतद्विर्य्ययौ प्रागुक्तौ सामर्थ्यसाधकावभिधीयेते
यद्यदा यज्जननासमर्थं तत् तदा तन्न करोति यथा
शिलाशकलमङ्कुरम् असमर्थश्चायं वर्त्तमानार्थक्रिया-
करणकाले अतीतानागतयोरर्थक्रिययोरिति प्रसङ्गः
यद्यदा यत् करोति तत् तदा तत्र समर्थं यथा सा-
मग्रो स्वकार्य्येति, करोति चायमतीतानागतकाले तत्-
कालवर्त्तिन्यावर्थक्रिये भाव इति प्रसङ्गव्यत्ययः विप-
र्ध्ययः । तस्माद् विपक्षे क्रमयौगपद्यव्यावृत्त्या व्याप-
कानुपलम्भेनाधिगतव्यतिरेकव्याप्तिक प्रसङ्गतद्विप-
र्य्ययबलात् गृहीतान्वयव्याप्तिकं सत्त्वं क्षणिकत्व-
पक्ष एव व्यवस्थास्यतीति सिद्धम् । तदुक्तं ज्ञान-
श्रिया “यत् सत्तत् क्षणिकं यथा जलधरः सन्तश्च
भावा अमी सत्ताशक्तिरिहार्थकर्मणि मितेः सिद्धेषु
सिद्धा न सा । नाप्येकैव विधाऽन्ययः परकृतेनापि
[Page4580-b+ 38]
क्रियादिर्भवेत् द्वेधापि क्षणभङ्गसङ्गतिरतः साध्ये च
विश्राम्यतीति” । न च कणभक्षाक्षन्वरणादिपक्षकक्षी-
कारेण सत्तासामान्ययोगित्वमेव सत्त्वमिति मन्तव्यं
सामान्यविशेषसमवायानामसत्त्वप्रसङ्गात् । न च तत्र
स्वरूपसत्तानिबन्धनः सद्व्यवहारः प्रयोजकगौरवा-
पत्तेः अनुगतत्वाननुगतत्वविकल्पपराहतेश्च, सर्षपमही-
धरादिषु विलक्षणेषु क्षणेष्वनुगतस्याकारस्य मणिषु सूत्र-
वद्भूतगणेषु गुणवच्चाप्रतिभासनाच्च । किञ्च सामान्यं
सर्वगतं स्वाश्रयसर्वगतं वा प्रथमे सर्ववस्तुसङ्करप्रसङ्गः
अपसिद्धन्तापत्तिश्च यतः प्रोक्तं प्रशस्तपादेन “स्वविषय-
सर्वगतमिति । किञ्च विद्यमाने घटे वर्त्तमानं सामा-
न्यमन्यत्र जायमानेन संबधमानं तस्यादागच्छत् मब-
ध्यते अनागच्छत् वा आद्ये द्रव्यत्पापत्तिः द्वितीये स-
म्बन्धानुपपत्तिः । किञ्च विनष्टे घटे सामान्यमत्रति-
ष्ठते, विनश्यति, स्थानान्तरं गच्छति वा प्रथमे निरा-
धारत्यापत्तिः, द्वितीये नित्यत्ववाचोयुक्त्ययुक्तिः, तृतीये
द्रष्टव्यत्वप्रसक्तिः इत्यादि दूषणग्रहग्रस्तत्वात् सामान्य-
मप्रामाणिकम् । “अन्यत्र वर्त्तमानस्य ततोऽन्यस्थान-
जन्मनि । तस्मादचलतः स्थानाद् वृत्तिरित्यतियुक्तता ।
यत्रासौ वर्त्तते भावस्तेन संबध्यते न तु । तद्देशिनञ्च
ध्याप्नोति किमप्येतन् महाद्भुतम् । न याति न च
तत्रासीदस्ति पश्चान्नचांशवत् । जहाति पूर्वं नाधार-
महो व्यसनसन्ततिरिति” अनुवृत्तप्रत्ययः किमालम्बन
इति चेत् अङ्ग अन्यापोहालम्बन एवेति सन्तोष्टव्यमा-
युष्मतेति अलमतिप्रसङ्गेन । सर्वस्य ससारस्य दुःखा-
त्मकत्वं सर्वतीर्थकरसम्मतम् अन्यथा तन्निविवर्त्तयिषूणां
तेषां तन्निवृत्युपाये प्रवृत्त्यनुपपत्तेः । तस्मात् सर्वं
दुःखं दुःखमिति भावनीयम् । ननु किंवदिति पृष्टे
दृष्टान्तः कथनीय इति चेन्मैवं स्वलक्षणानां क्षणानां
क्षणिकतया सालक्षण्याभावात् नैनेन सदृशमपरमिति
वक्तुमशक्यत्वात् । ततः स्वलक्षणं स्वलक्षणमिति
भाविनीयम् । एवं शन्यं शून्यमपि मावनीयं स्वप्ने
जागरणे च न मया दृष्टमिदं रजतादीति विशिष्ट-
निषेघस्योपलम्भात् । यदि दृष्टं सत् तदा तद्विशिष्टस्य
दर्शनखेदन्ताया अधिष्ठानस्य च तस्मिन्नध्यस्तस्य रजत-
त्वादेस्तत्सम्बन्धस्य च समवायादेः सत्त्वं स्यात् न
चैतदिष्टं कस्यचिद् वादिनः । न चार्द्धजरतीयसुचितं
स हि कुक्कुट्या एको भागः पाकाय अपरो भागः प्रस-
[Page4581-a+ 38]
वाय कल्प्यतामिति कल्प्यते । तस्मादध्यस्ताधिष्ठान-
तत्सम्बन्धदर्शनद्रष्टृणां मध्ये एकस्यानेकस्य वा अ-
सत्त्वे निषेधविषयत्वेन सर्वस्यासत्त्वं बलादापतेदिति ।
<ःई>(माध्यमिकाः) भगवतोपदिष्टे माध्यमिकास्तावदुत्तमप्रज्ञा इत्थ-
मचीकथन् भिक्षुपादप्रसारणन्यायेन क्षणभङ्गाद्यभिधान-
मुखेन स्थायित्वानुकूलेवेदनीयत्वानुगतसर्वसत्यत्वभ्रमव्याव-
र्त्तनेन सर्वशून्यतायामेव पर्य्यवसानम् । अतस्तत्त्वं सदस-
दुभयानुभयात्मकचतुष्कोटिविनिर्मुक्तं शून्यमेव । तथा हि
यदि घटादेः सत्त्वं स्वभावस्तर्हि कारकव्यापारवैयर्थ्यम् ।
असत्त्वं सवभाव इति पक्षे प्राचीन एव दोषः प्रादुः
ष्यात् । यथोक्तम् “न सतः कारणापेक्षा व्योमादेरिव
युज्यते । कार्य्यस्यसम्भवो हेतुः खपुष्पादेरिवासतः” इति
विरोधादितरौ पक्षावनुपपन्नौ तदुक्तं भगवता लङ्कारतारे
“बुद्ध्या विविच्यमानानां स्वमावो नावधार्य्यते । अतो
निरभिलप्यास्ते निःस्वभावाश्च दर्शिताः” इति । “इदं वस्तु
बलायतं यद्वदन्ति विपश्चितः । यथा यथार्थाश्चिन्त्यन्ते
विशीर्य्यन्ते तथा तथेति” च । न क्वचिदपि पक्षे
व्यवतिष्ठत इत्यर्थः । दृष्टार्थव्यवहारश्च न स्वप्नव्यवहार-
वत् संवृत्त्या सङ्गच्छते । अतएवोक्तन्न “परिव्राट्कामुक
शुनामेकस्यां प्रमदातनौ । कुणपः कामिनी भक्ष्य इति
तिस्रो विकल्पना इति ।” तदेवं भावनाचतुष्टयवशान्नि-
खिलवासनानिवृत्तौ निर्वाणं शून्यरूपं सेत्स्यतीति
वयं कृतार्थाः नास्माकसुपदेश्यं किञ्चिदस्तीति । शिव्यै-
स्तावद्योगश्चाचारश्चेति द्वयं करणीयम् । तत्रापाप्त-
स्यार्थस्य प्राप्तये पर्य्यनुयोगो योगः गुरूक्तस्यार्थस्याङ्गीकर-
णमाच्चारः गुरूक्तस्याङ्गीकरणादुत्तमाः पर्य्यनुयोगस्या-
करणादपमाश्च अतस्तेषां माध्यमिका इति प्रसिद्धिः ।
<ःई>(योगाचाराः) गुरूक्तमावनाचतुष्टयं बाह्यार्थस्य शून्यत्वं
चाङ्गीकृत्याऽऽन्तरस्य शून्यत्वञ्चाङ्गीकृतं कथमिति?
पर्य्यनुयोगस्य करणात् केषाञ्चिद् योगाचारप्रथा एषा
हि तेषां परिभाषा स्वयंवेदनं तावदङ्गीकार्य्यम् अन्यथा
जगदान्ध्यं प्रसज्येत । तत्कीर्त्तितं धर्म्मकीर्त्तिना
“अप्रत्यक्षोपलम्भस्य नार्थदृष्टिः प्रसिध्यतीति ।” वाह्यं
ग्राह्यं नोदपद्यत एव विकल्पानुपपत्तेः । अर्थो ज्ञान-
ग्राह्यो भावादुत्पन्नो भवति अनुत्पन्नो वा, न पूर्वः उत्प
न्नम्भ स्थित्यभावात् नापरः अनुत्पन्नस्यासत्त्वात् । अथ-
मन्येथाः अतीत एवार्थो ज्ञानग्राह्यः तज्जनकत्वादिति
तदपि बालमाषितं वर्त्तमानतावभासविरोधात् इन्द्रिया-
[Page4581-b+ 38]
देरपि ग्राह्यत्वप्रसङ्गाच्च । किञ्च ग्राह्यः कि परमाणु-
रूपोऽर्थः अवयविरूपो वा । त चरमः कृत्म्रैकदेशवि-
कल्पादिना तन्निराकरणात् । न प्रथमः अतीन्द्रियत्वात्
षट्केन युगपद्योगस्य बाधकत्वाच्च । यथोक्तम् “षट्केन
युगपद् योगात् परमाणोः षडंशता । तेषामप्येकदेशत्वे
पिण्डः स्यादणुमात्रकः” इति । तस्मात् स्वव्यतिरिक्त-
ग्राह्यविरहात्तदात्मिफा बुद्धिः स्वयमेव स्वात्मरूपपका-
शिका प्रकाशवदिति सिद्धम् । तदुक्तम् “नान्योऽनुभाव्यो
बुद्ध्यास्ति तस्या नानुभवोऽपरः । ग्राह्यग्राहकवैधुर्य्यात्
स्वयं सैव प्रकाशते इति ।” ग्राह्यग्राहकयोरभेदश्चानु-
मातव्यः यद्वेद्यते येन वेदनेन तत्ततो न भिद्यते यथा
ज्ञानेनात्मा, वेद्यन्ते तैश्च नीलादयः । भेदं हि सत्य-
धुना अनेनार्थस्य सम्बन्धितं न स्यात् तादात्म्यस्य निय-
महेतोरभावात् तदुत्पत्तेरनियामकत्वात् यश्चायं ग्राह्य-
ग्राहकसंवित्तीनां पृथगवभासः स एकस्मिंश्चन्द्रमसि
द्वित्वावभास इव भ्रमः अत्राप्यनादिरविच्छिन्नप्रवाहा भेद-
वामनैव निमित्तम् । यघोक्तम् “सहोपलम्भनियमा-
दभेदो नीलतद्धियोः । भेदश्च भ्रान्तिविज्ञानैर्दृश्येतेन्दा-
विवाद्वये” इति । “अविभागोऽपि बुद्ध्यात्मा विपर्यासित-
दर्शनैः । ग्राह्यग्राहकसंवित्तिभेदवानिव लक्ष्यते” इति च ।
न च रसवीर्य्यविपाकादिसमानमाशामोदकोपार्जितमो-
दकानां स्यादिति वेदितव्यं वस्तुतो वेद्यवेदकाकार-
विधुराया अपि बुद्धेर्व्यवहर्तृपरिज्ञानानुरोधेन विभिन्न-
ग्राह्यग्राहकाकाररूपवत्तया तिमिराद्युपहताक्षाणां केशे-
न्द्रनाडीज्ञानाभेदवदनाद्युपप्लवबासनासामर्थ्याद् व्यवस्थो-
पपत्तेः पर्य्यनुयोगायोगात् । यथोक्तम् “अवेद्यवेदका-
कारा यथा भ्रान्तैर्निरीक्ष्यते । विभक्तलक्षणग्राह्यग्राह-
काकारविप्लवा । तथा कृतय्य्वस्थेयं केशादिज्ञानभेद-
वत् । यदा तदा न सञ्चोद्या ग्राह्यग्राहकलक्षणेति”
तस्माद् बुद्धिरेवानादिवासनावशादनेकाकारावभासत इति
सिद्धम् १ ततश्च प्रागुक्तभावनाप्रचयबलान्निखिलवास-
नोच्छेदविगलितविवधविषयाकारोपप्लवविशुद्धविज्ञानोदयो
महोदय इति ।
<ःई>(सौत्रान्तिकाः) अन्ये तु मन्यन्ते यथोक्तं वाह्यं वस्तु-
जातं नास्तीति तदयुक्त प्रमाणाभावात् । न च
सहोपलम्भनियमः प्रमाणमिति वक्तव्यं वेद्यवेदकयो-
रभेदसाधकत्वेनाभिमतस्य तस्याप्रयोजकत्वेन सन्दिग्ध-
विपक्षव्यावृत्तिकत्वात् । ननु भेदे महीपलम्भनियमात्मकं
[Page4582-a+ 38]
साधन न स्यादिति चेन्न ज्ञानस्यान्तर्मुखतथा च
भेदेन प्रतिभासमानतया एकदेशत्वैककालत्वलक्षणसहत्व-
नियमासम्भवाच्च नीलार्थस्य ज्ञानाकारत्वे अहमिति
प्रतिभासः स्यात् नत्विदमिति प्रतिपत्तिः प्रत्ययाव्य-
तिरेकात् । अथोच्यते ज्ञानस्वरूपोऽपि नीलाकारो
भ्रान्त्या बहिर्वद्भेदेन प्रतिभासत इति न च तत्राह-
मुल्लेख इति यथोक्तम् “परिच्छेदान्तराद् योऽयं भागो
बहिरिव स्थितः । ज्ञानस्याभेदिनो भेदप्रतिभासोऽप्यु-
पप्लवः” इति । “यदन्तर्ज्ञेयतत्त्वं तद् वहिर्वदवभासत इति
च”--तदयुक्तं बाह्यार्थाबावे तदुत्पत्तिरहिततया बहिर्व-
दित्युपमानोक्तेरयुक्तेः न हि वसुमित्रो बन्ध्यापुत्रवदब-
भासत इति प्रेक्षावानाचक्षीत । भेदप्रतिभासस्य भ्रान्तत्वे
अभेदप्रतिभासस्य प्रामाण्यं, तत्प्रामाण्ये च भेदप्रति-
भासस्य भ्रान्तत्वमिति परस्पराअश्रयप्रसङ्गाच्च । अविसंवा-
दान्नीलतादिकमेव संविदाना बाह्यमेवोपाददते जगत्यु-
पेक्षन्ते चान्तरमिति व्यवस्थादर्शनाच्च । एवञ्चायमभेद-
साधको हेतुर्गोमयपायसीयन्यायवदाभासतां भजेत् अतो
चहिर्वदिति वदता बाह्यं ग्राह्यमेवेति भावनीयमिति
भवदीय एव वाणो भवन्तं प्रहरेत् । ननु ज्ञानाभि-
न्नकालस्यार्थस्य बाह्यत्वमनुपपन्नमिति चेत् तदनुपपन्नम्
इन्द्रियसन्निकृष्टस्य विषयस्योत्पाद्ये ज्ञाने स्वाकार-
समर्पकतया समर्पितेन चाकारेण तस्यार्थस्यानुमेयतोप-
पत्तेः अतएव पर्य्यनुयोगपरिहारौ समग्राहिषाताम् ।
“भिन्नकालं कथं ग्राह्यमिति चेत् ग्राह्यतां विदुः ।
हेतुत्वमेव च व्यक्तेर्ज्ञानाकारार्पणक्षममिति” तथा च
यथा पुष्ट्या भोजनमनुमीयते यथा च भाषया देशः
यथा वा सम्भ्रमेण स्नेहः तथा ज्ञानाकारेण ज्ञेयमनु-
मेयम् । तदुक्तम् “अर्द्धेन घटयत्येनां न हि मुक्त्वाऽ-
र्द्धरूपताम् । तस्मात् प्रमेयाधिगतेः प्रमाणं मेयरूप-
तेति” न हि वित्तिसत्तैव तद्वेदना युक्ता तस्याः सर्व-
त्राविशेषात् तान्तु सारूप्यमाविशत् सरूपयितुं घटये-
दिति च । तथा च बाह्यार्थसद्भावे प्रयोगः ये य-
स्मिन् सत्यपि कादाचित्काः ते सर्वे तदतिरिक्तसापेक्षाः
यथा अविवक्षति, अजिगमिषति मयि वचनगमनप्रति-
भासा विवक्षुजिगमिषुपुरुषान्तरसन्तानसापेक्षाः तथा
च विवादाध्यासिताः प्रवृत्तिप्रत्ययाः सत्यप्यालयविज्ञाने
कदाचिदेव नीलाद्युल्लेखना इति । तत्रालयविज्ञानं
नामाहमास्पदं विज्ञानं, नीलाद्यल्लेखि च प्रवृत्ति-
[Page4582-b+ 38]
विज्ञानम् । यथोक्तम् “तत् स्यादालयविज्ञानं यद्-
भवेदहमास्प्यदम् । तत् स्यात् प्रवित्तिविज्ञानं यन्नी-
लादिकमुल्लिखेदिति” तस्मादालयविज्ञानसन्तानातिरिक्तः
कादाचित्कः प्रवृत्तिविज्ञानहेतुर्बाह्योऽर्थो ग्राह्य एव
न वासनापरिपाकप्रत्ययः कादाचित्कत्वात् कदाचि-
दुत्पाद इति वेदितव्यम् । विज्ञानवादिनये हि वास-
नानामेकसन्तानवर्त्तिनामालयविज्ञानानां तत्तत्प्रवृत्ति-
जननशक्तिः तस्याश्च स्वकार्य्योत्पादं प्रत्याभिमुख्यं
परिपाकः तस्य च प्रत्ययः कारणं स्वसन्तानवर्त्तिपूर्वक्षणः
कक्षीक्रियते सन्तानान्तरनिबन्धनत्वानङ्गीकारात् । ततश्च
प्रवृत्तिज्ञानजननालयविज्ञानवृत्तिवासनापरिपाकं प्रति
सर्वऽप्यालयविज्ञानवर्त्तिनः क्षणाः समर्था एवेति वक्त-
व्यम् । न चेदेव कोऽपि न समर्थः स्यादालयविज्ञान-
सन्तानवर्त्तित्वाविशेषात् । सर्वे समर्था इति पक्षे कार्य्य-
क्षेपानुपपत्तिः ततश्च कादाचित्कत्वनिर्वाहाय शब्दस्पर्श-
रूपरसगन्धविषयाः सुखादिविषयाः षडपि प्रत्ययाश्चतुरः
प्रत्ययान् प्रतीत्योत्पद्यन्ते इति चत्रेणानिच्छताप्यच्छ-
मतिना स्वानुभवमानाच्छाद्य परिच्छेत्त्यव्यम् । ते चत्वारः
प्रत्ययाः आलम्बनसमन्तरसहकार्य्यधिपतिरूपाः तत्र
ज्ञानपदवेदनीयस्य चित्तस्य नीलालम्बनप्रत्ययात् नीला-
कारता भवति, समनन्तरप्रत्ययात् प्राचीनज्ञानाद् बोध-
रूपता, सहकारिप्रत्ययादालोकात्, चक्षुषोऽधिपति-
प्रत्ययाद्विषयग्रहणप्रतिनियमः विदितस्य ज्ञानस्य रसा-
दिसाधारण्यप्राप्तेर्नियमकं चक्षुरधिपतिर्भवितुमर्हति
लोके नियामकस्याधिपतित्वोपलम्भात् । एवं चित्तचैत्ता
त्मकानां सुखादीनां चत्वारि कारणानि द्रष्टव्यानि ।
एवं चित्तचैत्तात्मकस्कन्धः पञ्चविधः रूपविज्ञानवेदना-
संज्ञासंस्कारसंज्ञकः । तत्र अरूप्यन्ते एभिर्विषया इति
च व्युत्पत्त्या सविषयाणीन्द्रियाणि रूपस्कन्धः । आल-
यविज्ञानप्रवृत्तिबिज्ञानप्रवाहो विज्ञानस्कन्धः । प्रागुक्त-
स्कन्धद्वयअम्बन्धजन्यः सुखदुःखादिप्रत्ययपवाहो वेदना
स्कन्धः । गौरित्यादिशब्दल्लि खिसविज्ञानप्रवाहः संज्ञा-
स्कन्धः । वेदनास्कन्धनिबन्धना रामद्वेषादयः क्लेशा उप-
क्लेशाश्च मदमानादयो धर्माधर्मौ च संस्कारस्कन्धः ।
तदिदं सर्वं दुखं दुःखस्यायतनं दुःखसाधनञ्चेति
भावयित्वा तन्निरोधोपायं तत्त्वज्ञानं सम्पादयेत् । अत
एवोक्तं “दुःखसमुदायनिरोधमार्गाश्चत्वारः बुद्धाभिमतानि
तत्त्वानि” । तत्र दुःखं प्रसिद्ध्वं, समुदायो दुःखकारण,
[Page4583-a+ 38]
तद् द्विविधं प्रत्ययोपनिबन्धनो हेतूपनिबन्धनश्च । तत्र
प्रत्ययोपनिबन्धनस्य संग्राहकं सूत्रम् “इदं कार्य्यं
ये अन्ये हेतवः प्रत्ययन्ति” गच्छति तेषामयमानानां हे
तूनां भावः प्रत्ययत्वं, कारणसमवायः तन्मात्रस्य फलं, न
चेतनस्य कस्यचिदिति सूत्रार्थः । यथा वीजहेतुरङ्कुरो
धातूनां षण्णां समवायाज्जायते । तत्र पृथिवीधातुरङ्कुरस्य
काठिन्यं गन्धञ्च जनयति, अब्धातुः स्नेहं रसञ्च जन-
यति, तेजोधातुः रूपमौष्ण्यञ्च, वायुधातुः स्पर्शनं
चलनञ्च, आकाशधातुरवकाशं शब्दञ्च ऋतुधातुर्यथा-
योगं पृथिव्यादिकम् । हेतूपनिबन्धनस्य च संग्राहकं
सूत्रम् “उत्पादाद् वा तथागतानामनुत्पादाद् वा स्थितै-
वैषां धर्माणां धर्मता धर्मस्थितिता धर्मनियामकता
च प्रतीत्य समुत्पादानुलोमतेति” । तथागतानां बुद्धानां
मते धर्माणां कार्य्यकारणरूपाणां या धर्मता कार्य्य-
कारणभावरूपा एषोत्पादादनुत्पादाद् वा स्थिता, य-
स्मिन् सति यदुत्पद्यते तत् तस्य कारणस्य कार्य्य-
मिति धर्मतेत्यस्य विवरणं, धर्मस्य कार्य्यस्य कारणा-
नतिक्रमेण स्थितिः स्वार्थिकस्तल्प्रत्ययः । धर्मस्य
कारणस्य कार्य्यं प्रति नियामकता । नन्वयं कार्य्य-
कारणभावश्चेतनमन्तरेण न सम्भवतीति अत उक्तं का-
रणे सति तत्प्रतीत्य प्राप्य समुत्पादे अनुलोमता अ-
नुसारिता या सैव धर्मता उत्पादादनुत्पादाद् वा ध-
र्धाणां स्थिता । न चात्र कश्चिच्चेतनोऽधिष्ठातोपलभ्यत
इति सूत्रार्थः । यथा प्रतीत्य समुत्पादस्य हेतूपनि-
बन्धः वीजादङ्कुरोऽङ्कुरात् काण्डं काण्डान्नालो
नालाद्गर्भस्ततः शूकं ततः पुष्पं ततः फलम् । न चात्र
षाह्ये समुदाये कारणं वीजादि कार्य्यमङ्कुरादि चे-
तायते अहमङ्कुरं निर्वर्त्तयामि अहं वीजेन निर्वर्त्तित
इति । एवमध्यात्मिकेष्वपि कारणद्वयमवगन्तव्यम् ।
पुरःस्थिते प्रमेयाब्धौ ग्रन्थविस्तरभियोपरम्यते । तदु-
भयनिरोधः तदनन्तरं विमलज्ञानोदयो वा मुक्तिः
तन्निरोधोपायो मार्गः स च तत्त्वज्ञानं तच्च प्राचीन-
भावनाबलाद् भवतीति परमं रहस्यम् । सूत्रान्तं
पृच्छतां कथितं भवन्तश्च सूत्रस्यान्तं पृष्टवन्तः सौत्रा-
न्तिका भवन्त्विति भगवताभिहिततया सौत्रान्तिकसंज्ञाः
सञ्जाताः ।
<ःई>(वैभाषिकाः) केचन बौद्धाबाह्येषु रूपादिषु आन्तरेषु सखादिषु
स्कन्धषु सत्स्वपि तत्रानास्थामुत्पादयितु सर्वं शून्य-
[Page4583-b+ 38]
मिति, प्राथमिकान् विनेयानचीकथत् भगवान्,
द्वितीयांस्तु विज्ञानमात्रग्रहाविष्टान् विज्ञानमेवैकं स-
दिति, तृतीयानुभयं सत्यमित्यास्थितान् विज्ञेयमनु-
मेयमिति, सेयं विरुद्धा भाषेति वर्णयन्तो वैभापि-
काख्यया ख्याताः । एषा हि तेषां परिभाषा समुन्मि-
षति । विज्ञेयानुमेयत्ववादे प्रात्यक्षिकस्य कस्यचिदप्यर्थस्या-
ऽभावेन व्याप्तिसंवेदनस्थानाभावेनानुमानप्रवृत्त्यनुपपत्तिः
सकललोकानुभवविरोधश्च । ततश्चार्थो द्विविधः ग्रा-
ह्योऽध्यवसेयश्च तत्र ग्रहणं निर्विकल्पकरूपं प्रमाणं
कल्पनापोढत्वात्, अध्यवसायः सविकल्य करूपोऽप्रमाणं
कल्पनाज्ञानत्वात् । तदुक्तम् “कल्पनापोढमभ्रान्तं प्र-
त्यक्षं निर्विकल्पकम् । विकल्पो वस्तुनिर्भासादसंवादा-
दुपप्लवः” इति । “ग्राह्यं वस्तु प्रमाणं हि ग्रहणं यदि-
तोऽन्यथा । न तद्वस्तु न तन्मानं शब्दलिङ्गेन्द्रियादिज-
मिति च” ननु सविकल्पकस्याप्रामाण्ये कथं गतः
प्रवृत्तस्यार्थप्राप्तिः संवादश्चोपपद्येयातामिति चेन्न तद्भद्रं
मणिप्रभाविषयमणिविकल्पन्यायेन पारपम्पर्य्येणार्थप्रति-
लम्भसम्भवेन तदुपपत्तेः । अवशिष्टं सौत्रान्तिकप्रस्तावे
प्रपञ्चितमिति नेह प्रतन्यते । न च विनेयाशयानु-
रोधेनोपदेशभेदः साम्प्रदायिको न मवतीति भणित्यव्यं
यतो भणितं बोधचित्तविवरणे “देशना लोकनाथानां
सत्त्वाशयवशानुगाः । भिद्यन्ते बहुधा लोके उपायै-
र्बहुमिः किल । गम्भीरोत्तानभेदेन क्वचिच्चोभयलक्षणाः ।
भिन्ना हि देशनाऽभिन्ना शून्यताऽद्वयलक्षणेति ।
द्वादशायतनपूजा श्रेयस्करीति बौद्धनये प्रसिद्धम् । “अर्था-
नुपार्ज्य बहुशो द्वादशायतनानि वै । परितः पूजनी-
यानि किसन्यैरिह पूजितैः । ज्ञानेन्द्रियाणि पञ्चैव
तथा कर्मेन्द्रियाणि च । मनोबद्धिरिति प्रोक्तं द्वादशा-
यतनं बुधैरिति” । विवेकविलामे बौद्धमतमित्थमध्य-
धायि । “बौद्धानां सुगतो देवो विश्वञ्च क्षणभङ्गुरम् ।
आर्य्यसत्त्वाख्यया तत्त्वचतुष्टयमिदं क्रमात् । दुःखमा-
यतनञ्चैव ततः समुदयो मतः । मार्गचेत्यस्य च व्याख्या
क्रमेण श्रूयतामतः । दुःखं संसारिण स्कन्धास्ते च
पञ्च प्रकीर्त्तिताः । विज्ञानं येदना संज्ञा संस्कारो रूप-
मेव च । पञ्चेन्द्रियाणि शब्दाद्या विषयः पञ्च मान-
सम् । धर्मायतनमेतानि द्वादशायतनानि तु । रागा-
दीनां गणोऽयं स्यात् ममुदेति नृणां हृदि । आत्मा-
त्मीयस्वभावाख्यः स स्यात् समुदयः पुनः । क्षणिकाः
[Page4584-a+ 38]
सर्वसंस्कारा इति या वासना स्थिरा । स मार्ग इति
विज्ञेयः स च मोक्षोऽभिधीयते । प्रत्यक्षमनुमानञ्च प्र-
माणद्वितयं तथा । चतुःप्रस्थानिका बौद्धाः ख्याता
वैभाषिकादयः । अर्थो ज्ञानान्वितो वैभाषिकैश्च बहुम-
न्यते । मौत्रान्तिकेन प्रत्यक्षग्राह्योऽर्थो न बहिर्मतः ।
आकारसहिता बुद्धिर्योगाचारस्य सम्मता । केवलां
संविदं स्वस्थां मन्यन्ते मध्यमाः पुनः । रागादिज्ञान-
सन्तानवासनाच्छेदसम्भवा । चतुर्णामपि बौद्धानां मुक्ति-
रेषा प्रकीर्त्तिता । कृत्तिः कमण्डलुर्मौण्ड्यं चीरं
पूर्वाह्णभोजनम् । सङ्घो रक्ताम्बरत्वञ्च शिश्रिये बौद्ध-
भिक्षुभिरिति” ।
<LEND>
