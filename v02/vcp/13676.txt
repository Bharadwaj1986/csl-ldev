<L>13676<pc>2053,a<k1>किराताशिन्<k2>किराताशिन्
किराताशिन्¦ पु किरातानश्नाति अश--णिनि ६ त० । गरुडे
शब्दर० तस्य किराताशनकथा भा० आ० २८ अ० यथा
“इत्युक्तो गरुडः सर्पैस्ततो मातरमब्रवीत् । गच्छाम्यमृ-
तमाहर्त्तुं भक्ष्यमिच्छामि वेदितुम् । विनतोवाच । स-
मुद्रकुक्षावेकान्ते निषादालयमुत्तमम् । निषादानां सहस्रा-
णि तान् भुक्त्वाऽमृतमानय । न च ते ब्राह्मणं हन्तुं
कार्य्या वुद्धिः कथञ्चन । अबध्यः सर्व्वभूतानां ब्राह्मणो
ह्यनलोपमः । अग्निरर्को विषं शस्त्रं विप्रो भवति को-
पितः । गुरुर्हि सर्व्वभूतानां ब्राह्मणः परिकीर्त्तितः ।
एवमादिभीरूपैस्तु सतां वै ब्राह्मणो मतः । स ते तात!
न हन्तव्यः संक्रुद्धेनापि सर्व्वथा । ब्राह्मणानामभिद्रोहो
न कर्त्तव्यः कथञ्चन । न ह्येवमग्निर्नादित्यो भस्म
कुर्य्यात्तथानघ! । यथा कुर्य्यादभिक्रुद्धो ब्राह्मणः संशित-
व्रतः । तदेतैर्विविधैर्लिङ्गैस्त्वं विद्यास्तं द्विजोत्तमम् ।
भूतानामग्रभूर्व्विप्रो वर्ण्णश्रेष्ठः पिता गुरुः । गरुड
उवाच । किंरूपो ब्राह्मणो मातः किंशीलः किंपरा-
क्रमः । किंस्विदग्निनिभो भाति किंस्वित् सौम्यप्रदर्शनः ।
यथाहमभिजानीयां ब्राह्मणं लक्षणैः शुभैः । तन्मे का-
रणतो मातः! पृच्छतो वक्तुमर्हसि । विनतोवाच । यस्ते
कण्ठमनुप्राप्तो निगीर्णं वडिशं यथा । दहेदङ्गारवत् पुत्र!
तं विद्याब्राह्मणर्षभम् । विप्रस्त्वया न हन्तव्यः संक्रुद्धे-
नापि सर्व्वदा । प्रोवाच चैनं विनता पुत्रहार्द्दादिदं
वचः । जठरे न च जीर्य्येद्यस्तं जानीहि द्विजोत्तमम् ।
पुनः प्रोवाच विनता पुत्रहार्द्दादिदं वचः । जानात्यप्यतुलं
वीर्य्यमाशीर्व्वादपरायणा । प्रीता परमदुःखार्त्ता नागै-
र्व्विप्रकृता सती” । “सौतिरुवाच । ततः स मातु-
[Page2053-b+ 38]
र्व्वचनं निशम्य वितत्य पक्षौ नभ उत्पपात । ततो
निषादान् बलवानुपागतो वुभुक्षितः काल इवान्त-
कोऽपरः । स तान्निषादानुपसंहरंस्तदा रजः समुद्धूय
नभः स्पृशन्महत् । समुद्रकुक्षौ च विशोषयन् पयः स-
मीपजान् भूधरजान् विचालयन् । ततः स चक्रे मह-
दाननं तदा निषादमार्गं प्रतिरुध्य पक्षिराट् । ततो नि-
षादास्त्वरिताः प्रवव्रजुर्यतो मुखं तस्य भुजङ्गभोजिनः ।
तदाननं विवृतमतिप्रमाणवत् समभ्ययुर्गगनमिवार्द्दिताः
खगाः । सहस्रशः पवनरजोविमोहिता यथाऽनिलः प्र-
चलितपादपे वने । ततः खगो वदनममित्रतापनः समा-
हरत् परिचपलो महाबलः । निसूदयन् बहुविधमत्स्य-
जीविनो बुभुक्षितो गगनचरेश्वरस्तदा” ।
<LEND>
