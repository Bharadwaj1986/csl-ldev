<L>9152<pc>1164,a<k1>उदाहरण<k2>उदाहरण
उदाहरण¦ न० उद् + आ--हृ--भावे ल्युट् । एकदेशप्रसिद्ध्या
सकलसिद्ध्यर्थं १ कथने । कर्मणि ल्युट् । इष्टसिद्ध्यर्थमुच्य-
माने २ दृष्टान्ते, “त्वदुदाहरणाकृतौ गुणा इति सामुद्रिक-
सारमुद्रणा” नैव० प्रकृतसिद्ध्यर्थं निदर्शनरूपे ३ उपोद्घाते
च । उदाह्रियेते व्याप्तिपक्षधर्म्मते येन करणे ल्युट्
न्यायमते प्रतिवादिपराजयार्थं वादिना प्रयुक्तप्रति-
ज्ञादिपञ्चकान्तर्गते व्याप्तिपक्षधर्म्मताप्रदर्शके ४ वाक्यभेदे
प्रतिज्ञादय गौ० सू० वृत्त्योर्दर्शिता यथा
<फ्>“प्रतिज्ञाहेतूदाहरणोपनयनिगमनान्यवयवाः” । अनेन
[Page1164-b+ 38]
विभागेन प्रतिज्ञाद्यन्यतमत्वमिति लक्षणं सूचितम् अत्र
च प्रतिज्ञादीनां पञ्चानामवयवत्वकथनाद्दशावयववादोव्यु-
दस्त इति मन्तव्यं ते च भाष्ये दर्शिता यथा “जिज्ञा
सा संशयः शक्यप्राप्तिः प्रयोजनं सशयव्युदासश्चेति” एते
प्रतिज्ञादिसहिता दश” व्याख्यातं चेदं तात्पर्य्यटीकायाम्
“प्रयोजनं हानादिबुद्धयः तत्प्रवर्त्तिका जिज्ञासा, तज्जनकः
संशयः, शक्यप्राप्तिः प्रमाणानां ज्ञानजननसामर्थ्यं, संशय-
व्युदासस्तर्कः, अयमेवार्थोनिबन्धे निष्टङ्कितः । जिज्ञासा
विप्रतिपत्तिरिति कश्रित् एतेषाञ्च न न्यायावयवत्वं
न्यायाघटकत्वात् । न न्यायजन्यबोधानुकूलत्वेनैवा वयवत्वं
एकदेशस्यापि तत्त्वप्रसङ्गात् प्रयोजनेऽतिव्याप्तेश्च” वृत्तिः ।
तत्र उदाहरणलक्षणविभागौ तत्रैव दशितौ यथा
<फ्>“साध्यसाधर्म्म्यात्तद्धर्म्मभावी दृष्टान्तौदाहरणम्” सू० ।
“दृष्टान्तौदाहरणमिति लक्षणं दृष्टान्तवचनं दृष्टान्तकथ-
नयोग्यावयव इत्यर्थः तेन दृष्टान्तस्य सामयिकत्वेनासार्वत्रि-
कत्वेऽपि न क्षतिः । योग्यतावच्छेदकन्तु अवयवान्तराथा-
नन्वितार्थकावयवत्वं तच्च द्विविधं अन्वयिव्यतिरेकिभेदात्त-
त्रान्वय्युदाहरणं लक्षयति साध्यसाधम्म्योत्तद्धर्म्मभावीति
अन्थय्युदाहरणमिति शेषः परे तु सम्पूर्णसूत्रमन्वय्युदाहरण
लक्षणमेव सामान्यलक्षण तूह्यमित्याहुः साध्यसाधर्म्म्या
त्साध्यसहचरितधर्म्मात् प्रकृतसाधनादित्थर्थः तं साध्य-
रूपं धर्म्मं भावयति तथा च साधनवत्ताप्रयक्तसाध्यव-
त्तानुभावकोऽवयवः साध्यसाधनव्याप्त्युपदर्शक उदाहरण-
मिति यावत् । व्यतिरेक्युदाहरणं लक्षयति” वृ० । “तद्विप-
र्य्यायाद्वा विपरीतं व्यतिरेक्युदाहरणम्” सू० । तद्विपर्य्ययात्
साध्यसाधनव्यतिरेकव्याप्तिप्रदर्शनात्तथा च साध्यसाधनव्य-
तिरेकव्याप्त्युपदर्शकोदाहरणं व्यतिरेक्युदाहरणं यथा
जीवच्छरीरं सात्मकं प्राणादिमत्त्वात् यन्नेवं तन्नैवं
यथा घट इति । वाकारः प्रयोगमपेक्ष्य तथा चान्वय्यु-
दाहरणं व्यतिरेक्युदाहरणं वा प्रयोक्तव्यतिमित्यर्थः” वृ० ।
चिन्तामणिकृता तु तल्लक्षणादिकमुक्तं यथा
“हेतावुक्ते कथमस्य गमकत्वमित्याकाङ्क्षायां व्याप्तिपक्ष-
धर्म्मतयोः प्रदर्शनप्राप्तौ व्याप्तेः प्राथम्यात् तत्प्रदर्शनायो-
दाहरणं तत्रानुमितिहेतुलिङ्गपरामर्शपरवाक्यजन्यज्ञान-
जनकव्याप्यत्वाभिमतवन्निष्ठनियतव्यापकत्वाभिमतसम्बन्धबोध-
जनकशब्दत्वमुदाहरणत्वं सामान्यलक्षणम् साध्यसाधन-
सम्बन्धबोधकत्वं, साध्यसाधनाभावसम्बन्धबोधकत्वञ्च विशेष-
लक्षणद्वयम् । न्यायावयवदृष्टान्तवचनमुदाहरणमिति तु
[Page1165-a+ 38]
म दृष्टान्तप्रयोगस्य सामयिकत्वेनासार्व्वत्रिकत्वात्, योयो-
धूमवान् सोऽग्निमानित्येव व्याप्तिप्रतीतेः । नापि प्रकृतानु-
मितिहेतुलिङ्गपरामर्शपरवाक्यजन्यज्ञानविषयव्याप्त्युपना-
यकं वचनं तत्, उपनयातिव्याप्तेः । उपनयाभिधान-
प्रयोजकजिज्ञासाजनकबाक्यमुदाहरणम् एतदेवान्वयव्यति-
रेकिव्याप्तिविषयत्वविशेषित विशेषलक्षणद्वयमित्यन्ये, अत्र
च व्यभिचारवारणाय वीप्सामाहुः यत्र च सामानाधि-
करण्यादेव व्याप्तिस्तत्र न वीप्सा केबलान्वयिन्यभेदानुमाने
च वीप्सायामपि व्यभिचारतादवस्थ्यमिति तु वयं, वीप्सा च
यत्पद, न तपदेऽपि विरुद्धरूपोपस्थितयोरपि तत्पदेन
परामर्शाद्बुद्धिस्थवाचकत्वादिति न व्युत्पत्तिविरोधः यथा
“यद्यत् पापं प्रतिजहि जगन्नाथ! नम्रस्य तन्म इत्यादौ” ।
<फ्>दीधितिकृता तु निष्कृष्योक्तम् । इतरार्थान्वितस्वार्था-
बोधकन्यायावयवत्वमुदाहरणत्वम् अन्वयव्याप्तियोधक
तत्त्वं व्यतिरेकव्याप्तिबोधकतत्त्वञ्च विशेषलक्षणद्वयमिति” ।
४ कथाप्रसङ्गे च । “अथाङ्गिरसमग्रण्यमुदाहरणवस्तुषु”
कुमा० “उदाहरणानि कथाप्रसङ्गाः तान्येववस्तूनि” मल्लि० ।
भावे ल्युट् । ५ कथनमात्रे । ६ लक्षणसम्बद्धतया प्रामाणिक-
वाक्योपन्यासे च ।
<LEND>
