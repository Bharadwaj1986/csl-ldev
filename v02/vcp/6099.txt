<L>6099<pc>0575,a<k1>अहङ्कार<k2>अहङ्कार
अहङ्कार¦ पु० अहमिति क्रियतेऽनेन कृ--घञ् । १ अहमित्यभि-
<>माने आत्मनि उत्कर्षावलम्बने २ गर्व्वे ३ तदाश्रये अन्तः-
<>करणभेदे “मनोबुद्धिरहङ्कारश्चित्तं करणमान्तरम् ।
<>संशयोनिश्चयो गर्व्वःस्मरणं विषया इमे” वेदा० परि० ।
<>सांख्यमतसिद्धे ४ अभिमानकारणे महत्तत्त्वजन्ये पञ्चत-
<>न्मात्रादीनां कारणे तत्त्वभेदे च यथोक्तं सां० का० । “प्रकृते-
<>र्महांस्ततोऽहङ्कारस्तस्माद्गणश्च षोडशकः । तस्मादपि
<>षोडशकात् पञ्चभ्यः पञ्च भूतानि” इत्युद्दिश्य तल्लक्षणकार्य्ये
<>तत्रैवोक्ते यथा “अभिमानोऽहङ्कारस्तस्मात् द्विविधः प्रवर्त्तते
<>सर्गः । एकादशकश्च गणस्तन्मात्रपञ्चकं चैव” । व्याख्यातं
<>च कौ० “अभिमानोऽहङ्कारः यत् खल्वालोचितं, मतञ्च
<>तत्राहमधिकृतः, शक्तः खल्वहमत्र, मदर्था एवामी विषयाः,
<>मत्तोनान्योऽत्राधिकृतः कश्चिदस्त्यतोऽहमस्मीति योऽभिमानः
<>सोऽसाधारणव्यापारत्वादहङ्कारः तमुपजीव्य हि बुद्धि-
<>रध्यवस्यति “कर्त्तव्यमेतन्मयेति” । तस्य कार्य्यभेदमाह
<>तस्मात् द्विविधः प्रवर्त्तते सर्गः । प्रकारद्वयमाह एका-
<>दशकश्च गणः इन्द्रियाह्वयः तन्मात्रपञ्चकञ्चैव द्विविधएव
<>सर्गोऽहङ्कारात् न त्वन्यैत्येवकारेणावधारयति” । “सत्त्व
[Page0575-b+ 38]
<>रजस्तमसां साम्यावस्था प्रकृतिः प्रकृतेर्महान् महतोऽह-
<>ङ्कारोऽहङ्कारात् पञ्च तन्मात्राण्युमयमिन्द्रियम्” सा० सू० ।
<>अहङ्कारसत्त्वे प्रमाणमपि दर्शितम् “बाह्याभ्यन्तराभ्यां
<>तैश्चाहङ्कारस्य” सा० सू० “बाह्याभ्यन्तराभ्यामिन्द्रियाभ्यां
<>तैः पञ्चतन्मात्रैश्च कार्य्यैस्तत्कारणतयाहङ्कारस्यानुमानेन
<>बोधः इत्यर्थः । अहङ्कारश्चाभिमानवृत्तिकमन्तःकरणद्रव्यं
<>नत्वभिमानमात्रं द्रव्यस्यैव लोके द्रव्योपादानत्वदर्श-
<>नात् । सुषुप्त्यादावहङ्कारवृत्तिनाशेन भूतनाशप्रसङ्गा-
<>द्वासनाश्रयत्वेनैवाहङ्काराख्यद्रव्यसिद्धेश्चेति । अत्रेत्थमनु-
<>मानम् । तन्मात्रेन्द्रियाणि अभिमानवद्द्रव्योपादानकानि
<>अभिमानकार्यद्रव्यत्वात् । यन्नैवं तन्नैवम् । यथा पुरुषादि-
<>रिति । नन्वभिमानवद्द्रव्य मेवासिद्धमिति चेदहं गौर
<>इत्यादिवृत्त्युपादानतया चक्षुरादिवत् तत्सिद्धेः । अनेन
<>चानुमानेन मन आद्यतिरेकमात्रस्य तत्कारणतया प्रसा-
<>ध्यत्वात् । अत्र चायमनुकूलस्तर्कः । “बहु स्यां प्रजाये
<>य” इत्यादि श्रुतिस्मृतिभ्यस्तावद्भूतादिसृष्टेरभिमानपूर्व्वक-
<>त्वाद्बुद्धिवृत्तिपूर्व्वकसृष्टौ कारणतयाभिमानः सिद्धः । तत्र-
<>चैकार्थसमवायप्रत्यासत्त्यैवाभिमानस्य सृष्टिहेतुत्वं लाघवात्
<>कल्प्यत इति । नन्वेवं कुलालाहङ्कारस्यापि घटोपादा-
<>नत्वापत्त्या कुलालमुक्तौ तदन्तःकरणनाशे तन्निर्मितघट-
<>नाशः स्यात् न चैतद्युक्तम् पुरुषान्तरेण स एवायं
<>घट इति प्रत्यभिज्ञायमानत्वादिति चेन्नैवम् मुक्त-
<>पुरुषभोगहेतुपरिणामस्यैव तदन्तःकरणमोक्षोत्तरमुच्छेदात् ।
<>न तु परिणामसामान्यस्यान्तःकरणस्वरूपस्य वोच्छेदः
<>“कृतार्थं प्रति नष्टमप्यनष्टं तदन्यसाधारणत्वादिति” योग-
<>सूत्रे मुक्तपुरुषोपकरणस्याप्यन्यपुरुषार्थसाधकत्वसिद्धेरिति ।
<>अथ वा घटादिष्वपि हिरण्यगर्भाहङ्कार एव कारणमस्तु
<>न कुलालाद्यहङ्कारस्तथापि सामान्यव्याप्तौ न व्यभिचारः
<>समष्टिबुद्ध्याद्युपादानिकैव हि सृष्टिः पुराणादिषु सांख्य-
<>योगयोश्च प्रतिपाद्यते न तु तदंशव्यष्टिबुद्ध्याद्युपादानिका
<>यथा महापृथिव्या एव स्थावरजङ्गमाद्युपादानत्वं न तु
<>पृथिव्यंशलोष्टादेरिति” सां० प्रव० भा० । मनुनाप्युक्तम् “मन-
<>सश्चाप्यहङ्कारमभिमन्तारमीश्वरम्” । “अहङ्कारश्च वीररसे
<>व्यभिचारिभावः । अस्याधिष्ठाता” शङ्करः । निरहङ्कार-
<>रूपत्वाद्दयावीरादिरेष नः” सा० द० “नाहङ्कारात् परो-
<>रिपुः” । “अहङ्कारविमूढात्मा कर्त्ताहमिति मन्यते” गीता ।
<LEND>
