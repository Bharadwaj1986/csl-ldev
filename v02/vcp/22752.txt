<L>22752<pc>3299,a<k1>तिथिपति<k2>तिथिपति
तिथिपति¦ पु० तिथिविशेषाणां पतयः । तिथीनाम-
धिपतौ स च मु० चि० उक्तो यथा
“तिथीशावह्निकौ गौरी गणेशोऽहिर्गुहोरविः । शि-
वोदुर्गान्तको विश्वे हरिः कामः शिवः शशी” मु० चि०
[Page3299-b+ 38]
एतन्मूलं पीयूषधारायां धृतवसिष्ठवचनं यथा
<फ्>“वह्निर्विघाताद्रिसुता गणेशः सर्पो विशाखोऽदितिजो
महेशः । दुर्गा यमो विश्वहरिश्च कामः शर्वो निशेशश्च
पुराणदृष्टाः इति स्वामिन इति शेषः” ।
तिथिपतयश्च वृ० सं० ९९ अ० अन्यथोक्ता यथा “कमल-
जविधातृहरियमशशाङ्कषड्वक्त्रशक्रवसुभुजगाः । धर्मेश-
सवितृमन्मथकलयो विश्वे च तिथिपतयः । पितरोऽमा-
वास्यायां संज्ञासदृशाश्च तैः क्रियाः कार्य्याः । नन्दा
भद्रा जया रिक्ता पूर्णा च तास्त्रिविधाः । यत्र कार्य्यं
नक्षत्रे तद्दैवत्यासु तिथिषु तत्कार्य्यम्” । वसिष्ठवराह-
वचनाभ्यामुक्तदेवानां तत्तथिषु पुजेति न विरोधः ।
<LEND>
