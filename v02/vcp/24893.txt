<L>24893<pc>3573,b<k1>दिगम्बर<k2>दिगम्बर
दिगम्बर¦ पु० दिक्शून्यमम्बरं यस्य । १ शिवे २ जैनभेदे पु०
<>तन्मतमर्हच्छब्दे उक्तप्रायं किञ्चिदत्राधिकमुच्यते । “दि-
<>गम्बरा मध्यमत्वमाहुरापादमस्तकम् । चैतन्यव्याप्तिसंदृष्टे-
<>रानखाग्रश्रुतेरपि” । अस्य भाषा प्राकृतान्तरभेदमिन्ना
<>मागधी । अस्य स्वरूपन्तु गलन्मलपङ्केन पिच्छिलबी-
<>भत्सदुष्प्रेक्ष्यदेहच्छविलुञ्चितचिकुरो मुक्तवसनो वेश-
<>दुर्दर्शनः शिखिशिखण्डपिच्छिकाहस्तः इति । एतन्मत-
<>सिद्धं जीवस्य मध्यमपरिमाणत्वं शा० सू० भाष्ययोर्नि-
<>राकृतं यथा
<P>“एवञ्चात्माऽकात्र्स्न्यम्” सू० । “शरीरपरिमाणो
<>हि जीव इत्यार्हता मन्यन्ते । शरीरपरिमाणतायां
<>च सत्यामकृत्स्नोऽसर्वगतः परिच्छिन्न आत्मेत्यतो घटादि-
<>वदनित्यत्वमात्मनः प्रसज्येत । शरीराणाञ्चानवस्थित-
<>परिमाणत्वान्मनुष्यजीवो मनुष्यशरीरपरिमाणो भूत्वा
<>पुनः केनचित् कर्मविपाकेण हस्तिजन्म प्राप्नुवन्न कृत्स्नं
<>हस्तिशरीरं व्याप्नुयात्, पुत्तिकाजन्म च प्राप्नुवन्न कृत्स्न
<>पुत्तिकाशरीरे सम्मीयेत । समान एष एकस्मिन्नपि
<>जन्मनि कौमारयौवनस्थाविरेषु दोषः । स्यादेतत्, अन-
<>न्तावयवी जीवस्तस्य त एवावयवा अल्पे शरीरे सङ्कु-
<>चेयुर्महति च विकाशेयुरिति । तेषां पुनरनन्तानां
<>जीवावयवानां समानदेशत्वं प्रतिहन्येत वा न वेति
<>वक्तव्यम् । प्रतिघाते तावन्नानन्तावयवाः परिच्छिन्ने
<>देशे सम्मीयेरन् । अप्रतिघातेऽप्येकावयवदेशत्वोपपत्तेः
<>सर्वेषामवयवानां प्रथिमानुपपत्तेः जीवस्याणुमात्रत्वप्रसङ्गः
<>स्यात् । अपि च शरीरमात्रपरिच्छिन्नानां जीवावयवा-
<>नामानन्त्यं नोत्प्रेक्षितुमपि शक्यम् अथ पर्य्यायेण
[Page3574-a+ 38]
<>वृहच्छरीरप्रतिपत्तौ च केचिज्जीवावयवा उपगच्छन्ति
<>तनुशरीरप्रतिपत्तौ च केचिदपगच्छन्ति इत्युच्येत तत्रा-
<>प्युच्यते” भा० । “न च पर्य्यायादप्यविरोधी विकारा-
<>दिभ्यः” सू० । “न च पर्य्यायेणाप्यवयवोपगमापगमा-
<>भ्यामेतद्देहपरिमाणत्व जीवस्याविरोधेनोपपादयितुं
<>शक्यते कुतः विकारादिदोषप्रसङ्गात् । अवयवोपगमा-
<>पगमाभ्यां ह्यनिशमापूर्य्यमाणस्यापक्षीयमाणस्य च जीवस्य
<>विक्रियावत्त्वं तावदपरिहार्य्यं विक्रियावत्त्वे च चर्मा-
<>दिवदनित्यत्वं प्रसज्येत ततश्च बन्धमोक्षभ्युपगमो
<>बाध्येत, कर्माष्टकपरिवेष्टितस्य जीवस्यालाबूवत् संसार-
<>सागरे निमग्नस्य बन्धनोच्छेदादूर्द्ध्वगामित्वं भवतीति ।
<>किञ्चान्यदागच्छतामपगच्छताञ्चावयवानामागमोपाधिधर्म-
<>वत्त्वादेवानात्मत्वं शरीरादिवत् । ततश्चाव्यवस्थितः कश्चि-
<>दवयवी आत्मेति स्यात्, न च स निरूपयितुं शक्यते
<>अयमसाविति । किञ्चान्यदागच्छन्तश्चैते जीवावयवाः
<>कुतः प्रादुर्भवन्ति अपगच्छन्तश्च क्व वा लीयन्त इति
<>वक्तव्यम् । न हि भूतेभ्यः प्रादुर्भवेयुः भूतेषु च लीये-
<>रन् अभौतिकत्वाज्जीवस्य । नापि कश्चिदन्यः साधारणो-
<>ऽसाधारणो वा जीवानामवयवाधारो निरूप्यते प्रमाणा-
<>भावात् । किञ्चान्यदनवधृतस्वरूपश्चैवं सत्यात्मा स्यात्
<>आगच्छतामपगच्छताञ्चावयवानामनियतपरिमाणत्वात्,
<>अत एवमादिदोषप्रसङ्गात् न पर्य्यायेणाप्यवयवोपगमाप-
<>गमावात्मन आश्रयितुं शक्येते । अथ वा पूर्वेण सूत्रेण
<>शरीरपरिमाणस्यात्मन उपचितापचितशरीरान्तरप्रतिप-
<>त्तावकात्र्स्न्यप्रसञ्जनद्वारेणानित्यतायां चोदितायां पुनः
<>पर्य्यायेण परिमाणानवस्थानेऽपि स्रोतःसन्ताननित्यता
<>न्यायेनात्मनो नित्यता स्यात्, यथा रक्तपटादीनां विज्ञानान-
<>वस्थानेऽपि तत्सन्ताननित्यता तद्वद्विसिचानां (विवसनानाम्)
<>अपीत्याशङ्क्यानेन सूत्रेणोत्तरत्तच्यते । सन्तानस्य ताव-
<>दवस्तुत्वे नैरात्म्यवादप्रसङ्गः, वस्तुत्वेऽप्यात्मनो विका-
<>रादिदोषप्रसङ्गादस्य पक्षस्यानुपपत्तिरिति” ।
<>३नग्ने त्रि० “दिगम्बरत्वेन निवेदितं वसु” । कुमा०
<>स्त्रियां गौरा० ङीष् । “तथा चैव दिगम्बरी” काली-
<>ध्यानम् “ह्रीरूपाऽपि दिगम्बरी त्रिजगतां माताऽपि
<>सद्यौवना” कालीस्तवः । दिगेवाम्बरम् । ४ दिग्रूपे अम्बरे
<>दिक् च अम्बरञ्च समा० द्व० । ५ दिगाकाशसमहारे च
<>न० “आच्छादितायतदिगम्बरमुच्चकैर्गाम् माघः । ६ तमसि
<>न० मेदि० स्वार्थे क । दिगम्बरक क्षपणके हारा० ।
<LEND>
