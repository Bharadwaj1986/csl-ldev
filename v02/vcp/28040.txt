<L>28040<pc>3970,b<k1>नरक<k2>नरक
नरक¦ पु० नरति नयति पापिलोकं पापानुरूपभोगायात्र
नॄ--नये आधारे बा० वुन् । पापभोगस्थाने तस्य तथात्वञ्च
विस्तरेण विष्णुपु० शिवधर्मोत्तरे च वर्णितं तदेव पुराणस०
प्रदर्शितं तच्च कर्मविपाकशब्दे १७४५ पृष्ठादौ दर्शितम् ।
पापभेदेन नरकभेदप्राप्तिश्च पाद्मे उत्त० ख० ४८ अ० यथा
“कूटसाक्षी तथाऽसम्यक् पक्षपातेन यो वदेत् । यश्चान्य-
दनृतं वक्ति स नरो याति रौरवम् । भ्रूणहा पुर-
हर्त्ता च गोघ्नश्च मुनिसत्तमः! । यान्ति ते नरके रोधे
यश्चोच्छ्वासनिरोधकः । सुरापो ब्रह्महा हर्त्ता सुवर्णस्य च
शूकरे । प्रयाति नरके यश्च तैः संसर्गमुपैति वै । राजन्य
वैश्यहा । तात! तथैव गुरुतल्पगः । तप्तकुम्भे स्वसृगामी
हन्ति राजमटांश्च यः । माध्वीविक्रयकृद्बध्यपालः
केशरिविक्रयी । तप्तलौहे तु पच्यन्ते यश्च भक्तं परित्य-
जेत्” । (केशरी अश्वः) “स्नुषां सुताञ्चापि गत्वा महा-
ज्वाले निपात्यते । अवमन्ता गुरूणां यो यश्चाक्रोष्टा
नराधमः । वेददूषयिता यश्च वेदविक्रायकश्च यः । अग-
म्यागामी यश्च स्यात्ते यान्त्यसिवनं द्विज । चौरो वि-
मोहे पतति मर्य्यादादूषकस्तथा । देवद्विजपितॄन् द्वेष्टा
रत्नदूषयिता च यः । स याति कृमिमक्षे वै कृमीशे
च दुरिष्टकृत् । पितृदेवातिथीन् यस्तु पर्य्यश्नाति न-
राधमः । लालाभक्षे स यात्युग्रे शरकर्त्ता च रोधके ।
(पर्य्यश्नाति परित्यज्य आदौ भुङ्क्ते) “करोति कर्णिनो
[Page3971-a+ 38]
यस्तु यस्तु खङ्गादिकृन्नरः । प्रयान्ति ते विशसने नरके
भृशदारुणे । असत्प्रतिग्रहीतारो नरके यान्त्यधोमुखे ।
अयाज्ययाजकस्तत्र तथा नक्षत्रसूचकः । वेगी पूयवह-
ञ्चैकोको याति मिष्टान्नभुङ्नरः । (वेगी साहसकारी)
(पुत्रादीन् वर्जयित्वा एक एव मिष्टान्नभुक) “लाक्षामांस
रसानाञ्च तिलानां लवणस्य च । विक्रेता व्राह्मणो
याति तमेव नरकं द्विज! । मार्जारकुक्कुटच्छागान् श्वव-
राहविहङ्गमान् । पालयन्नरकं याति तमेव द्विज-
सत्तम! । रङ्गोएजीवो कैवर्त्तः कुण्डाशी गरदस्तथा ।
सूची भाहिषिकश्चैव पर्वकारी च यो द्विजः” । (पत्यौ
जीवति जाराज्जातः कुण्डः तदन्नभोजी कुण्डाशी
माहिषिको महिषोपजीवी “यद्वा महिषीत्युच्यते
भार्य्या भगेनीपार्जितं धनम् । उपजीवति यस्तस्याः स वै
माहिषिकः स्मृतः” इति स्मृतिः । पर्वकारी धनादिलोभेन
पर्वसु अमावस्यादिक्रियाप्रवर्त्तकः) “अगारदाही मित्रघ्नः
शाकुनिर्ग्रामयाजकः । रुधिरार्द्रे पतत्येते सोभं विक्रीणते
च ये । मधुहा ग्रामहन्ता च याति वैतरणीं नरः ।
रेतःपानादिकर्त्तारो मर्य्यादाभेदिनश्च ये । ते कृष्णे
यान्त्यशौचाश्च कुहकाजीविनश्च ये । असिपत्रवणं
याति वनच्छेदी वृथैव यः । औरभ्रिको मृगव्याधो
वह्निज्वाले पतन्ति वै । यान्त्येते द्विज! तत्रैव यश्चापा-
केषु वह्निदः । व्रतेषु लोपको यश्च स्वाश्रमाद्विच्युतश्च
थः । सन्दंशयातनामध्ये पततस्तावुभावपि । दिवा-
स्वप्नुषु स्कन्दन्ति ये नरा ब्रह्मचारिणः । पुत्रैरध्यापिता
ये च ते प्रतन्ति श्वभोजने । एते चान्ये च नरकाः
शतशोऽथ सहस्रशः । येषु दुष्कृतकर्माणः पच्यन्ते
यातनागताः । यथैव पापान्येतानि तथान्यानि सह-
स्रशः । मुज्यन्ते यानि पुरुषैर्नरकान्तरगोचरैः । वर्णा-
श्रमविरुद्धञ्च कर्म कुर्वन्ति ये नराः । कर्मणा मनसा
बाचा निरयेषु पतन्ति ते । अधःशिरोभिर्दृश्यन्ते नार-
कैर्दिवि देवताः । देवाश्चाधोमुखान् सर्वानधः पश्यन्ति
नारकान् । स्थावराः कृमयोऽब्जाश्च पक्षिणः पशवो नराः ।
धार्मिकास्त्रिदशास्तद्वन्मोक्षिणश्च यथाक्रमम् । सहस्र-
भागप्रथमा द्वितीयानुक्रमास्तथा । सर्वे ह्येते महाभाग!
यावन्मुक्तिसमाश्रयाः । यावन्तो जन्तवः स्वर्गे तावन्तो
नरकौकसः । पापकृद्याति नरकं प्रायश्चित्तपराङ्-
मुखः” इति विष्णु पु० द्वितीयांशे ६ अ० । तत्रैव “कथ-
यामि विचित्राणां कर्मणां विविधा गतीः । ताः शृणुष्व
[Page3971-b+ 38]
महाराज! याः श्रुत्वा मोक्षमाप्नुयात् । परवित्तं परा-
पत्यं कलत्रं पारकञ्च यः । हरते बुद्धिमोहेन सोऽन्ते
मृत्युवशङ्गतः । कालपाशेन सम्बद्धो यसदूतैर्महाबलैः ।
तामिस्रे पात्यते तावत् यावत् वर्षसहस्रकम् । तत्र ता-
डनमुद्वृत्ताः कुर्वन्ति यमकिङ्कराः । पापभोगेन सम्मुक्त-
स्ततो योनिन्तु शौकरीम् । तत्र भुक्त्वा महादुःखं मानु-
षत्वं गमिष्यति । रोगादिचिह्नितं तत्र दुर्यशोज्ञापकं
स्वकम् । भूतद्रोहं विधायैवं केवलं स्वकुटुम्बकम् ।
पुष्णाति पापनिरतः सोऽन्धतामिस्रके पतेत् । ये नरा
इह जन्तूनां बधं कुर्वन्तिवै मृषा । ते रौरवे निपात्यन्ते
खाद्यन्ते रुरुभिर्यतः । यः स्वोदरार्थं भूतानां बधमा-
चरति स्फुटम् । महारौरवसंज्ञे तु पात्यते स यमा-
ज्ञया । यो वै निजन्तु जनकं ब्राह्मणं द्वेष्टि पापकृत् ।
कालसूत्रे महादुष्टे योजबायतविस्तृते । यावन्ति
पशुरोमाणि गवां द्वेषं करोति यः । तावद्वर्षसह-
स्राणि पच्यते यमकिङ्करैः । यो भूमौ भूपतिर्भूत्वा द-
ण्डायोग्यन्तु दण्डयेत् । करोति ब्राह्मणस्यापि देहदण्डं
विलोलुपः । स शूकरमुखैर्दुष्टैः पीड्यते यमकिङ्करैः ।
पश्चाद्दुष्टासु योनीषु जायते पापभुक्तये । व्राह्मणानां
गवां ये तु द्रव्यं वित्तं तथाल्पकम् । वृत्तिं वा गृह्लते
मोहाल्लुम्पन्ति स्ववलान्नराः । ते परत्रान्धकूपे च पा-
त्यन्ते च महार्द्दिताः । योऽर्थं स्वयमुपाहृत्य मधुकञ्चात्ति
कीलुपः । न देवाय न सुहृदे ददाति रसनातुरः ।
स पतत्येव नरके कृमिभोजनसंज्ञके । अनापदि नरो
यस्तु हिरण्यादीनपाहरेत् । ब्रह्मस्वं बा महादुष्टः स-
न्दंशे नरके पचेत् । यः स्वदेहं प्रपुष्णाति नान्यं जानाति
मूढधीः । मनसा कल्पितं द्रव्यं विदुषे यो ददाति न ।
स पुमान्नरकं याति यावदिन्द्राश्चतुर्दश । पश्चाद्दुष्टासु
योनीषु जायते बर्णसङ्करः । दानानि बाडवे दत्त्वा पुनः
शुद्धो भविष्यति । वचोदत्तं मनोदत्तमिति साहं वदेत्
यदि । कल्पन्ते पितरस्तस्य नरकाय समुत्सुकाः ।
वचोदत्तं मनोदत्तं दत्तं पाणिकुशोदकम् । एतद्दत्त-
मदत्तं चेत् जिह्वामुत्पाटयेद् यमः । स यात्यते तैल-
तप्ते कुम्भीपाकेऽतिदारुणे । ये नगम्यां स्त्रियं मोहाद्-
योषिद्भावाच्च कामयेत् । तं तया किङ्कराः शूर्म्याः परि-
बद्धञ्च कुर्वते । ये बलाद्वेदमर्य्यादां लुम्पन्ति स्वबलोद्धताः ।
ते वैतरण्यां पतिता मांसशोणितभक्षकाः । वृषलीं
यः स्त्रियं कृत्वा तया गार्हस्थ्यमाचरेत् । पूयोदे निप-
[Page3972-a+ 38]
तत्येव महादुःखसमन्वितः । ये दम्भानाश्रयन्ते वै
धूर्त्ता लोकस्य वञ्चने । वैशसे नरके मूढाः पतन्ति यम-
ताडिताः । ये सवर्णां स्त्रियं मूढाः पाययन्ति स्वरे-
तसम् । रेतःकुल्यासु ते यात्या रेतःपानेषु तत्पराः ।
ये चौरा वह्निदा दुष्टा गरदा ग्रामलुण्ठकाः । सारमे-
यादने ते वै यात्यन्ते पातकान्विताः । कूटसाक्ष्यं वद-
त्यद्धा पुरुषः पापसम्भृतः । परकीयन्तु द्रव्यं यो
हरति प्रसभं बली । सोऽवीचिनरके पापे ह्यवाग्वक्त्रः
पतत्यधः । तत्र दुःखं महद्भुक्त्वा पापिष्ठां योनिमाव्र-
जेत् । यो नरो रसनास्वादात् सुरां पिबति मूढधीः ।
तम्पाययन्ति लोहस्य रसं धर्मस्य किङ्कराः । यो गुरू-
नवमन्येत स्वविद्याचारदर्पितः । स मृतः पात्यते क्षार
संज्ञकेऽधोमुखः पुमान् । विश्वासघातं कुर्वन्ति ये नरा
धर्मनिष्कृताः । शूलप्रोते तु नरके पात्यन्ते बहुयातनाः ।
यैर्न श्रुता रामकथा न परोपकृतिः कृता । तेषां सर्वाणि
दुःखानि भवन्ति नरकान्तरे । अग्रे यस्य सुखं भूयस्तस्य
स्वर्ग इतीर्य्यते । ये दुःखिनो रोगयुता नरकादागतास्तु ते”
२ असुरभेदे पु० स च वराहेण रजस्वलायां पृथ्व्यामुत्पा-
दितः सएव च वसिष्ठशापेन द्वापरयुगे स्वपित्रंशेनैव
कृष्णेन निसूदितः । कालिकापुराणे ३६ अध्यायावधि
४१ अध्याये तत्कथा विस्तरेण दृश्या । कालिकापुराणशब्दे
०२०१५ पृ० संक्षेपतस्तत्कथा दर्शिता ।
<LEND>
