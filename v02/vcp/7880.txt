<L>7880<pc>0886,b<k1>आसव<k2>आसव
आसव¦ पु० आसूयते आ + सू--कर्म्मणि अण् । १ अभिषव-
णीये मद्ये (चोयानमद) तल्लक्षणादि भावप्र० । “यच्च
पक्वौषधाम्बुभ्यां सिद्धं मद्यं स आसवः । आसवस्य वीज-
द्रव्यगुणैर्ज्ञेयागुणाःःसमाः” नवपुराणमद्ययोर्गुणास्तत्रैव ।
“मद्यं नवमभिष्यन्दि त्रिदोषजनकः परम् । अकृच्छ्रं
वृंहणं ग्राहि दुर्गन्धं विशदं गुरु । जीर्ण्णं तदेव रोचिष्ण
कृमिश्लेष्मानिलापहम् । हृद्यं सुगन्धि गुणवल्लघु श्रम-
[Page0887-a+ 38]
विशोधनम्” । सात्विकादिपानकर्त्तृभेदेन चेष्टाविशेषाश्च त-
त्रोक्ताः “सात्विकोगीतिहास्यादि राजसो साहसादिकम् ।
तामसो निन्द्यकर्म्माणि निद्रां च मदिरां चरन्” । चरन्
पिबन् कुर्य्यादिति शेषः । “विधिना मात्रया काले हितै
रन्यैर्यथाबलम् । प्रहृष्टोयः पिबेन्मद्यं तस्य स्यादमृतं
यथा । किन्तु मद्यं स्वभावेन यथैवान्नं तथा स्मृतम्”
सुश्रुते तु मद्यभेदेन गुणविशेषादिकमुक्तं यथा
<फ्>“सर्व्वं पित्तकरं मद्यमम्लं दीपनरोचनम् । भेदनं कफ-
वातघ्नं हृद्यं वस्तिविशोधनम् । पाके लघु विदाह्युष्णं
तीक्ष्णमिन्द्रियबोधनम् । विकाशि सृष्टविण्मूत्रं शृणु
तस्य विशेषकम् । मार्द्वीकमविदाहित्वान्मधुरान्वयतस्तथा ।
रक्तपित्तेऽपि सततं बुधैर्न प्रतिषिध्यते । मधुरं तद्धि
रूक्षञ्च कषायानुरसं लघु । लघुपाकि सरं शोथविषम-
ज्वरनाशनम् । मार्द्वीकाल्पान्तरं किञ्चित् खार्जूरं वात-
कोपनम् । तदेव विशदं रुच्यं कफघ्नं कर्शनं लघु ।
कषायमधुरं हृद्यं सुगन्धीन्द्रियबाधनम् । कासार्शो-
ग्रहणीदोषमूत्राघातानिलापहा । स्तन्यरक्तक्षयहिता
सुरा वृंहणदीपनी । कासार्शोग्रहणीश्वासप्रतिश्यायविना-
शिनी । श्वेता मूत्रकफस्तन्यरक्तमांसकरी सुरा । छर्द्य-
रोचकहृत्कुक्षितोदशूलप्रमार्दनी । प्रसन्ना कफवातार्शो-
विबन्धानाहनाशिनी । पित्तलाल्पकफा रूक्षा यवै-
र्य्यातप्रकोपणी । विष्टम्भिनी सुरा गुर्वी श्लेष्मला तु मधू-
लिका । रूक्षा नातिकफा वृष्या पाचनी चाक्षिकी स्मृता ।
त्रिदोषो भेद्यवृष्यश्च कोहलो वदनप्रियः । ग्राह्युष्णो-
ऽजगलः पक्ता रूक्षस्तृट्कफशोफहृत् । हृद्यः प्रवाहि-
काटोपदुर्नाभानिलशोषहृत् । वक्वसो हृतसारत्वा-
द्विष्टम्भी वातकोपनः । दीपनः सृष्टविण्मूत्रो विश-
टोऽल्पमदो गुरुः । कषायो मधुरः शीधुर्गौडः पाचन
दीपनः । शार्करो मधुरो रुच्यो दीपनो वस्तिशोधनः ।
वातघ्नो मधुरः पाके हृद्य इन्द्रियबोधनः । तद्वत् पक्व-
रसः शीधुर्वलवर्णकरः सरः । शोफघ्नो दीपनो हृद्यो
रुच्यः श्लेष्मार्शसां हितः । कर्शनः शीतरसिकः श्वयथूदर-
नाशनः । वर्णकृज्जरणः स्वर्य्यो विबन्धघ्नोऽर्शसां हितः ।
आक्षिकः पाण्डुरोगघ्नोव्रण्यः संग्राहको लघुः ।
कषायमधुरः शीधुः पित्तघ्नोऽसृक्प्रसादनः । जाम्बवो
बद्धनिस्यन्दस्तुवरो वातकोपनः । तीक्ष्णः सुरासवो हृद्यो
मूत्रलः कफवातनुत् । मुखप्रियः स्थिरमदो विज्ञेयोऽ-
निलनाशनः । लघुर्मध्वासवश्छेदी मेहकुष्ठविषापहः ।
[Page0887-b+ 38]
तिक्तः कषायशोफघ्नस्तीक्ष्णः स्वादुरवातकृत् । तीक्ष्णः
कषायो मदकृद्दुर्नामकफगुल्महृत् । कृमिमेदोऽनिलहरो
मैरेयो मधुरो गुरुः । बल्यः पित्तहरो वर्ण्यो मृद्वी-
केक्षुरसासवः । शीधुर्मधूकपुष्पोत्थो विदाह्यग्निबलप्रदः ।
रूक्षः कषायकफहृद्वातपित्तप्रकोपणः । निर्दिशेद्रसत-
श्चान्यान् कन्दमूलफलासवान् । नवं मद्यमभिस्यन्दि गुरु
वातादिकोपनम् । अनिष्टगन्धं विरसमहृद्यञ्च विदाहि
च । सुगन्धि दीपनं हृद्यं रोचिष्णु कृमिनाशनम् ।
स्फुटस्रोतस्करं जीर्णं लघु वातकफापहम् । अरिष्टो
द्रव्यसंयोगसंस्कारादधिको गुणैः । बहुदोषहरश्चैव दोषा-
णां शमनश्च सः । दीपनः कफवातघ्नः सरः पित्त-
विशोधनः । शूलाघ्मानोदरप्लीहज्वराजीर्ण्णार्शसां हितः ।
पिप्पल्यादिकृतो गुल्मकफरोगहरः स्मृतः । चिकि-
त्सितेषु वक्ष्यन्तेऽरिष्टा रोगहराः पृथक् । अरिष्टास-
वशीधूनां गुणान् कर्म्माणि चादिशेत् । बुद्ध्या यथास्वं
संस्कारमवेक्ष्य कुशलो भिषक् । सान्द्रं विदाहि दुर्गन्धं
विरसं कृमिलं गुरु । अहृद्यं तरुणं तीक्ष्णमुष्णं दुर्भा-
जनस्थितम् । अल्पौषधं पर्य्युषितमत्यच्छं पिच्छिलञ्च
यत् । तद्वर्ज्यं सर्व्वदा मद्यं किञ्चिच्छेषन्तु यद्भवेत् ।
तत्र यत् स्तोकसम्भारं तरुणं पिच्छिलं गुरु । कफप्रकोपि
तन्मद्यं दुर्जरञ्च विशेषतः । पित्तप्रकोपि बहुलं तीक्ष्ण-
मुष्णं विदाहि च । अहृद्यं फेनिलं पूति कृमिलं विरसं
गुरु । तथा पर्य्युषितञ्चापि विद्यादनिलकोपनम् । सर्व्व-
दोषैरुपेतन्तु सर्वदोषप्रकोपणम् । चिरस्थितं यातरसं
दीपनं कफवातजित् । रुच्यं प्रसन्नं सुरभि मद्यं सेव्यं म-
दावहम् । तस्यानेकप्रकारस्य सद्यस्य रसवीर्य्यतः । सौ-
क्ष्म्यादौष्ण्याच्च तैक्ष्ण्याच्च विकाशित्वाच्च वह्निना । समेत्य
हुदयं प्राप्य धमनीरूर्द्ध्वमागतम् । विक्षोभ्येन्द्रियचेतांसि
वीर्य्यं मदयतेऽचिरात् । चिरेण श्लेष्मिके पुंसि पानतो
जायते मदः । अचिराद्वातिके दृष्टः पैत्तिके शीघ्रमेव तु ।
सात्विके शौचदाक्षिण्यहर्षमण्डनलालसः । गीताध्ययन
सौभाग्यसुरतोत्साहकृन्मदः । राजसे दुःखशीलत्वमात्म-
त्यागं ससाहसम् । कलहं सानुबन्धन्तु करोति पुरुषे
मदः । अशौचनिद्रामात्सर्य्यागम्यागमनलोलताः । अस-
त्यभाषणञ्चापि कुर्य्याद्धि तामसे मदः । रक्तपित्तकरं
शुक्तं छेदि भुक्तविपाचनम् । वैस्वर्य्यं जरणं श्लेष्मपाण्डु-
क्रिमिहरं लघु । तीक्ष्णोष्णं मूत्रलं हृद्यं कफघ्नं कटु-
पाकि च । तद्वत्तदासुतं सर्वं रोचनञ्च विशेषतः । गौडानि
[Page0888-a+ 38]
रसशुक्तानि मधुशुक्तानि यानि च । यथापूर्व्वं गुरुतराण्य-
भिस्यन्दकराणि च । तृषां तु दीपनं हृद्यं हृत्या-
ण्डुकृमिरोगनुत् । ग्रहण्यर्शोविकारघ्नं भेदि सौवीरकं
तथा । धान्याम्लं धान्ययोनित्वाद्दीपनं दाहनाशनम् ।
स्पर्शात्पानात्तु पवनकफतृष्णाहरं लघु । तैक्ष्ण्याच्च निर्ह-
रेदाशु कफं गण्डूषधारणात् । मुखवैरस्यदौर्गन्ध्यमल-
शोषक्लमापहम् । दीपनं जरणं भेदि हितमास्थापनेषु
च । समुद्रमाश्रितानाञ्च जनानां सात्म्यमुच्यते ।”
<फ्>स्मृतौ तु जातिभेदेन मद्यविशेषपाननिषेधार्थं मद्य-
विभागादि दर्शितं यथा प्रा० वि० मनुहारीतयमैः ।
“सुरा वै मलमन्नानां पाप्मा च मलमुच्यते । तस्माद्ब्राह्मण
राजन्यौ वैश्यश्च न सुराम्पिबेत्” । तथा च श्रुतिः “सुरा
वै मलमन्नानामनृतं पाप्मतमंसुरेति” । यद्यप्यन्नशब्दःशूक-
धान्यतण्डुलविकारविशेष ओदने प्रसिद्धस्तथापि बहुतर
वचनात् पिष्टयवान्नादिविकारमपि लक्षयति । तेनान्न-
विकारविशेषोमदहेतुः सुरा इत्युच्यते । अत्रिः । “गौडी-
पैष्टी च माध्वी च विज्ञेया त्रिविधा सुरा । यथैवैका तथा
सर्व्वा न पातव्या द्विजोत्तमैरिति” त्रिविधैव सुरेति पन-
सादिविकारव्यावृत्तस्य त्रितयस्यानुगतस्यैकस्य प्रवृत्तिनिमि-
त्तस्याभावात् न पानक्रियाव्याप्यत्वम् इतरव्यावर्त्तकधर्म्मश्च
महापातकहेतुपानकर्मत्वमुपाधिः सुराज्ञानाधीनं महा-
पातकं तज्ज्ञानाधीनञ्च सुराज्ञानम् इतरेतराश्रयापत्तेः-
पुलस्त्यवचनविरोधाच्च यथा पुलस्त्यः । “पानसं द्राक्षं माधूकं
खार्ज्जूरं तालमैक्षवम् । माक्षिकं टाङ्कं माध्वीकमैरेयं नारि-
केलजम् । समानानि विजानीयान्मद्यान्येकादशैव तु ।
द्वादशन्तु सुरा मद्यं सर्वेषामधमं स्मृतम्” । अनेनैकादशानां
सुरात्वं निषेधति । मद्यशब्दस्तु मदहेतुद्रवद्रव्यमात्र-
वचनः अस्मादेव वचनात् न तु मद्यमात्रं सुराशब्दस्यार्थः
तथा च वृहस्पतिः । “गौडीं माध्वीं सूरां पैर्ष्टी पीत्वा-
विप्रः समाचरेत् । तप्तकृच्छ्रं पराकञ्च चान्द्रायणमनुक्र-
मात्” । त्रयाणां सुरात्वे क्रमेण प्रायश्चित्तत्रयं न स्यात् ।
तथा भविष्ये “सुरा पैष्टी तु मुख्योक्ता न तस्यश्चेतरे समे” ।
पैष्टीति तण्डुलविकारमात्रोपलक्षणम् । इतरे गौडी-
माध्व्यौ । अतो अन्नविकार एव सुराशब्दस्य मुख्यत्वात्
त्रिविधा सुरेति गौडीमाध्व्योर्गौणसुरात्वज्ञापनार्थम् तेनै-
तत्पानेऽपि महापातकत्वमतिदिशति यथैवैका तथा सर्वेति
पैष्ट्यां पूर्व्वप्रसिद्धिं दर्शयति यथा पैष्टी सुरा तथा सर्व्वा
गौडी माध्वी च । पूर्ववचनोक्तापि पैष्टी दृष्टान्तत्वेनात्र-
[Page0888-b+ 38]
दर्शिता । न पातव्या द्विजोत्तमैर्ब्राह्मणैरित्यर्थः ।
त्रैवर्ण्णिकपरत्वे उत्तमपदानर्थक्यात् । न तु बहुवच-
नानर्थक्यपरीहारार्थमुत्तमप्रातिपादिकानर्थक्यं युक्तं
बहुवचनस्य सजातीयोपस्थापकत्वेन चरितार्थत्वात् । अतो
ब्राह्मणस्य त्रिविधसुरापानं महापातकम् । “क्षत्रियवैश्य-
योस्तु” सुरा वै मलमन्नानामिति वचनेन पैष्ट्येवेति स्थितम्
गोविन्दराजविश्वरूपवीरेश्वराणामयमनुमतोऽर्थः । अत
एव “एवं माध्वी च गौडी च पैष्टी च त्रिविधा सुरा ।
द्विजातिभिर्न्नपातव्या कदाचिदपि कर्हिचित्” इतिमनुवच-
नेऽपि द्विजातिपदं ब्राह्मणपरमेव । अतएव द्विविधसुरा-
पाने क्षत्रियादीनां महापातकं तावदस्तु दोषाभावमेवाह
वृद्धयाज्ञल्क्यः । “कामादपि हि राजन्योवैश्यो वापि कथ-
ञ्चन । मद्यमेवासुरां पीत्वा न दोषं प्रतिपद्यते” तदेवं पैष्टी
निषेधस्त्रैवर्ण्णिकानाम् गौडीमाध्वीनिषेधस्तु ब्राह्मणस्यैव
ननु ब्राह्मणराजन्याविति कर्तृविशेषणं पुंलिङ्गं तत्र विवक्षि-
तम् अतः कथं व्राह्मण्याः सुरापानं महापातकम् उच्यते
निषिध्यमानक्रियायाविधेयत्वेन तत्कर्त्तुरनुपादेयत्वात्त
द्विशेषणं लिङ्गमविवक्षितम् हविरुभयत्ववत् । अतस्त-
ज्जातिस्त्रीणामपि पाननिषेधः । तथा च भविष्ये
“तस्मान्न पेयं विप्रेण सुरामद्यं कथञ्चन । ब्राह्मण्यापि न
पेया वै सुरा पापभयावहा” । “यद्व्राह्मणी सुरापी स्यान्न तां
देवाः पतिलोकं नयन्तीति” श्रुतिः । “पतत्यर्द्धशरीरेण
भार्य्या यस्य सुरां पिबेत् । पतितार्द्धशरीरस्य निष्कृतिर्नो-
पपद्यते” । न चैवं क्षत्रियवैश्यस्त्रीणामनिषेधः ब्राह्मणी-
पदस्य निषिद्धसुरापानकर्त्तभार्य्योपलक्षकत्वात् “भार्य्या यस्य
सुरां पिबेदिति सामान्यश्रवणाच्च ।
<फ्>वेदविहितः मद्यसवनप्रकारस्तु सौत्रामणीशब्दे वक्ष्यते ।
“यक्षरक्षःपिशाचान्नं मद्यं मांसं सुरासवम् । तत्ब्राह्म-
णेन नात्तव्यं देवानामश्नता हविः” मनुः । “अनासवाख्यं
करणं मदस्य” कुमा० । “नानासवपात्रसङ्घुलम्”
काद० । “मुखं लालाक्लिन्नं पिबति चषकं सासवमिव”
शान्तिश० । “संविदासवयोर्मध्ये संविदैव गरीयसी”
तन्त्र० । भावे घञ् । २ मद्यादेरभिषवे (मदचोयान)
आसूयतेऽत्र आधारे घञ् । ३ अभिषवपात्रे । आ + सू-
प्रसवे अच् । ६ प्रसवकर्त्तरि त्रि० । “देवस्य सवितुर्मति-
मासवं विश्वदेव्यम्” श्रुतिः ।
<LEND>
