<L>13282<pc>1982,a<k1>काल<k2>काल
काल¦ पु० ईषदलति अल--अच् कोः का० । १ कृष्णबर्ण्णे
तस्य वर्ण्णेषु ईषद्भूषकत्वात् तथात्वम् । अस्त्यर्थे
अर्श आद्यच् । २ तद्वर्ण्णयुक्ते त्रि० । ३ लौहे न० वाच-
स्पतिः । धातुषु तस्य कृष्णत्वात् तथात्वम् । ४ कक्कोले न०
राजनि० ५ कालोयके गन्धद्रव्यभेदे न० शब्दच० । तयौ-
र्ग्रन्धद्रव्येषु कृष्णत्वात्तथात्वम् । ६ कोकिले पुंस्त्री०
[Page1982-b+ 38]
राजनि० तस्य पक्षिषु कृष्णत्वात्तथात्वम् स्त्रियां ङीष् ।
७ राले ८ रक्तचित्रके ९ क समर्द्दे (कालक सेन्दा) वृक्षे च
पु० राजनि० । १० शनिग्रहे मेदि० कृष्णत्वात्तस्य तथात्वम् ।
कलयतिसर्व्वं चु० कल--अच् “कालसमयवेलास्विति” पा०
निर्द्देशात् नि० उपधार्दर्धः । ११ यमराजे १२ महाकाले
शिवे मेदि० । १३ परमेश्वरे “कालोऽस्मि लोकक्षयकृत्-
प्रवृद्धः” “कालः कलयतामहम्” इति च गीता “ऋतुः
सुदर्शनः कालः परमेष्ठी परिग्रहः विष्णुस० । “त्रयीम-
योऽयं भगवान कालात्मा कालकृद्विभुः” सू० सि० ।
स्वनामख्याते परत्वापरत्वधीहेतौ न्यायादिमतसिद्धे
१ ४ द्रव्यभेदे । तन्निरूपणं कणादसूत्रे उपस्करवृत्तौ च यथा
<फ्>“अपरस्मिन्नपरं युगपत् चिरं क्षिप्रमिति काल-
लिङ्गानि” क० सू० ।
<फ्>“इतिशब्दो ज्ञानप्रकारपरः प्रत्येकमभिमम्बध्यते तथा-
चापरमिति प्रत्ययो युगपदितिप्रत्ययः चिरमितिप्रत्ययः
क्षिप्रमितिपत्ययः काललिङ्गानीत्यर्थः अपरस्मिन्नपर-
मित्यनेन परस्मित् परमित्यपि द्रष्टव्यं, तेनायमर्थः--बहुतर-
तपनपरिस्पन्दान्तरितजन्मनि स्थापिरे युवानमवधिं कृत्वा
ऽपरत्वमुत्पद्यते तच्चापरत्वमसमवायिकारणसापेक्षम्, न च
रूपाद्यसमवायिकारणं व्यभिचारात् त्रयाणां गन्धादीनां
वायौ परत्वाद्यनुत्पादकत्वात् स्पर्शस्याप्युष्णादिभेदेन भिन्नस्य
प्रत्येकं व्यभिचारात् न चावच्छिन्नपरिमाणं तथा तस्य
विजातीयानारम्भकत्वात् तपनपरिस्पन्दानाञ्च व्यधिकरण-
त्वात् तदषच्छिन्नद्रव्यसंयोग एवासमवायिकारणं परिशि-
ष्यते तच्च द्रव्य पिण्डमार्त्तण्डोभयसंयुक्तं विभु स्यात्
आकाशस्य तत्स्वाभाव्यकल्पने क्वचिदपि भेर्य्यभिधातात्
सर्व्वभेरीषु शब्दोत्पत्तिप्रसङ्गः । तथाच कालस्यैव मार्त्त-
ण्डसंयुक्तस्य पिण्डेन संयोगोऽपरत्वासमवायिकारणं
काल एव मार्त्तण्डक्रियोपनायकः आत्मनश्च द्रव्यान्त-
रधर्म्मेषु द्रव्यान्तरावच्छेदाय स्वप्रत्यासत्त्यतिरिक्तसन्निक-
र्षापेक्षत्वात् अन्यथा वाराणसीस्थेन महारजनारुणिम्ना
पाटलिपुत्रेऽपि स्फटिकमणेरारुण्यप्रसङ्गात् । कालस्य तु
तत्स्वभावतयैव कल्पनादयमदोषः । कालेनापि रागसंक्रमः
कथं न इति चेत् नियतक्रियोपनायकत्वेनैव तत्सिद्धेः एवं
स्थविरमवधिं कृत्वा यूनि परतोत्पत्तिर्निरूपणीया । युग-
पदिति युगपज्जायन्ते युगपत्तिष्ठन्ति युगवत् कुर्व्वन्ति
इत्यादि--प्रत्ययानाञ्च एकस्मिन् काले एकस्यां सूर्य्यगतौ
एकस्मिन् सूर्य्यगत्ववच्छिन्नकाले इत्यर्थः, न चाप्राप्ता ए
[Page1983-a+ 38]
सूर्य्यगतयो विशेषणतामनुभवन्ति । न च स्वरूपप्रत्ययासन्ना-
एव ताः तस्मादेतावृशविशिष्टप्रत्ययान्यथानुपपत्त्या विशेषण
प्रापकं यद् द्रव्यं स कालः” उपस्करवृत्तिः ।
<फ्>“ननु सिध्यतु कालः, स तु नित्यो द्रव्यं वेति न
प्रमाणमत आह” ।
<फ्>“द्रव्यत्वमित्यत्वे वायुना व्याख्याते” क० सू० ।
<फ्>“यथा वायुपरमाणोर्गुणवत्त्वाद्द्रव्यत्वम् अद्रव्यद्रव्यत्वाच्च
नित्यत्वं तथा कालस्यापीत्यर्थः” उप० ।
<फ्>“तथापि सन्तु बहवः काला इत्यत आह” ।
<फ्>“तत्त्वम्भावेन” क० सू० ।
<फ्>व्याख्यातमिति बिपरिणतेनान्वयः । चिरादिप्रययानां
काललिङ्गानां सर्व्वत्राविशेषादनेकत्वेऽप्यारत्मनामिव विशेष-
लिङ्गाभावात् सत्तावदेकत्वं कालस्येत्यर्थः । नन्वेवंक्षणलव-
मुहूर्त्तेयामदिवसाहोरात्रपक्षमासर्त्वयनसंवत्सरादिभेदेन
भूयांसः कालास्तत् कथमेकः इति चेन्न भेदभानस्य उपा-
धिनिबन्धनत्वात् यथा एक एव स्फटिकमणिर्ज्जवाता-
पिञ्जाद्युपाध्यपरागेण भिन्न इव भासते तथैक एव कालः
सूर्य्यस्पन्दाद्यवच्छेदभेदेनतत्तत्कार्य्यावच्छेदकभेदेन च भिन्न इव
भासत् इत्ययुपगमात् तथाच कालोपाध्यव्यापकः कालो-
पाधिः, स्वाधेयकादाचित्काभावप्रतियोग्यनाधारः कालो
वा क्षणः प्रतिक्षणं कस्यचिदुत्पत्तेः कस्यचिद्विनाशादेत-
दध्यवसेयम् । क्षणद्वयञ्च लवं इत्याद्यागमप्रसिद्धम् । ननु
तथाप्यतीतानागतवर्त्तमानभेदेन कालत्रयस्तु, श्रधूयते हि
“त्रेकाल्यमुपावर्त्तते” “त्रैकाल्यासिद्धिः” इत्यादीति चेन्न
त्रैकाल्यव्यवहारात् येन हि वस्तुना यः कालोऽवच्छि-
द्यते स तस्य वर्त्तमानः यत्प्रागभावेन यः कालोऽवच्छि-
द्यते स तस्य भविष्यत्कालः यत्प्रध्वं सेन यः कालोऽवच्छि-
द्यते स तस्यातीतकालः तथाचावच्छेदकत्रित्वाधीनः काल-
त्रित्वव्यवहारः” उपस्करवृत्तिः!
<फ्>“इदानीं सर्व्वोत्पत्तिमतां कालः कारणमित्याह” ।
<फ्>“नित्यष्वभावादनित्येषु भावात् कारणे कालाख्ये-
ति” क० सू० ।
इतिशब्दो हेतौ इतिहेतोः कारणे--सर्व्वोत्पत्तिमत्कारणे
कालः इत्याख्या । हेतुमाह नित्येष्वभावात् अनित्येषु
भावादिति नित्येषु आकाशादिषु युगपज्जातः चिरंजातः
क्षिप्रं जातः इदानीं जातः दिवा जातः रात्रौ जात
इत्यादिप्रत्ययस्याभावात् अनित्येषु घटपटादिषु यौगपद्या-
दिप्रत्ययानां भावात् अन्वयव्यतिरेकाभ्यां कारणं काल
[Page1983-b+ 38]
इत्यथः । न केवलं यौगपद्यादिप्रत्ययबलात् कालस्य सर्व्वो-
त्पत्तिमन्निमित्तकारणत्वम् अपि तु पुष्पफलादीनां हैमन्ति-
कवासन्तिकप्रावृषेण्यादिसज्ञाबलादेव तदध्यवसेयम् “उप० ।
भाषामुक्तावल्योश्च सङ्क्षेपेण तन्निर्ण्णयो यथा
<फ्>“जन्यानां जनकः कालोजगतामाश्रयोमतः ।”
<फ्>“परापरत्वधीहेतुः क्षणादिः स्यादुपाधितः” भाषा ।
<फ्>“कालं निरूपयति जन्यानामिति तत्र प्रमाणं दर्श-
यितुमाह जगतामिति तथाहि इदानीं घटैत्यादिप्रतीतिः
सूर्य्यपरिस्पन्दादिकं यदि विषयीकरोति तदा सूर्य्यपरि-
स्पन्दादिना घटादेः सम्बन्धोवाच्यः स च संयोगादिर्न
सम्भवतीति कालएव तत्सम्बन्धघटकः कल्प्यते इत्थञ्च
तस्याश्रयत्वमपि सम्यक् । प्रमाणान्तरं दर्शयति परापर-
त्वेति परत्वापरत्वबुद्धेरसाधारणं निमित्तं क लएव पर-
त्वापरत्वयोरसमवायिकारणसंयोगाश्रयोलाघवादतिरिक्तः
कल्प्यतैति भावः । नन्वेकत्य कालस्य सिद्धौ क्षणदि-
नमासवर्षादिसमयभेदोन स्यादतआह क्षणादिरिति काल-
स्त्वेकोऽपि उपाधिभेदात् क्षणादिव्याहारविषयः । उपा-
धिस्तु स्वजन्यविभागप्रागभावावच्छिन्नं कम्म, पूर्व्वसंयो-
गावच्छिन्नविभागोवा पूर्व्वसंयोगावच्छिन्नौत्तरसंयोगप्राग-
भावो वा उत्तरसंयागावच्छिन्नं कर्म्म वा । नचोत्तर-
संयोगानन्तरं क्षणव्यवहारी न स्यादिति वाच्यं कर्म्मा-
न्तरसत्त्वादिति । महाप्रलये क्षणादिव्यवहारोयद्यपि, तदा-
ऽनायत्त्या ध्वं सेनोपपादनायः । दिनादिव्यवहारस्तु तत्त-
त्क्षणकूटैरेवेति” मुक्ताबली ।
<फ्>तार्किकशिरोमणिना रघुनाथशिरोमणिना च पदार्थ-
निरूपणप्रकरणे “तत्र दिक्कालौ नेश्वरादतिरिच्येते”
इति वदता विभुरूपस्यैकस्य कालस्य खण्डनं कृवम् ।
रघुदेवरामभद्राभ्यां तद्विवृतं ततः संक्षिप्य पदार्थतत्त्वसारे
च जयनारायणतर्कपञ्चाननेन दर्शितं यथा
<फ्>“दिक्कालौ नेश्वरादतिरिक्तौ प्राच्यां घट इदानीं घटः
इत्यादिव्यवहारस्य ईश्वरात्मकविभुविषयकत्वेनैवोग्रपत्तेः,
नच तयोर्भिन्नविषयकत्वमनुभवसिद्धमिति वाच्यं तथा सति
प्राच्यां घटः प्रतीच्यां घटः इदानीं घटः तदानीं घट
इत्यादेरपि भिन्नभिन्नविषयकत्वानुभवात् कालदिशोरपि
बहुत्वाङ्गोकारप्रसङ्गात्, तथा च उपाधिभेदादेकया दिशा
एकेन कालेन च यथा भवतां बहूनां व्यवहाराण अपप्रत्ति-
स्तथाऽस्माकमपि एकेनेश्वरेणागमानुमानाप्यां सिद्धेन
सर्व्वेषामेव तादृशव्यवहाणासुपधिभेदादुषपत्ति सम्भवति,
[Page1984-a+ 38]
सुर्य्यक्रियादौ स्वसंयुक्तेश्वरसंयोगितपनाश्रितत्वादिसम्बन्धेन
घटादेः सत्त्वसम्भवेन तत्सम्बन्धघटकतयाऽप्यति रक्तकाला-
द्यसिद्धेः । अयवा क्षणा एवातिरिक्ताः इदानामित्यादि-
व्यवहारविषयाः, विभागप्रागभावावच्छिन्नकर्म्मणः क्षण-
त्वासम्भवात् भाबिकर्म्मान्तरजन्यविभागान्तरप्रागभावावच्छि-
न्नस्य कर्म्मणः क्षणचतु यादिस्थायित्वेन तादृशस्योपा
धित्वामम्भवात् नच विभागे स्वजन्यत्वं विशेषणीयम्,
स्ववाननुगमादनन्गप्तापत्तेः, विभागजननादिदशायामुपा-
ध्यन्तरस्य वाच्यतया तावताप्यननुगमाच्च, एवञ्चोपाधीना-
मतिरिक्तानां क्षणिकपदार्पम्वरूपाणां क्षणानामवश्याभ्युपेय-
तया तेरे । तादृशाः सर्व्वे व्यवहारा उपपादनीयाः किम-
तिरिक्तेन कालेवेति” ।
सांख्यमते तस्य काशलर्भावः न पृथकतत्त्वान्तरत्वं तदे-
तत्सांख्यसूत्रभाष्ययोर्दर्शितम्
<फ्>“खण्डदिक्कालयोः सृष्टिमाह” भा० ।
<फ्>“दिक्कालाबाकाशादिभ्यः” सां० सू० ।
<फ्>“नित्यौ यौ दिक्कालौतावाकाशप्रकृतिभूतौ पकृतेर्गुणविशे-
षवेव । अतो दिक्कालयोर्विभत्वोपपत्तिः । “आकाशवत्
सवगतश्च नित्य” इत्य दिश्रुत्यक्तं विभुत्वं चाकाशस्योपपन्नम् ।
यौ तु खण्डदिक्कालौ तौ तु तचदुपाधिसयोगादाकाशाद-
त्पद्येते इत्यथः आदशब्देनोपाधिग्रहणादिति । यद्यपि
तत्तदुपाधिविशिष्टाकाशमेब खण्डदिक्क लौ तथापि षिशि-
ष्टस्यातिरिक्तताभ्युपगमवादेन वैशेषिकनये श्रोत्रस्य कार्य्य-
तावत् तत्काभापमत्रोक्तम्” प्र० भा० ।
<फ्>“अतपदं दर्शयिष्यमाणमाधवग्रन्थे च वाचस्पतिमतेन
कालखण्डनं तु नित्यपिभुकालखण्डनपरं तथाहि
“उपाधिभिद्यते न तु तद्वानिति” सा० सू० उपाधिभेदेच
धर्म्मिभेदासम्भवस्य व्यास्थापनात् धर्म्मिणः कालस्य एक-
त्वेन उपाधिना भेदासम्भवात् उपाधिना नाऽनागतादि
भेदव्यवहारसम्भवः तथा च क्रियादेरेव उपाधिभूतस्या-
नागतादिव्यवहारोपपादकतया तस्यैव कालत्वम् । अत-
एव क्रियैव काल इत्यभियुक्तोक्तिः ।
कालमाधवीये च माधवेन शङ्कापूर्व्वकं कालश्चेत्थं न्यरूपि
<फ्>“ननु नायमुद्यमः सफलः कालस्य गगनकुसुमायमान-
त्वात तदेतत्परमरहस्यमभिजानानः कपिलमहामुनि-
स्तत्त्वानि निर्विवेक्तुकामः कालमुपेक्ष्यान्यान्येव पञ्चविं-
शतितत्त्वानि विवेच “मूलप्रकृतिरविकृतिर्महदाद्याः प्रकृ-
तिविछतयः सप्त । षाडशकस्तु विकारा न प्रकृतिन विकृतिः
[Page1984-b+ 38]
पुरुषः” इति । न चैतेष्वेव तत्त्वेषकालम्यान्तर्भावो मुनिना
विवजित इति शङूनीयम् त्वदभिमतम्य कालम्य पञ्च-
विंशतितत्त्वानां चान्यादृशानि लक्षणानि । सत्वरजस्त-
मोगुणानां साम्यावस्था मलप्रकृतिर्मदहङ्कारपञ्चतक्तात्रा-
ख्यानां स्वप्तानां प्रकृतिविकृतीनाम् मध्येत्ध्यवसायहेतुर्म-
त्तत्त्वव अभिमानहेतुरहङ्कारः । शब्दस्पर्शरुपरसगन्धात्म-
कानि पञ्चतन्यात्राणि पृथिव्यादिपञ्चमहाभूतानांमेकादशे-
न्दियाणाञ्च षोडशविकाराणां लक्षणानि प्रसिद्धानि । अप्र
कृतिरविकृतिः पुरुषश्चिदात्मकः । न ह्येवंलक्षणकेष् तत्त्वेषु
कालम्यान्तर्भावः सम्भ व्यते नापि षड्वंशं तत्त्वान्तरं मुनि-
रनुभन्यते । कथं तर्हि मुनिप्रणीतानि तत्त्वानि आर्याभिः
संगृह्णान ईश्वरकृष्णौ बहिःकरणान्तःकरने विचिन्वन्
कालं व्याजहार? “सांप्रतकालं बाह्य त्रिकालमाभ्यन्तर
करणमिति” । परप्रसिद्ध्यापरो बोधनीय इति न्यायेनायं
व्यवहारो न तु ससिद्धान्ताभिपायेणेति वदामः । अत
एवैतद्वचो व्याचक्षाणा वाचस्पतिमिश्रास्तत्त्वकौमुह्यामेव-
माहुः “कालस्तु वैशेषिकाभिभत एको नानागतातीतादि
भेदं प्रवर्त्तयितुमर्हति । तस्मादयं यैरुपाधिभेदैरतीताना-
गतादिभेदभावं प्रतिपद्यते सन्तु तएवोपाधयो व्यवहार-
हेतवः कृतमन्तर्गडुना कालेनेति सांख्याचर्याः” । तस्वान्न
कालरूपतत्त्वान्तराभ्युपगम इति । अथोच्येत--भूतकालो
वर्त्तमानकाल्ॐ भविष्यत्काल इति एवं त्रिष्वपि भूतादि-
ष्वनुगतः कालप्रत्यय एकमनुगतं कालत्वमन्तरेणानुप-
पन्न इति तन्न पदार्थप्रत्ययवदुपपत्तेः यथा भवन्मते
द्रव्यपदार्थो गुणपदार्थ इति षट्सु भावेषु चतुर्ष्वभावेष्वनु-
गतः पदार्थप्रत्यय एकमनुगत पदार्थशब्दवाच्यं तत्त्वा-
न्तरमन्तरेणाप्युपपन्नः । तथा कालप्रयोगोऽपि कुतो
नोपपद्येत! । तस्मान्निस्तत्त्वं काल निर्णेतुं महानयमु-
द्यमः प्रेक्षावच्छिरोमणेर्माधवाचार्यस्य न कथञ्चिदप्यपपन्न
इत्येवं प्राप्ते ब्रूमः आयुष्मतश्चे तस्येवं निरूढकालतत्त्वे यः
प्रद्वषः स कस्य हेतोः? इतिवक्तव्यम् । कि कपिलमहामुनि-
ना निराकृतत्वात्? १ किंवा सांख्यशास्त्रप्रणोतेषुतत्त्वेषु असं-
गृहीतत्वात्? २ उत लक्षणाभावात्? ३ आहोस्वित्प्रमाणा
भावान्? ४ अथवा प्रयोजनामावात्? ५, अथवा तत्त्वगतपञ्च-
विंशतिसं ख्याभ्यासपाटवेनाभ्यसितात् श्रद्धाजाड्यात्? ६, न
प्रथमः कालनिराकरणसूत्रस्य मुनिना प्रणीतस्यानुप-
लम्भात् । न द्वितीयः अतिप्रसङ्गात् ऋग्वेदप्रोक्ताना
ज्योतिष्टोमादीनामायुर्वेदधनुर्वेदगान्धर्ववेदप्रोक्तानासैत्रध-
[Page1985-a+ 38]
पस्त्रस्वरादीनां मासंगृहीतत्वेन तेष्वपि भावतः प्रद्वेषः
फन वार्य्येत? । अय तेषां विषशष्याऽमंग्रहेऽपि सुखदुःख-
मोहात्मकत्वेन गुणत्रयान्तर्गतत्वादस्त्येवार्थात् संग्रहैय-
च्यते तर्हि कालस्याप्यसौ न दण्डवारित इति बुद्धिं
समाधतस्व । कालस्य गुणवयपरिणामत्वे सावयवत्वम
नित्यता च घटादेरिव प्रसज्येतेति चेत्? नित्यनिरप्तयव
कालतत्त्वाभिनिवेशवतो वैशेषिकादेः पतत्वयं वज्रप्रहारः
शिरसि । वेदवादिनां तु न कापि क्षतिः । कालस्योत-
पत्तिसावयत्वयोः प्रत्यक्षश्रुतावपलभ्यमानत्वात । तैत्ति-
रोयश खायां नारायणीये कालोत्पत्तिराम्नायते “सर्व्वे
निमेषजिज्ञिरे विद्य्तः पुरुषादधि कलामुहूर्त्ता काष्ठा-
श्चाहोरात्राश्च सर्वशः । अर्द्धसामा मामा ऋतवः संव-
त्सरश्च कल्पत्तामिति” तम्यामेव शास्वयामारुणक्र्तुकचयन
ब्राह्मणे मावयवत्वं श्रूयते उक्तोवेषो वासांसि च क ला-
बयवानामितः प्रतीच्येषिति” । इतोस्मादनुवाकात्प्रनो-
च्येष् अधस्तनेषु अनुवाकेष कालावयवानामृत्नां ध्यातव्यो
बेष उक्तः वस्त्राणि चोक्तानीत्यथः । नित्यत्वनिरवयव-
त्वाभिधायिनो वैशेषिकादिशास्त्रस्य “अमृता देवता” इति
बदापेक्षिकनित्यतायामन्तर्द्धानशक्त्युपेतयक्षराक्षसादिवत् सं-
ऋर्शयोग्यावयवश्वन्यताथा च तात्पर्ये वर्णनीयम् ।
<फ्>“अथ मन्यसे महता तपसा शिवमाराध्य तत्प्रसाद
लब्बसर्वज्ञत्वपदः कणादमुनिर्वेदवात्पर्यं मम्यग्वेत्तीति वेद्
स्यैव मन्दमतिप्रतीतादर्थादर्थान्तरं नेतव्यसिति । एवमपि
यस्य प्रसादादयं सर्वंज्ञतामलभत सएव शिवो मुख्यः
सर्वज्ञ इति तन्मतानुसारेण कणादमतस्यैवात्यथानयनम-
त्यन्तमुचितम् । शिवो हि शैवेषु आगमेषु षटत्रिं शत्-
तत्त्वानि निरूपयत् कालवत्त्वस्योत्पत्तिमङ्गीन्चकार ।
निखिलशैवागमसारमार्य्याभिः संगृह्णानो भोजराजः
शुद्धानि पञ्च तत्त्वःनि शिवशक्तिसदाशिवेश्वरविद्याख्यानि
निर्दिश्येतराणि निर्दिशन्मायाकार्यत्वोक्तिपूर्वकमेव कालं
निरदिक्षत् “पुंसो जगतः कृतये मायातस्तत्त्व पञ्चकं भवति ।
कालो नियतिश्च तथा कला च विद्या च रागश्च” इति
तानि मायासहितान्येकादश तत्त्वानि सांख्यप्रसिद्धपञ्च-
विंशतितत्त्वानि चोद्दिश्य विवृण्वन्निदमाह “नाना-
विधशक्तिमयी सा जनयति कालतत्त्वमेवादौ । भावि भवद्-
भूतमयं कलयति जगदेष कालोऽतः” इति । तट्टीकाकार
इत्थं व्याचख्यौ । “नन्वेष कालो नैयायिकादिभिनित्यो-
ऽभ्यपगतः अत आह माविभवद्भूतमयमिति । भूतादि
[Page1985-b+ 38]
रूपेण त्रिविधत्वात् अचेतनत्वेनास्यानित्यतं सिद्धमिति
भावः । केन क र्येणास्य सिद्धरतआह “कलयवि जगदेष
कालोऽतः” इति । चिरक्षिप्रादिप्रत्ययोपाधिद्वारेण कल-
यत्याक्षिपतत्यर्थऽइति । इत्थ प्रत्यक्षश्रुतिसहकृतशैताप्तमैः
कणादशास्त्रस्य बाधे सति उत्तरमामांसागतडितीया-
ध्यायप्रथमाधिकरणन्यायोऽनुगृह्यते तस्य च न्यायस्य
संग्राहकौ श्लोकौ “सांख्यस्मृत्यःस्ति सङ्कोचो न वा येदस-
मन्वये । धर्मे वेदः सावकाशः सङ्कोच्योऽनवकाशया । प्रत्य-
क्षश्रुतिमूलाभिर्मन्वादिस्मृतिभि स्मृतिः अमूलाकापिलो
बाध्या न सङ्कोचऽनया ततः” इति । अयमर्थः । ऋग्वे-
ददि भरग्निहोत्रादिधर्मो ब्रह्मणो जगत्कर्तृत्वं च प्रति
पाद्यते । सांख्यस्मृत्यादिस्तु पधानस्य जगत्कारणत्व
प्रतिपाटयति तत्र तया स्मृत्या वेदस्य सङ्कोचोऽस्ति ।
वेति संशये स्मृतेर्जगत्कारणत्वमन्तरेणानवकाशत्वात् प्राबल्य
वेदस्य तु धर्मेऽपि चरितार्थचाद्दौर्बल्यम् । ततः स्मृत्य-
नुसारेण वेदः सम्कुचित इति पूर्व्वः पक्षः । प्रत्यक्षश्रुतिभि-
र्बह्व भिरनुगृहीताबह्व्यो मन्वादिमृतयो ब्रह्मकारणता-
माचक्षते सांख्यस्मृतिस्त्वेका मूलहीना चेति दुर्बलत्वात्
सैव बाध्या अतो नास्ति वेदस्य सङ्कोच इति सिद्धान्त
इति । अथ तार्किकत्वाभिमानग्रहगृहीतः सन परवश
एवं ब्रूषे भूतादोनामौपाधिकानां कालविशेषाणामेवो-
त्पत्तिर्न तु निरुपाधिकस्य मुख्यस्य कालस्येति तर्हि
कपर्दिकान्वेषणाय प्रवृत्तश्चिन्तामणिमलभतेत्येवंवासिष्ट-
रामायण प्रोक्तस्याभाणकम्य त्वमेव विषयोऽभूः । यतः साध-
र्य्यवैधर्म्यज्ञानाय द्रव्य दीन्यन्विष्यन् परब्रह्मतत्त्वमवागमः ।
व्यवहारहेतूनां भूतादिकालविशेषाणामाधारः स्वयं व्या-
हारातीतो नित्यो निरचयवो मुख्योयः कालः स परमा-
त्मैव । तथाच श्वेताश्वतरा आमनन्ति । “यः कालकालो
गुणी सर्वविद्य” इति । आस्तां नित्यत्वानित्यत्वसावयवत्व-
चिन्ता । सर्वथाप्यस्ति सांख्यतत्त्वेषु आर्थिकः कालसर्ग्रहः
साक्षात्संग्रहाभावस्तु ज्योतिष्टोमादिवत् प्रकृतिपुरुष-
विवेकानुपयोगादित्यवगन्तव्यम् । तृतीयचतुर्थपक्षौ तु भवतो
वैशेषिकपरिचयगन्धोऽपि नास्तीति प्रकटयतः । वैशेषिक
ग्रन्थेषु सर्वेष्वपि कालप्रकरणेषु तल्लक्षणस्य तत्साधकानुमा-
नस्य च पपञ्चित्वात् प्रमाणान्तराणि तु कालसाधकानि
श्रुत्यैवोपन्यस्तानि तथा च तैत्तिरीया आरुणकेतुके
मन्त्रमामनन्ति “स्मृतिः प्रत्यक्षमैतिह्यम् अनुमानश्चतुष्टयम् ।
एतैरादित्यमण्डलै सर्व्वैरेव विधास्यते” इति । तत्र स्मृति
[Page1986-a+ 38]
अनुमेयश्रुतिमूलं मन्वादिशास्त्रं प्रयक्षं श्रोत्रग्राह्यो
ऽकृत्रिमो वेदाख्योऽक्षरराशिः, योगिप्रत्यक्षमौपनिषदा-
भिमतं साक्षिप्रत्यक्षं वा । ऐतिह्यमितिहासपुराणादिके
ज्योतिःशास्त्रस्याप्यत्रान्तर्भावो द्रष्टव्यः । अनुमीयते स्व-
मूलभूतं स्मृतिवाक्यमनेनेत्येनुमानः शिष्टाचारस्तस्य च
स्मृत्यनुमापकत्वं । भट्टाचार्यर्विस्पष्टमभिहितम् । “आचा
राच्च स्मृतिं ज्ञात्वा स्मृतेश्च श्रुतिकल्पनमिति, तदेवं
स्मृत्यादीनां चतुष्टयं सफलम्, एतैश्चतुर्भिः सर्वैरप्यादि-
त्यमण्डलं प्रमीयत इति मन्त्रस्यार्थः । ननु स्मृत्यादीनि
मण्डलसाधकत्वेनात्रोपन्यस्तानि न तु कालसाधकत्वे-
नेति चेत् मैवं मण्डलस्य सार्वजनीनप्रत्यक्षसिद्धत्वेन
तत्र स्मृत्याद्यनुपयोगात्, कालविवक्षयेवात्र कालनिर्वा-
हकमण्डले तान्युपन्यस्तानि, तथा च मण्डलद्वारा
कालः प्रमीयते । कालविवक्षा चोत्तरमन्त्रेष्वतिस्फुटा
तत्रानन्तरो मन्त्रएवमाम्नायते, “सूर्य्यो मरीचिमादत्ते
सर्वस्माद्भुवनादधि, तस्याः पाकविशेषेण स्मृतं कालविशेषण-
मिति” तस्यायमर्थः । भुवनगतं सर्व्वभूतजातमधिकृत्य-
रसवीर्यपाकादिभिस्तत्तदनुग्रहसमर्थं मरीचिं सूर्य्यं
स्वीकरोति तत्कृतेन भूतपाकभेदेन निमेषादिः परार्द्ध-
पर्य्यन्तः कालविभेदोऽस्माभिरवगतो भवतीति । कालप्रति
पादकानि च स्मृत्यादीत्युदाहरामः । तत्र मनुः “कालं
कालविभक्तिञ्चेति” सृष्टिप्रकरणे कालं व्यवजहार ।
याज्ञवल्क्योऽपि, “श्राद्धकालः प्रकीर्त्तितः” इति । एवमन्या-
स्वपि स्मृतिषूदाहार्य्यम् । श्रुतिष्वपि “कृतं स्वप्ने विचि-
नोति कालः” इति बह्वृचाः । “अहमेव कालोनाहं काल-
स्येति” तैत्तिरीयाः । “का च सन्ध्या कश्च सन्ध्यायाः काल”
इति सामगाः । योगशास्त्रेऽपि संयमविशेषाद्धारणाध्या-
नसमाधित्रयरूपाद्योगिनोऽतीतादिकालं प्रत्यक्षतः पश्य-
न्तीति” अभिहितम् तथा च पातञ्जलभूत्रम् “परिणाम-
त्रयसंयमादतीतानागतादिज्ञानमिति” । सांक्षिप्रतक्षमपि,
अहमस्मिनकाले निवसामि, इत्यनुभवस्तावत्सार्वजनीनः । न
चासौ बाह्येन्द्रियकृतः कालस्य रूपादिहीनत्वात् । नापि
मानसस्तार्किकैस्तदनङ्गीकारात् । नाप्यनुमानादिजन्यः
अपरोक्षप्रत्ययत्वात् । अतः सामग्र्यभावऽप्यपरोक्षदर्शना-
त्साक्षिप्रत्यक्षमेतदित्यौपनिषदामन्यन्ते । इतिहासेऽपि
महाभारते “प्रहरौ घटिकान्यूनौ प्रहरौ घटिकाधिकौ ।
स कालः कुतपोज्ञेय पितॄणां, दत्तमक्षयमिति” । पुरा-
णेऽपि “अनादिरेष भगवान्कालोऽसन्ताऽजरः परः” इति
[Page1986-b+ 38]
शिष्टाश्च पौर्णमास्याख्यकाले स्वस्वकलोचितान् देवविशेषेभ्यः
क्षीरदध्यादिसमर्प्यणादिकान्धर्म्मविशेषान्भानुवारादिका-
लविशेषे च समाचरन्ति । तदेवमनेकप्रमाणप्रमिते काले
प्रमाणाभावरूपश्चतुर्थः पक्षः कथमाशङ्क्येत? । नापि
प्रयोजनाभावादिति पञ्चमः पक्षो युज्यते । तार्किकैस्ता-
षत् सर्वोत्पत्तिनिमित्तकारणत्वमुद्धोषितम् । लोके कृष्या-
द्युपयोगःःकालविशेष्य कृषीवलादिभिर्व्यवह्रियते । गृह-
प्रवेशप्रयाणाद्युपयोगो ज्योतिःशास्त्रप्रसिद्धः । श्रौतस्मा-
र्त्तकर्नोपयोगस्तु प्रदर्शयिष्यते । तस्मात् सांख्यश्रद्धाजाड्यकृ-
तस्रव प्रद्वेष इत्ययं षष्टः पक्षः परिशिप्यते । तथाच पापा
त्मनः स्वस्य बुद्ब्यपराधं पुण्यात्मनि माधवाचार्ये समारो
पयन् कया वा शिक्षया न दण्ड्योऽसि । तदेवं कालस्यप्रत्या
ख्यातुमशक्यत्वान्निर्णयोद्यमः सफल इति स्थितम् । ननु
कतरकालोऽत्र निर्णीयते । किं केवलः कालः किं वा
कालकालः । ननु किमित्यप्रसिद्धभाषया भीषयसि, न
भीषयाम्यहं किञ्चास्त्येव कलयितव्यभेदात्कालद्वैविध्यम् ।
येन प्राणिदेहादयोऽतीतवर्त्तमानादिरूपेण कलयितव्याः
स केवलः कालः । स च तत्त्वप्रकाशवचनेन पूर्व्वम् उदा-
हृतः “कलयति जगदेष कालोऽतः” इति । तादृशोऽपि
कार्य्योत्पत्तिस्थितिविनाशकारिणा येन कलयितव्यः स
कालकाल इति । स च वासिष्ठरामायणेदशितः “काले
पि कल्य्ते येनेति श्रुतिश्च भवति “स विश्वकृद्विश्वविदात्म
योनिर्ज्ञः कालकालो गुणी सर्वविद्यः प्रधानक्षत्रज्ञः इति
“गुणी ससारमोक्षस्थितिबन्धहेतुरिति” च कूर्मपुराणेऽपि
“अनादिरेष भगवान् कालोऽनन्तोऽजरः परः । सर्वगत्वात्
स्वतन्त्रत्वात् सर्वात्मत्वान्महेश्वरः । ब्रह्माणो बहवो रुद्रा
अन्ये नारायणादयः । एकोहि भगवानीशः कालः
कविरिति स्मृतः । ब्रह्मनारायणेशानां त्रयाणां प्राकृतो-
लयः । प्रोच्यते कालयोगेन पुनरेव च सम्भवः । परं
ब्रह्म च भूतानि वासुदेवोऽपि शङ्करः । कालेनैव च
सृज्यन्ते सएव ग्रसते पुनः । तस्मात् कालत्मकं विश्वं स
एव परमेश्वरः” इति । विष्णुधर्मोत्तरेऽपि । “अनादिनि-
धनः कालो रुद्रः सङ्कर्षणः स्मृतं । कलनात्सर्वभुतानां स
कालः परिकीर्त्तितः । कर्षणात् सर्व्वभूतानां स तु सङ्क-
षणः स्मृतः । सर्वभूतशमित्वाच्च स रुद्रः परिकीर्त्तितः
अनादिनिधनत्वन स महान् परमेश्वर” इति ज्योतिःश
स्त्रेऽपि “भूतानामन्तकृत्कालः कालोऽन्यः कलनात्मका
इति । तत्रैवं सति द्वयोर्मध्ये कालकालोत्र न निर्णेतक
[Page1987-a+ 38]
तस्य धर्मानुष्ठानेष्वहेतुत्वेम हेयत्वादनुपादेयत्वाच्च ।
यस्त्वितरो मासपक्षतिथ्यादिरूपः सोऽपि ज्योतिःशास्त्रे
सम्यङ्निर्णीत इति कृतमनया कालनिर्णयप्रवृत्त्येति प्राप्ते
ब्रूमः उमयमप्यत्र निर्णेतव्यं कालकालस्य जगदीश्वरस्य
सर्व्वेषु कर्मारम्भेषु अनुस्मर्त्तव्यत्वात् अतएव शिष्टाः
पुण्याहवाचनादावीश्वरमनुस्मरन्ति । “सर्वेषु कालेषु समस्त
देशेष्वशेषकार्येषु तयेश्वरेश्वरः । सर्वैःस्वरूपैर्भगवाननादिमा-
न्ममास्तु माङ्गल्यविवृद्धये हरिः । यस्य स्मृत्या च नामोक्त्या
तपोयज्ञक्रियादिषु । न्यूनं संपूर्णतां याति सद्योवन्दे तम-
च्युतमिति” । मासादिरूपभेदस्य तु स्वरूपेण ज्योतिषे
निर्णीतत्वेऽपि श्रौतस्मार्त्तकर्मविशेषेण सह कालस्याङ्गा-
ङ्गिभावी निर्णेतव्यः । यद्यप्यसौ हेमादिप्रभृतिषु ग्रन्थेषु
निर्णीतस्तथाप्यनेकत्र विप्रकीर्णस्यैकत्र संग्रहार्थमत्र यत्नः
क्रियते । तदेवं चिकीर्षितस्य ग्रन्यस्य कालरूपो विषयः
संग्रहरूपं प्रयोजनं चास्तीति अयं ग्रन्थ आरभ्यते” ।
“नित्यो जन्यश्च कालौ द्वौ तयोराद्यः परेश्वरः । सोऽवाङ-
मनसगम्योऽपि देही भक्तानुकम्पया” नित्यकालस्य पर-
मेश्वरत्वे प्रमाणं पूर्वमेवोपन्यस्तम् । परमेश्वरस्य चावा-
ङ्मनसगोचरत्वे सर्वे वेदान्तास्तदनुसारिस्मृतिपुराणानि
तत्त्वविदनुभवश्च प्रमाणम् । भक्तानुग्राहिमूर्तिस्वीकारश्च त
लवकाराख्ये सामवेदशाखाविशेषे कस्यां चिदाख्यायिकाया-
माम्नायते तस्यां ह्यास्त्यायिकायामेवमुक्तम्--अग्निवाय्वि
न्द्रादयो देवा ईश्वरानुगृहीताः सर्व्वत्र विजयमानाः
स्वकीयमेव तत्सामर्थ्यमित्यमिमन्यन्ते स्म । तान् बोधायितुम-
वाङ्मनसगम्यं परमेव ब्रह्म पूज्यां चक्षुर्गम्यां काञ्चिन्मूर्त्तिं
धारयित्वा प्रादुर्बभूव । तया सह वादं कृत्वापि राजस-
चित्तावग्निवायू तद्ब्रह्मतत्त्वं नैव बुबुधाते इन्द्रस्तु सात्विक
चित्तोबुबुधे इति । वासिष्ठरामायणेऽपि शुक्रोपाख्याने
शुक्रं मृतमवलोक्य तत्पिता भृगुः क्रुद्धो मारयितारं कालं
शप्नुमुद्यत तदानीं कालोऽनुग्रहीतुमीदृशेन रूपेणाविर्ब-
भूवेति पठ्यते “अथाकलितरूपोऽसौ कालः कवलितप्रजः ।
आधिभौतिकमास्थाय वपुर्मुनिमुपाययौ । बहुपाशधरः
श्रीमान् कुण्डली कवचान्वितः । ऋतुषट्कमयोदारवक्त्र-
षट्कसमन्वितः । मासद्वादशकोद्दासभुजद्वादशकोद्भटः ।
स्वाकारसमया बह्व्या वृतः किङ्करसेनय । स उपेत्य प्रण-
म्यादौ कुपितं तं महामुनिम् । कल्पक्षुब्धाव्धिगम्भीरं
सान्त्वपूर्व्वमुवाच ह् । त्वमत्यन्ततपा विप्र! वयं नियति-
प्रालका तेन संपूज्यसे पूज्य । साधो! नेतरवीक्षया । मा
[Page1987-b+ 38]
तपः क्षपयाऽबुद्ध! कल्पकालमहानलैः । यो न दग्धोऽस्मि
मे तस्य किं त्वं शपेन धक्ष्यसि? । संसारावलयो ग्रस्ता
निगीर्णारुद्रकोटयः । भुक्तानि विष्णुवृन्दानि केन शप्ता
वयं मुने! । भोक्तारो हिवयं ब्रह्मन् भोजनं युष्मदादयः ।
स्वयं नियतिरेषा हि नावयोरेतदोक्षितमिति” । न च भक्ता-
नुजिघृक्षया स्वेकृता मूर्त्तिरीदृश्येवेति कश्चिन्नियमोस्ति
सर्वात्मकस्य परमेश्वरस्य भक्तचित्तप्रियायाः सर्वस्या अपि
मूर्त्ते स्वकीयत्वात् अतएव भगवद्गीतायाम् “यो यो यां
यां तनु भक्तः श्रद्धयार्चितुमिच्छति । तस्य तस्याचलां
श्रद्धां तामेव विदधाम्यहम् । स तया श्रद्धया युक्तस्तस्या
राधनमीहते । लभते च ततः कामान् मयैव विहि-
तान् हितानिति” । विष्णुरुद्रादिवत् अचेतनमूर्त्तयोऽपि
तत्तत्फलविशषार्थिभिरोश्वरत्वेनोपास्याः । तदेतदृग्वेदे
समाम्नायते । “एतं ह्येव बह्व्यच महत्युक्थे मीमांस
न्तएतमग्नावध्वर्यव, एतं महाव्रतेच्छन्दोगा, एतमस्याम्
(पृथिव्याम्) एतं दिव्येतं वायावेतमाकाश एतमोषधीष्वेतं
वनस्पतिष्वेतं छन्दस्येतं नक्षत्रेष्वेतं सर्वेषु भूतेष्विति” वाज-
सनेयिनोऽपि मण्डलब्राह्मणे “तमेतमग्निमध्वर्यव उपा-
सत इत्यारम्य पठन्ति “विषमिति सर्पाः, सर्प इति सर्प-
विदः, उर्गिति देवः, रयिरिति मनुष्याः, मायेत्यमुराः,
स्वधेति पितरो, देवजन इति देवजनविदो रूपमिति गन्धर्वा,
गन्धैत्यप्सरसस्तं यथायथोपासते तदेव भवतीति” । तैत्ति-
रीयाश्च पठन्ति “क्षेम इति वाचि, योगक्षेमम् इति प्राणा-
पानयोरित्यादि” । परब्रह्मण्यारोपितं यद्यावज्जगद्रूपम्
अस्ति तेन सर्व्वेणःप्युपासनया परमेश्वरो रूपवान्भवतीति-
हिरण्मयाधिकरणतेजोमयाधिकरणयोः प्रपञ्चितम् । एवं
च सति यो यदा यत्कर्म्मारभते स तदा तत्कर्म्मोपयुक्तां
कालात्मकस्येश्चरस्य मूर्त्तिमिष्टदेवंतारूपेणानुस्मरेत् । अत
एव मन्त्रशास्त्रेषु नानाविधानि ध्यानान्युपदिष्टानि । लोके-
ऽप्याविद्वदागोपालाङ्गनं सर्वोऽपि जन एकैकां देवतां स्वेच्छया
पूजयति तदेतद्भगवानाह “यजन्ते सात्विकादेवान् यक्षरक्षां-
सि राजसाः प्रेतान् भूतगणांश्चान्थे यजन्ते तामसा जनाः”
इति तस्म दारभ्यमाणकर्म्मफलप्रदोनिजेष्टदेवतारूपोनित्यः
कालः कर्म्मारम्भेषु अनुस्मर्त्तव्य इति सिद्धम् ।
<फ्>अथ जन्यं कालं निरूपयामः । ननु कालस्य जन्यत्वे
सति कथं प्रलये कालव्यवहारः । प्रलयत्वस्य जन्या-
नधिकरणत्वरूपत्वात् । प्रलयोऽतीतः प्रलयोभावीति
कालनित्यत्ववादिनस्तवापि समोदोषः । नित्यस्य कालस्य
[Page1988-a+ 38]
तपनपरिस्यन्दाद्युपाधिभिः परिच्छेदे सत्येतावान्
काल इति कालेयत्ता वर्ण्णयितव्या । न च प्रलये
तदुपाधयः सन्ति । अतस्तव कथं प्रलयकाले इयत्तानि-
र्ण्णयः । अथ सत्कार्य्यवादाभ्युपगमेनोपाधयोऽपि वासना
रूपेण सन्ति तर्हि कालेऽपि तत्समानं, न चैतावता नित्यता-
प्राप्तिः उपाधिषु तदनङ्गीकरात् । अथ मन्यसे इयत्तार-
हितेऽपि प्रलयकाले सृष्टिकालेयत्तावासनावशादियत्ता व्यव-
ह्रियते । तत्रोपाध्यायत्वादिर्दृष्टान्तः । यथा कश्चिन्माणवकः
त्रिंशद्वर्षवयस्कादध्येतुमुपक्रम्य संवत्सरमधीत्यास्मदुपाध्याय
एकत्रिंशद्वर्षवयस्क इत्यध्ययनरहितेऽप्यतोते वयस्य्वपाध्यायत्वं
व्यवहरति । तद्वदियत्ताव्यवहारः । एवं तर्ह्यनेन न्यायेन
कालरहितप्रलये कालव्यवहारः किं न स्यात्? । कालरहितं
च प्रलयादिकं वस्त्वस्तोति माण्डूक्यादिश्रुतयोऽभ्युप्र
गच्छन्ति । तथा च श्रूयते, “यच्चान्यत्त्रिकालातीतं तद-
प्योङ्कार एवेति” । प्राभाकराश्चापूर्व्वस्य कालत्रयासंसृष्टा-
ङ्काञ्चिदवस्थाभाहुः । तस्मात्कालः सुखेन जन्यतां स च
सामान्यविशेषाभ्यान्द्विविधः । तस्य चोभयविधस्येश्वरा-
ख्यान्नित्यात्कालादुत्पत्तिं मनुराह “कालं कालविभक्तिञ्च
नक्षत्राणि ग्रहांस्तथा । सृष्टिं ससर्ज चैवेमां स्रष्टुमिच्छ-
न्निमाः प्रजाः” इति । तत्र यः सामान्यकालः स विशेषानु-
गतत्वात्तदपेक्षया नित्योग्रहगत्यादिभिरनुमेयो भूतोत्पत्ति-
निमित्तकारणमिति तार्किकज्यौतिषिकादयः प्रतिपेदिरे ।
तत्र ज्यौतिषिका एवमाहुः “प्रभवविरतिभध्यज्ञानबन्ध्या
नितान्तं विदितपरमतत्त्वा यत्र ते योगिनोऽपि । तमह-
मिह निमित्तं विश्वजन्मात्ययानामनुमितमभिवन्दे भग्रहैः
कालमीशम् । युगवर्षमासदिवसाः समं प्रवृत्तास्तु चैत्रशुक्लादेः ।
कालोऽयमनाद्यन्तो ग्रहर्भरनुमीयते क्षेत्र” इति कालविशे-
षेषु च संवत्सरः प्राधानभूतः । अन्ये सर्व्वे गुणभूताः ।
तथाचारुणकेतुके समाम्नायते “नद व प्रभवा काचिद-
क्षय्या स्यन्दते यथा । तां नद्योभिसमायन्ति सह, सा न
निवर्त्तते । एवं नानासमुत्थानाः कालाः संवत्सरं
श्रिताः । अणुशश्च महान्तश्चसर्व्वेसमवयन्ति तम् । स तैः
सर्व्वैः समाविष्ट ऊहः सन्न निवर्त्तते” इति । अयमर्थः ।
भागीरथीगोदावर्यादिका नदीव कालः कुतश्चिदुत्पत्ति-
स्थानादुत्पद्यते । तच्चोत्पत्तिस्थानं सांख्योक्तं प्रकृतिः
शिवागमोक्तमाया वा श्रुतिस्मृत्युदिता नित्यकालात्मक
ईश्वरो वा भविष्यति । यथा तां गङ्गादिकां महानदी
मन्यां स्वल्पनद्योऽभितः प्रविशन्ति सा च प्रविष्टैर्नद्यन्तरैः
[Page1988-b+ 38]
सह विस्तीर्णा प्रवहत्प्रवाहा सती न कदाचित् शुष्यति ।
एवं नानाविधरूपैः समुत्पन्नाः कालभेदाः संवत्सराख्यं
प्रधानं कालमाश्रिताः । तत्र निमेषाद्या अयनपर्यन्ताः
कालभेदाः संसत्सरादणवो, युगाद्याः परार्द्धपर्यन्ताः संव-
त्सरान्महान्तस्ते सर्व्वे तं संवत्सरं सम्यक् प्रविशन्ति । अणू
नामवयवत्वेन प्रवेशः । महतान्तु संवत्सरावृत्तिनिष्पाद्या-
नामध्यक्षः संवत्सरैति तत्र प्रवेशोऽभिधीयते । तथाच
येदाङ्गज्योतिषग्रन्थे पठ्यते “पञ्चसंयत्सरमयं युगाध्यक्षं
प्रजापतिम् । दिनर्त्वयनमासाङ्ग” प्रणम्य शिरसा स्थित
इति । स च संवत्सरस्तेरणुभिर्महद्भिश्च सर्व्वैः समाविष्टो-
ऽतिदीर्घः सन्नस्मिन् जगति त च्छिद्यत इति । नन्वणुत्वं
निमेषे पर्यवसितं महत्त्वोतु परार्द्धे तथा च तयोरन्य-
तरस्य प्राधान्यमुचितम् । तत्र कथं संवत्सरस्य प्राधान्यम्?
इति चेत् ईश्वरेण प्रथमं सृष्टत्वादिति ब्रूमः । तथा
च वाजसनेयिनः समामनन्ति “सोऽकामयत द्वितीयोम
आत्माजायेतेति स मनसा वाचा मिथुनं समभवद्यत्तद्रेत
आसीत् स संवत्सरोऽभवदिति” । तस्मात्संवत्सरः प्रधा-
नम्, अतएव वयं संवत्सरभारम्य कालविशेषं निर्ण्णयामः ।
तत्र संवत्सरोऽयनमृतुर्मासः पक्षः तिथिर्नक्षत्रं योग
इत्येवं विधाः कर्म्मकालाः । यद्यपि पुराणषु मृत्युमार्कण्डे-
यादीनां युगादिकल्पादिपरिमितं तपः स्मर्य्यते तथापि
शतसंवत्सरायुषो मनुष्यानधिकृत्य धर्म्मशास्त्रप्रवृत्तेः युगा-
दिनिर्ण्णयोनोययुक्तः । शास्त्राणां मनुष्याधिकारत्वं
चास्माभिः पाराशरस्मृतिव्याख्याने “मनुष्याणां हितं
धर्म्मम्” इत्यस्मिन्वचने प्रपञ्चितम् । येतु “कलौ पञ्च विव-
र्जयेत्” इत्यादयोमनुष्यधर्म्मास्तेष्वपि न युगादिकं निर्णेतव्य
संदेहाभावात् । न च शतायुषामधिकारे कथं सहस्र-
संवत्सरसत्रश्रुतिरिति शङ्कनीयम् तत्र संवत्सरशब्दोदिवस-
पर इति षष्ठाध्याये सप्नमपादेनिर्ण्णीतत्वात् । येऽपि
चतुर्दशसवत्सरावृत्तिसाध्या अनन्तव्रतादयस्तेष्वपि न
संवत्सराधिकः कश्चित्कालो निर्ण्णेतव्योऽस्ति । अतः
संवत्सरमारभ्यावांञ्च एव निर्ण्णेतव्याः कर्म्माङकालाः ।
न च कालस्य कर्म्माङ्गत्वे विवदितव्यम् “सायं बुहोति
प्रातर्जहोतीतिः” श्रुतेः तत्तत्कर्म्मणस्तावदपूर्व्वविषयत्वात्
(अपूर्व्वजनकत्वात्, प्राधान्यमभ्युगम्य तथा च कालस्य
गुणत्वेनान्वयः परिशिष्यते अतएव गर्गः “तिथिनक्षत्र-
वारादि साधनं पुण्यपापयोः । प्रधानगुणभावेन स्वात-
स्थ्येण न ते क्षमाः” इति । तस्मादङ्गभूतेष निर्ण्णेयेष
[Page1989-a+ 38]
कालेष्ववयवित्वेन संवत्सरस्याभ्यर्हितत्वादल्पवक्तव्यतया
सूचीकटाहन्यायानुसारेण च सएव आदौ निर्ण्णीयत-
इतिस्थितम्” ।
सू० सि० रङ्ग० कालविभागश्चेत्थं प्रदर्शितः
<फ्>“लोकानाममकृत्कालः कालोऽन्यः कलनात्मकः ।
स द्विधा स्थूलसूक्ष्मत्वान्मूर्तश्चामूर्त उच्यते” सू० सि० ।
“कालो द्विधा तत्रैकः कालोऽखण्डदण्डायमानः शास्त्रा-
न्तरप्रमाणसिद्धः । लोकानां जीवानामुपलक्षणादचेतना-
नामपि । अन्तकृद्विनाशकः । यद्यपि कालस्तेषामुत्पत्ति-
स्थितिकारकस्तथापि विनाशस्यानन्तत्वात् कालत्वप्रति-
पादनाय चान्तकृदित्युक्तम् । अन्तकृदित्यनेनैवोत्पत्तिस्थि-
तिकृदित्यक्तमन्यथा नाशकत्वासम्भवात् । अतएव “कालः
सृजति भूतानि कालः संहरति प्रजाः इत्याद्युक्तं
ग्रन्थान्तरे । अन्यो द्वितीयः कालः खण्डकालः । कल-
नात्मको ज्ञानविषयस्वरूपः । ज्ञातुंशक्यैत्यर्थः । स
द्वितीयः कलनात्मकः कालोऽपि द्विधा भेदद्वयात्मकः ।
तदाह स्थूलसूक्ष्मत्वादिति महत्त्वाणुत्वाभ्याम् ।
मूर्त्तः--इयत्तावच्छिन्नपरिमाणः । अमूर्त्तस्तद्भिन्नः कालतत्त्व
विद्भिः कथ्यते । चकारो हेतुक्रमेण मूर्त्तामूर्त्तक्रमार्थकः ।
तेन महान् मूर्त्तकालोऽणृरमूर्त्तः काल इत्यर्थः । अथोक्तं
भेदद्वयं स्वरूपेण प्रदर्शयन् प्रथमभेदं प्रतिपिपादयिषु-
स्तदवान्तरभेदेषु भेदद्वयमाह” रङ्गनाथः ।
“प्राणादिः कथितो मूर्तस्त्रुट्याद्योऽमूर्त्तसञ्ज्ञकः । षडभिः
प्राणैर्विनाडी स्यात् तत्षष्ठ्या नाडिका स्मृता” सू० सि० ।
<फ्>“प्राणः स्वस्थसुखासीनस्य श्वासोच्छासान्तर्वर्ती कालो
दशगुर्वक्षरोच्चार्य्यमाण आदिर्यस्यैतादृशः प्राणनान्तर्गतो
मूर्त्तः काल उक्तः । त्रुटिराद्या यस्यैतादृशः काल एव प्रा-
णान्तर्गतस्त्रटितत्परादिकोऽमूर्त्तसञ्ज्ञः । अथामूर्त्तस्य मूर्ता-
दिभूतस्य व्यधहारायोग्यत्वेनाप्रधानतयानन्तरोद्दिष्टस्य भेद
प्रतिपादनमुपेक्ष्य मूर्त्तकालस्य व्यवहारयोग्यत्वेन प्रधान-
तया प्रथमोद्दिष्टभेदान् विवक्षुः प्रथमं पलघट्यावाह ।
षड्भिरिति । षडभिःप्राणैरसुभिः पानीयपलं भवति
पलानां षष्ठ्या चटिकोक्ता कालतत्त्वज्ञैः । अथ दिन-
मासादिकमाह” रङ्ग० ।
<फ्>“नाडीषष्ट्या तु नाक्षत्रमहोरात्रं प्रकीर्तितम् । तत्-
त्रिंशता भवेन्मासः सावनोऽर्कोदयैग्नथा” ।
<फ्>“ऐन्दवस्तिथिभिस्तद्वत् सङ्क्रान्त्या सौर उच्यते ।
मासैर्द्वादशभिर्वर्षं दिव्यं तदहरुच्यते” ।
[Page1989-b+ 38]
<फ्>“सुरासुराणामन्योऽन्यमहोरात्रं विपर्यवात् । तत्-
षष्टिः षड्गुणा ३६० दिव्यं वर्षमासुरमेश च” ।
<फ्>“तद्द्वादश सहस्राणि चतुर्युगमुदाहृत्तम् । सूर्याब्दस-
ङ्ख्यया द्वित्रिसागरैरयुताहतैः ४३२००००” ।
<फ्>“सन्ध्यासन्ध्यांशसहितं विज्ञेयं तच्चतुर्युगम् । कृतादीनां
व्यवस्थेयं धर्मपादव्यवस्थाया” ।
“युगस्य दशमो भागश्चतुस्त्रिद्व्येकसङ्गुणः । क्रमात् कृत-
युगादीनां, षष्ठांशाः सन्धयः स्वकाः” ।
<फ्>“युगानां सप्ततिः सैका मन्वन्तरमिहोच्यते । कृताब्द-
सङ्ख्य १७२८००० स्तस्थान्ते सन्धिः प्रोक्तोजलप्लवः” ।
<फ्>“ससन्धयस्ते मनवः कल्पे ज्ञेन्याश्चतुर्दश । कृतप्रमाणः
कल्पादौ सन्धिः पञ्चदशः स्मृतः” ।
<फ्>“इत्यं युगसहस्रेण भूतसहारकारकः । कल्पो ब्राह्म-
महः प्रोक्तं शर्वरी तस्य तावती” ।
<फ्>“परमायुः शतं तस्य तयाऽहोरात्नसङ्ख्यया । आयु-
षोर्द्धमितं तस्य शेषे कल्पोयमादिमः” सू० सि० । अह-
रादिकालभेदाः (अहन्) शब्दे उक्ताः ।
<फ्>सि० शि० तु निमेषतत्परत्रुटिरूपाः सूक्ष्माः काला-
वयवाः दर्शिताः तस्य वाक्यं १७८८ पृ० दर्शितम् । स च
कालस्त्रिविधः वर्त्तमानभूतभविष्यद्भेदात् तत्र भूतभविष्यत्
कालावपि प्रत्येकं द्विधा अद्यतनानद्यतनभेदात् तद्भेदे-
नैव लकारविशेषं पाणिनिरनुशशास ।
<फ्>सोऽयं कालः षडिन्द्रियवेद्यः इति मीमांसका मन्यन्ते
“न सोऽस्ति प्रत्ययोलोके यत्र कालो न भासते “इति तेषा-
मुक्तेः । वेदान्तिनस्तु तस्य साक्षिप्रत्ययभास्यत्वमङ्गीचक्रुः तत्र
प्रमाणं कालमा० अनुपदमेव दर्शितम् । सोऽयं कालः देश-
वृत्तरव्याप्यवृत्तितानियामकः । तथाहि यः पदार्थः स्वाधि-
करणवृत्त्यभावप्रतियोगी सोऽव्याप्यवृत्तिरिति भण्यते तत्ता-
निर्वाहकश्च कालोदेशश्च । क्वचिद्देशे स्थितस्य तादृशपदार्थस्य
कालभेदेन तत्रैवाधिकरणेऽभावस्तिष्ठति यथा ज्ञानाश्रये
आत्मनि सुषुप्तिकाले इच्छादिविशेषगुणान्तरकाले च
ज्ञानाभावः । यथा वा गुणवति जन्यद्रव्ये उत्पत्तिकाले
गुणाभावः श्यामले अपक्वे घटे रक्तत्वाभावः रक्तत्वस्य
पाकीत्तरं जायमानत्वात् । कालसत्त्व च देशोऽपि तथा ।
यथा आत्मनि ज्ञानकाले शरारावच्छेदेन ज्ञानं, घटाद्यव-
च्छेदेन तदभावः । तथा वृर्क्ष कपिसंयोगकालेऽपि मूले
तदभावः । कालेन कृतसम्बन्धश्च कालिकसम्बन्धः तेन
सम्बन्धेन सर्व्वेषु जन्यभावेषु जन्यभावानां वृत्तिमत्ता
[Page1990-a+ 38]
नित्येषु गु कालिकसम्बन्धेन न कस्यापि सत्त्वम् नित्यानु-
योगिककालिकतम्बन्यानुपगमात् इति नैयायिकाः । तस्य
च “पौरुषं दैवसम्पाया काले फलति पार्थिव! । त्रय-
मेतन्मनुव्यस्य पिण्डितं स्यात् फलावहम्” इत्युक्तेः कार्य्य-
मात्रे निमित्तकारणता । यद्यपि “कृषेर्वृष्टिसमायोगे दृश्यन्ते
फलसिद्धयः । तास्तु काले प्रदृश्यन्ते नैवाकाले कथञ्चनेति”
शास्त्रान्तरेण तत्तत्कालानामेव यत्तत्कार्य्योत्पत्तौ हेतुता
ऽधिगता तथापि “यद्विशेषयोः कार्य्यकारणभावस्तत्सामा-
न्ययोरपीति” न्यायात् सामान्यतः कार्य्यमात्रं प्रति
कालसामान्यस्य हेतुत्वम् । “कालः क्रीडति गच्छत्या-
युस्तदपि न मुञ्चत्याशावायुः” मोहमु० । काले भवः
ठञ् । कालिक कालभवे त्रि० “समासप्रत्यय-
बिधौ प्रतिषेधो वक्तव्यः” बा० उक्तेः तदन्तविधिपरिभा-
षायाः अप्रवृत्तेः कालान्तशब्दान्नास्य प्रवृत्तिः तेन तदन्त
शब्दात् खएव साधुः समानकानीनः प्राक्कालीन इत्यादि
भूरिप्रयोगात् । सि० कौ० समानकालोनप्राक्कालोन-
शब्दयोरप्रामाणिकतोक्तिः प्रौढोक्तिरेव उदाहृतवार्त्तिकस्य
जागरूकत्वात् इति गौडाआहुः । प्रतीच्यास्तु कौमुदी-
कारश्रद्धावशात् ठञ्विधायकसूते कालसामान्यतद्विशे-
षपर्य्यायाणां ग्रहणात् समानकालप्राक्कालयोरपि काल-
विशेषत्वेन ततः ठञेव प्रवृत्तिर्न खस्येति भाष्यादिप्रयोगस्तु
आर्षत्वात् समाधेयः इति मन्यन्ते । कालेन निर्वृत्तः ठञ्
कालिक कालसाध्ये त्रि० स्त्रियां ङीप् । कर्त्तु-
स्तात्कालिकी शुद्धिरिति” स्मृतिः तत्र तत्कालशब्दस्यैव ठञः
प्रकृतित्वात् तेन न पूर्व्वोक्तवार्त्तिकसङ्कोचः अतएव तत्र
तच्छब्दस्यैवाद्यचोवृद्धिः तेन निवृत्तमित्यधिकारात् प्रकृति-
मात्रस्यैव ग्रहणात् न कालत्वेन तत्रप्रकृतिता । काले साधुः
पुष्यन् पच्यमानो वा अण् । काल--काले साधौ काले यिकश
माने काले पच्यमाने च त्रि० । अत्र सूत्रे कालविशेष-
स्यैव ग्रहणं न स्वरूपस्य तेन न ततोऽण् इत्यन्ये ।
कालः प्राप्तोऽस्य यत् । काल्य प्राप्तकाले शीतादौ त्रि०
कालोदेवताऽस्य “कालेभ्योभववत्” पा० ठञ् । कालिक काल
देवताके हविरादौ स्त्रियां ङीप् । १५ तत्तत्कर्म्मोचितकाले
“वरमेकाहुतिः काले नाकाले लक्षकोटयः” त्रि० त० ।
“अकालेऽप्यथ वा काले गङ्गां प्राप्य सरिद्वराम्” प्रा० त० ।
“काले कालकृतो नश्येत् फलभोग्यो न नश्यति” या०
स्मृ० । अर्द्धयामशब्दे ३७६ पृ० दर्शिते रव्यादिवारेषु
कालवेलाख्ये १६ दिवानिशोरर्द्धयामभेदे “यात्रायां मरणं
[Page1990-b+ 38]
काले वैधव्यं पाणिपीडने । ब्रते ब्रह्मबधः प्रोक्तः सर्व्वं
कर्म्म ततस्तजेत्” ज्यो० त० तस्य सर्व्वकर्म्मसु वर्ज्यता-
माह १७ सांख्यीक्ते मेघास्व्ये विवेकसाक्षातकारान्तराये
तुष्टिभेदे “यथा आध्यात्मिक्यश्चतस्रः प्रकृत्युपादानकाल-
भाग्याख्याः । बाह्याविषयोपरमात् पञ्च, नव तुष्टयो-
भवन्ति” सा० का०
<फ्>“या तु प्रव्रज्यापि न सद्योनिर्व्वाणदेति सैव काल-
परिपाकमपेक्ष्य सिद्धिन्ते विधास्यति अलमुत्तप्ततया तवे-
त्यपदेशे या तुष्टिः सा कालाख्या मेघ (१) उच्यते”
कौ० । विवृतञ्जैतदस्माभिः । “प्रव्रज्यामात्रस्य विवेक-
ख्यातिहेतुत्वे प्रब्रज्याग्रहणमात्रेण विवेकख्यात्यापत्ति-
रूपम् उपदेशे असत्तवप्रयोजकं दूषणम् सहकार्य्य-
न्तरापेक्षाकल्पनात् परिहरन्नुपदेशान्तरं दर्शयति न
सद्यो निर्वाणदेति । सद्यः, ग्रहणमात्रात् न तु काल-
रूपसहकार्य्यन्तरापेक्षणात न निर्व्वाणदा विवेकख्या-
तिजननद्वारा न मुक्तिदेत्यर्थः । तथा च “कृषेर्वृष्टि-
समायोगे वृश्यन्ते फलसिद्धयः । तास्तु काले प्रदृश्यन्ते
नैवाकाले कथञ्चन” इति शास्त्रेण कार्य्यमात्रं प्रति
कालस्य सहकारिताया अन्वयव्यतिरेकाभ्यां च प्रसिद्धत्वात्
कालस्यैव तद्धेतुत्वमस्तु कृतं ध्यानाभ्यसादिनेति समुदि-
तार्थः । कालस्यसाधनतासाधकशास्त्रेण कृष्यादेः प्रधान
फलहेतुत्वं तत्र कालस्य सहकारितामात्रं प्रतिपादितं न
तु तन्मात्रस्य हेतुत्वमेवञ्च कालस्य साधारणकारणत्वम्
असाधारणकारणत्वन्तु कृष्यादेरेव एवञ्च प्रकृतेऽपि विवेक-
ख्यातिं प्रति ध्यानाभ्यासादेरेवाराद्पकारकत्वात् असा-
धारणहेतुत्वं, कालस्य साधारणहेतुत्वमित्यस्यासदुधदेशत्व
मिति बोध्यम् इति ।
<फ्>वर्स्सवाचिकालशब्दस्य स्त्रियां जनपदा० नि० ङीष् ।
काली “काकाली कामधुरा काशीतलवाहिनो गङ्गा ।”
बिदग्ध मु० समानप्रश्नोत्तरम् ।
<फ्>१८ हिंसके त्रि० ततः स्त्रियां न ङीष् । कालात् वण्णश्चेत्”
वार्त्तिकोक्तेः । “कालान्या” सि० कौ० । कालस्येयम् अण् ङीप्
कालस्य पत्नी ङीष् वा । काली कालशक्तौ शिवकान्ता-
याञ्च स्त्री । अधिकं कालीशब्दे वक्ष्यते । १९ मृत्यौ मेदि०
सर्व्वस्याग्रहणानात्तस्य तथात्वम् । “अशुमांश्च तपस्तेपे
गङ्गानयनकाम्यया । कालं महान्तं नाशक्नीत् ततः कालेन
संस्थितः । दिलीपस्तत्सुतस्तद्बदशक्तः कालमेयिकान्”
भाग० ९ ९ २ ३ १ “कालं मृत्युम्” श्रीधरः ।
[Page1991-a+ 38]
<फ्>वर्णवाचकात् तस्य भाव इत्यर्थे इमनिच् कालिमन् पु०
तल् कालता स्त्री, त्व कालत्व न० । कृष्णवर्णे ।
तत्र “यमे उपेत्य मुनिवेशोऽथ कालः प्रोवाच राघवम्”
रघुः । यमपरत्वे २० द्वित्वसंख्यायां २१ तत्संख्यान्विते च
भरण्यायमदैवतत्वात् तस्याश्च अश्विन्यादिनक्षत्रचक्रे द्विती-
यत्वात् लक्षितलक्षणया तत्परत्वम् । शिवपरत्वे २२ षट्-
संख्यायां २३ तदन्वते च शिवदैवतार्द्राया अश्विन्यादिषु
षष्ठत्वादुक्तरीत्या तथात्वम् । ऋणिधनिचक्रशब्दे १४२८ पृ०
दर्शितं षट्कालकालेत्यादि वाक्यम् उदा० “कालस्य वेला
रवितः शराक्षिकालानलागाम्बुधयो गजेन्दू” ज्यो० त० ।
<फ्>चन्द्रादिग्रहाणां दृष्टियोग्यताप्रापककालात्मके २४
अंशभेदे च । स च सि० शि० दर्शितो यथा
<फ्>“दस्रेन्दवः १२ शौलभुवश्च १७ शक्रा १४ रुद्राः ११
खचन्द्रा १० स्तिथयः १५ क्रमेण । चन्द्रादितः काललवा
निरुक्ताः ज्ञशुक्रयोर्वक्रगयोर्द्विहीनाः” सि० शि० ।
<फ्>चन्द्रादीनामेने १२ । १७ । १४ । ११ १० । १५ ।
कालांशा ज्ञेयाः । बुधशुक्रयोस्तु वक्रगतयोर्द्विहीना
१२ । ८ द्विवर्जिता ज्ञेयाः ।
<फ्>अत्रोपपत्तिः । कालांशा इति कालात्मका अंशाः
षड्भिर शैरेका घटिका । एकस्यांशस्य दश पानीयप-
लानि । अत्रैतदुक्तं भवति । चन्द्रस्य किल द्वादश
१२ कालांशाः । अर्कस्यास्तमयादुदयाद्वा घटिकाद्वया-
धिकेऽन्तरे चन्द्रो दृष्टियोग्यो भवति । तदूने तत्प्रभा-
च्छादितत्वाददृश्यः । अतस्तस्य द्वादश कालांशाः । एवं
भौमस्य सप्तदश १७ षडंशोनास्तिस्रो घटिकाः २ । ५०
इत्यर्थः । एबमन्येषां यथापठितास्तेषां विम्बस्य स्थूल-
सूक्ष्मतावशात् न्यूनाधिकता । अत एव बुधशुक्रयोर्वक्रग-
तयोर्विम्बस्य स्थूलत्वाद्द्विहीनाः । अत्रोपलब्धिरेव
वासना” प्रमि०
<फ्>“यत्रोदयो वास्तमयोऽवगम्यस्तद्दिग्भवो दृक्खचरो
रविश्च । अस्तोदयासन्नदिने कदाचित् साध्यस्तु पश्चात्
तरणिः सषड्भः” सि० शि० ।
<फ्>“इह केन्द्रभागैर्ग्रहस्योदयोऽस्तमयो वा यस्मिन् दिन
आयातस्तस्यासन्ने कस्मिंश्चिद्दिने तं ग्रहं रविं च स्फुटं
कृत्वा यस्यां दिशि ग्रहोदयोऽस्तमयो वा तद्दिग्भवो दृग्ग्रहः
कार्यः । यदि प्राच्यां तदौदयिकं ग्रहं कृत्वोदयलग्नं
साध्यम् । यदि च प्रतीच्यां तदास्तमयिकं ग्रहं कृत्वास्त-
लग्नं साध्यमित्यर्थः । यदा प्रतीच्यां, तदारविः सषड्-
[Page1991-b+ 38]
भश्च कार्यः । इदानीमिष्टकालांशानयनमाह” प्रमि० ।
<फ्>“दृक्खेचरार्कान्तरजातनाड्यो रसाहताः काललवाः
स्युरिष्टाः” सि० शि० ।
<फ्>“दृग्ग्रहार्कयोरन्तरघटिकाः साध्यास्ता रस ६ हता
इष्टाः कालांशा भवन्ति । अथ तैरुदयास्तयोर्गतैष्याः
नाड्यः” प्रमि० ।
<फ्>“उक्तेभ्य ऊनाभ्यधिका यदीष्टाः खेटोदयो गम्यगत-
स्तदा स्यात् । अतोऽन्यथा वाऽस्तमयोऽवगम्यः प्रोक्ते-
ष्टकालांशवियोगलिप्ताः । खाभ्राष्टभू १८०० घ्नाद्युचरो-
दयाप्ताः खेटार्कभुक्यन्तरभाजिताश्च । वक्रे तु भुक्त्यैक्य-
हृता अवाप्तास्तदन्तराले दिवसा गतैष्याः । तात्कालिकाभ्यां
रविदृग्ग्रहाभ्यां मुहुः कृतास्ते स्फुटतां प्रयान्ति” सि० शि० ।
<फ्>“एवं य इष्टकालांशा आनीतास्ते प्रोक्तेभ्यो यदि स्वल्पा
भवन्ति तदा ग्रहस्योदयो गम्यः । यद्यधिकास्तदा गत
इति वेदितव्यम् । अतोऽन्यथास्तमय इति । अथ प्रोक्ता-
उक्तेभ्योयदीष्टाः स्वल्पास्तदा ग्रहस्यास्तमयोगतोयद्यधिक-
स्तदा गम्य इति । अथ प्रोक्तानामिष्टकालांशानां च या अन्तरे
कलास्ता अष्टादशशतै १८०० र्गुण्या दृग्ग्रहाक्रान्तस्य राशेः
स्वदेशोदयासुभिर्भाज्याः । फलकलानां ग्रहार्कभुक्त्यन्तरेण
वक्रगे ग्रहे भुक्तियोगेन भागे गृहीते यल्लब्धं ते गता एष्या
वादिवसा भवन्त्युदये वास्तमये वा । तैर्दिवसैस्तात्कालिकौ
दृग्ग्रहार्कौ कृत्वैवमसकृत्कर्मणा सम्यक् तत्कालज्ञानं भवति ।
<फ्>अत्रोपपत्तिः । इष्टकालांशसाधने लग्नवासनैव ।
प्रोक्तानां कालांशानामनन्तर्वर्ती ग्रहो दृश्यो भवति । अतो
यावदिष्टा न्यूनास्तावददृश्यः । उदये विलोक्यमाने
उदेष्यति । अस्ते बिलोक्यमानेऽस्तं गत इत्यर्थाज्ज्ञायते ।
इष्टा यद्यधिकास्तदा प्रोक्तेभ्यो विलोक्यमानेऽस्तंगते
बहिर्भूताद्ग्रहोऽदृश्य उदये विलोक्यमान उदितः अस्तं
यास्यतीत्यर्थाज्ज्ञायते । अथ तेषां प्रोक्तेष्टानां कालांशानां
च या अन्तरे कलास्तासां क्षेत्रलिप्तीनां करणायानुपातः ।
यावत्यः कालकलास्तावन्त एवासवो भवन्ति । अथ यदि
दृग्ग्रहोदयासुभिरष्टादशशतानि १८०० क्षेत्रलिप्ता लभ्यन्ते
तदा तदन्तरकलासुभिः किमिति । फलं क्षैत्रलिप्ताः । ता
ग्रहार्कभुक्त्यन्तरेण भाज्याः । भुक्त्यन्तरं हि क्षेत्रलिप्तान्त-
रात्मकमतः सजातीयकरणाय क्षेत्रलिप्तीकरणम् । भुक्त्यन्त-
रेणैको दिवसो लभ्यत इति युक्तमुक्तम् । वक्रे तु भुक्तियोग
एव भुक्त्यन्तरम् । दूरान्तरे स्थूलकालो भवतीत्यसकृत्कर्म
सूक्ष्मार्थम् । अत्र विशेषमाह” । प्रमि०
[Page1992-a+ 38]
<फ्>“प्राग्दृग्गर्हश्चेदधिको रवेः स्यादूनोऽथ वा पश्चिमदृग्-
ग्रहश्च । प्रोक्तेष्टकालांशयुतेः कलाभिः साध्यस्तदानीं
दिवसागतैष्याः । तथा यदीष्टकालांशाः प्रोक्तेभ्योऽभ्यधि-
कास्तदा । व्यत्ययश्चगतैष्यत्वे ज्ञेयोऽह्नां सुधिया खलु” सि० शि०
<फ्>“यदि प्राग्दृग्ग्रहो रवेरधिको भवति । अथ वा पश्चि-
मदृग्ग्रहो न्यूनो भवति तदाये इष्टकालांशा आनीतास्तेषां
प्रोक्तानां च योगकलाभिर्दिवसाः साध्याः । नान्तरकलाभिः
तथा प्राग्दृग्ग्रहेऽर्कादधिके सति पश्चाद्दृग्ग्रहे वा न्यूने
य इष्टकालांशा आगतास्ते च यदि प्रोक्तेभ्योऽधिकान्तराः
तदा प्रोक्तेष्टकालांशयुतेः कलाभिर्ये दिवसाः साधिता-
स्तेषां दिवसानां गतैष्यत्वे विपर्ययोज्ञेयः ।
<फ्>अत्रोपपत्तिः । यो ग्रहःप्राच्यामुदेति प्रतितिष्ठति वा
असौ रवेरूनः सन् प्रश्चिमायाम् अधिकः सन् प्राच्यां दिशि
प्रोक्तकालांशैरूनः सन् दृश्यतामेति । तावद्भिरेव पश्चिमा
यामधिकःसन् । अतो रवेः पृष्ठतः प्राच्यां प्रोक्तकालांशाः
प्रतीच्यामग्रतः । प्राच्यामूने ग्रहे य इष्टकालांशाः
साध्यन्ते ते रवेः पृष्ठतः । अतः पृष्ठगतैरेव प्रोक्तकालां-
शैस्तेषामन्तरं कर्तुं युज्यते । अथ प्राच्यां रवेरधिके
दृग्ग्रहे य इष्टकालांशाः साध्यन्ते ते रवेरग्रतो भवन्ति ।
अतोऽग्रगतानां पृष्ठगतानाञ्च कालांशानां योगे कृते-
सत्यन्तरं कृतं भवति तथा उक्तेभ्य ऊनाभ्यधिका यदीष्टा
इति यद्गतगम्यलक्षणमुक्तं तत् सजातीयानामेव । यदा
पुनरेके पृष्ठगता एकेऽग्रगतास्तदा तद्गतगम्यलक्षणं व्यत्ययेन
भवति । अत उक्तं व्यत्ययश्च गतैष्यत्व इत्यादि । अत्र
सुधियेति विशेषणादुबुद्धिमतैददनुक्तमपि ज्ञायते” प्रमि० ।
व्यवहारे वादिप्रतिवादिनोः प्रतिज्ञातार्थसाघनाय राज्ञादेये
२५ अवसररूपे समयभेदे च तत्कालविशेषः स्मृतौ दर्शितो
यथा “प्रत्यर्थी लभते कालं त्र्यहं सप्ताहमेव च । अर्थी तु
प्रार्थयन् कालं तत्क्षणादेव हीयते” । प्रत्यर्थिनोऽपि क्वचि-
द्विषयेन कालो देयः क्वचिच्चार्थिप्रत्यर्थिनोरिच्छया कालो-
देयः यथाह याज्ञ० “साहसस्तेयपारुष्यगोऽभिशापात्यये
स्त्रियाम् । विवादयेत् सद्यएव कालोऽन्यत्रेच्छया स्मृतः” ।
<फ्>समयरूपकालस्य वैशेषिकमते संयोगविभागपृथक्त्व-
संख्यापरिमाणरूपा पञ्च गुणाः । भीमो भीमसेनवत्
उत्तरपदलोपः । कालदण्डरूपे २६ योगे कालदण्ड-
शब्दे उदा० । वारविशेषे दिग्भेदेन ज्योतिषोक्ते
यात्रादौ निषिद्धे २७ योगभेदे । स च योगः मु०
चि० उक्तः । “कौवेरीतो वैपरीत्येन कालोऽर्काद्ये वारे
[Page1992-b+ 38]
सम्मुखे तस्य पाशः । रात्रावेतौ वैपरीत्येन गम्यौ यात्रा
युद्धे संमुखौ वर्जनीयौ” । अयमर्यः । रवावुत्तरस्यां कालः,
सोमे वायव्यां, भौमे पश्चिमायाम्, बुधे नैरृत्याम्, गुरौ
दक्षिणस्याम्, शुक्रे आग्नेय्यां, शनौ पूर्व्वस्याम् । “रवावु-
त्तरतः कालः सोमे वायव्यभागके । भौमे तु पश्चिमे भागे
बुधे नैरृतभागके । जीवे च याम्यदिग्भागे शुक्रे चाग्नेय-
कोणके । शनौ तु पूर्व्वदिग्भागे कालचक्रं प्रकीर्त्तितम् ।
स्वरोदये “यत्रस्थस्तत्रकालः स्यात् पाशस्तस्य तु सम्मुखः ।
दक्षिणस्थः शुभः कालः पाशो वामदिगाश्रयः । यात्रायां
समरे श्रेष्ठस्ततोऽन्यत्र न शोभवः । रात्रौ च वैपरीत्येन
यथा रवौ रात्रौ दक्षिणस्यां कालः उत्तरस्यां पाश इत्या-
दिक्रमेणेत्यूह्यम् । २८ कलाये (मटर) शिम्बीभेदे, वैज० ।
“विकसत्कलायकुसुमम्” माघव्या० कालकुसुममिति मल्लि०
ध्रुवनामकवसोः २९ पुत्रभेदे पु० । “ध्रुवस्य पुत्रो भगवान्
कालो लोकप्रकालनः” हरिवं० ३ अ० ।
<LEND>
