<L>1947<pc>0178,b<k1>अनुप्रासः<k2>अनुप्रासः
अनुप्रासः¦ पु० अनुगतः रसाद्यनुगुणं प्रकृष्टमासं वर्णन्यासं
समवर्णरचनां समवर्णोच्चारणं वा गतस० । अलङ्कार-
प्रसिद्धे स्वरवैषम्येऽपि समवर्ण्णानां तुल्यरचनारूपे “अनु-
प्रासः शब्दसाम्यं वैषस्येऽपि स्वरस्य यत् (सा० द०) उक्ते
शब्दालङ्कारभेदे । स च पञ्चधा ते च सोदाहरणमुक्ता
दर्पणे यथा “छेको व्यञ्जनसङ्घस्य सकृत् साग्यमनेकधा” ।
छेकश्छेकानुप्रासः । अनेकधेति स्वरूपतः क्रमतश्च । रसः
सर इत्यादिक्रमभेदेन सादृश्यं नास्यालङ्कारस्य विषयः ।
यथा “आदाय वकुलगन्धानन्धीकुर्व्वन् पदे पदे भ्रम-
रान् । अयमेति मन्दमन्दं कावेरीवारिपावनः पवनः” ॥
अत्र गन्धानन्धीति संयुक्तयोः, कावेरीवारीत्यसंयुक्तयोः ।
पावनः पवन इति बहूनां व्यञ्जनानां सकृदावृत्तिः ।
छेको विदग्धः तत्प्रयोज्यत्वादेष छेकानुप्रासः । “अने-
कस्यैकधा साम्यमसकृद्वाप्यनेकधा । एकस्य सकृदप्येष
वृत्त्र्यनुप्रास उच्यते” ॥ एकधा स्वरूपत एव न तु
क्रमतोऽपि । अनेकधा स्वरूपतः क्रमतश्च । सकृदपीत्यपि-
शब्दादसकृदपि । यथा “उन्मीलन्मुधगन्धलुब्धमधुपव्या-
धूतचूताङ्कुरक्रीडत्कोकिलकाकलीकलकलैरुद्गोर्णकर्णज्वराः ।
नीयन्ते पथिकैः कथं कथमपि ध्यानावधानक्षणप्राप्त-
प्राणसमासमागमरसोल्लासैरमी वासराः” । अत्र रसो-
ल्लासैरमी इति रसयोरेकधैव साग्यम् । न तु तेनैव क्रमे-
णापि । द्वितीये पादे तु कलयोरसकृत् तेनैव क्रमेण
च । प्रथमे एकस्य तकारस्य सकृत् । रसविषयव्यापारवती
वर्णरचना वृत्तिस्तदनुगतत्वेन प्रकर्षेण व्यसनाद्धत्त्यनुप्रासः ।
“उच्चार्य्यत्वाद्यदैकत्र स्थाने तालुरदादिके । सादृश्यं व्यञ्जन-
स्यैव श्रुत्यनुप्रास उच्यते” ॥ यथा “दृशा दग्धं मनसिजं
जीवयन्ति दृशैव याः । विरूपाक्षस्य जयिनीस्ताः स्तुमो
वामलोचनाः” ॥ अत्र “जीवयन्तीति” “या इति”
“जयिनीरिति” अत्र जकारयकारयोरेकत्र स्थाने तालौ
उच्चार्य्यत्वात् सादृश्यम् । एव दन्त्यकण्ठ्यानानप्युदाहार्य्यम् ।
एष च सहृदयानामतीव श्रुतिसुखावहत्वाच्छ्रुत्यनुप्रासः ।
“व्यञ्जनं चेद्यथावस्थं सहाद्येन स्वरेण तु । आवर्त्त्यतेऽन्त्य-
[Page0179-a+ 38]
योज्यत्वादन्त्यानुप्रास एव तत्” ॥ “यथावस्थमिति” यथा
सम्भवमनुस्वारविसर्गस्वरसंयुक्ताक्षरविशिष्टम् । एष च
प्रायेण पादस्य पदस्य चान्ते प्रयोज्यः । पादान्तगो यथा
“केशः काशस्तवकविकासः कायः प्रकटितकरभविलासः ।
चक्षुर्दग्धवराटककल्पं त्यजति न चेतः काममनल्पम्” ॥
पदान्तगो यथा । “मन्दं हसन्तः पुलकं वहन्त इत्यादि ।
“शब्दार्थयोः पौनरुक्त्यं भेदे तात्पर्य्यमात्रतः । लाटानुप्रास
इत्युक्तोऽनुप्रासः पञ्चधा ततः” इति । यथा “स्मेर-
राजीवनयने! नयने किं निमीलिते? । पश्य निर्जित-
कन्दर्पं कन्दर्पवशगं प्रियम् ॥ अत्र विभक्त्यर्थस्यापौनरुक्त्येऽपि
मुख्यतरस्य प्रातिपदिकांशद्यीत्यधर्म्मिरूपस्याभिन्नार्थत्वाल्ला-
टानुप्रासत्वमेव । “नयने तस्यैव नयने” अत्र द्वितीय
नयनशब्दो भाग्यवत्तादिगुणविशिष्टत्वरूपतात्पर्य्यमात्रेण
भिन्नार्थः । यथा वा । “यस्य न सविधे दयिता दवदहन-
स्तुहिनदीधितिस्तस्य । यस्य च सविधे दयिता दवदहन-
स्तुहिनदीधितिस्तस्य” ॥ अत्रानेकपदानां पौनरुक्यम् ।
एष च प्रायेण लाटजनप्रियत्वाल्लाटानुप्रास” इति ।
<LEND>
