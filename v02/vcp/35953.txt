<L>35953<pc>4608,b<k1>ब्रह्मानन्द<k2>ब्र(व्र)ह्मानन्द
ब्र(व्र)ह्मानन्द¦ पु० ब्रह्मस्वरूपानन्दे तस्य मनुष्यादी-
[Page4609-a+ 38]
नामानन्देभ्यः श्रेष्ठत्वम् शत० ब्रा० १४ । ७ । १ । ३१ वा
क्यादौ उक्तं यथा
“एषोऽस्य परमो लोक एषोऽस्य परम आनन्द एतस्यै-
वानन्दस्यान्यानि भूतानिं मात्रामुपजीवन्ति । स यो
मनुष्यणां राद्धः समृद्धो भवति । अन्येषामधिपतिः
सर्वैर्मानुष्यकैः कामैः सम्पन्नतमः स मनुष्याणां परम
आनन्दः । अथ ये शतं मनुष्याणामानन्दाः । स एकः
पितॄणां जितलोकानामानन्दः । अथ ये शतं पितॄणां
जितलोकानामानन्दाः । स एकः कर्मदेवानामानन्दो
ये कर्मणा देवत्वमभिसम्पद्यन्ते । अथ ये शतं कर्म-
देवानामानन्दाः । स एक आजानदेवानामानन्दो यश्च
श्रोत्रियोऽवृजिनोऽकामहतः । अथ ये शतमाजान-
देवानामानन्दाः । स एको देवलोक आनन्दो यश्च श्रो-
त्रियोऽवृजिनोऽकामहतः । अथ ये शतं लोक आ-
नन्दाः । स एको गन्धर्वलोक आनन्दो यश्च श्रोत्रि-
योऽवृजिनोऽकामहतः । अथ ये शतं गन्धर्वलोक आ-
नन्दाः । स एकः प्रजापतिलोक आनन्दः अथ ये शतं
प्रजापतिलोक आनन्दाः स एको ब्रह्मलोक आ-
नन्दो यश्च श्रोत्रियोऽवृजिनोऽकामहतः एष ब्रह्मलोकः
सम्राडिति” मू० । “परमो मोक्षलक्षणो लोकः स्वयं-
ज्योतिःस्वभाबो लोकशब्दस्य मुख्यवृत्तिविषयः-
स्वाभाविकः । परमः स्वरूपानुभबलक्षणो मुख्यो निर-
तिशय आनन्दः पूर्णानन्दः । किं च वस्तुतो नास्त्ये-
वात्ममुखातिरिक्तं वैषयिकमपि सुखमित्याह एतस्यैव
ब्रह्मानन्दस्य मात्रां कलाम् अन्यानि अविद्यया ब्रह्मणो-
ऽन्यत्वेन परिकल्पितानि ब्रह्यादिस्तम्बपर्य्यन्तानि भूता-
न्युपजीवन्ति उपभुञ्जते तावन्मात्रेणैवानन्दीनि भव-
न्तीत्यर्थः । मानुषानन्दमारभ्य ब्रह्मानन्दपर्य्यन्तमुत्तरो-
त्तरशतगुणितातिशयशालिनां परब्रह्मानन्दावयववानां
प्रतिपादनद्वारेणावयविनं निवृत्तगणितभेदमनतिशयं
ब्रह्मानन्दं दर्शयितुमुत्तरा श्रुतिः प्रवर्त्तते” भा० ।
<LEND>
