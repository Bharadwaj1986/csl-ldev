<L>20946<pc>3074,a<k1>जलायुका<k2>जलायुका
जलायुका¦ स्त्री जलमायुरस्याः कप् वृषो० । जलौकायां
<>(ज्ॐक) शब्दरत्ना० तद्भेदलक्षणाधिकं सुश्रुते उक्तं यथा ।
<P>“अथ जलायुका वक्ष्यन्ते । जलमासामायुरिति
<>जलायुका जलमासामोक इति जलौकसः । ता द्वादश
<>तासां सविषाः षट्, तावत्य एव निर्विषाः । तत्र सविषाः
[Page3074-b+ 38]
<>कृष्णा कर्वुरा अलगर्द्दा इन्द्रायुधा सामुद्रिका गोचन्दना
<>चेति । तास्वञ्जनचूर्णवर्णा पृथुशिराः कृष्णा । वर्म्मि-
<>मत्स्यावदायता छिन्नोन्नतकुक्षिः कर्वुरा । रोमशा महा-
<>पार्श्वा कृष्णमुख्यलगर्द्दा । इन्द्रायुधवदूर्द्धराजिभिश्चित्रिता
<>इन्द्रायुधा । ईषदसितपीतिका विचित्रपुष्पाकृतिचित्रा
<>सामुद्रिका । गोवृषणवदधोभागे द्विधाभूताकृतिरणु-
<>मुखी गोचन्दनेति । ताभिर्दष्टे पुरुषे दंशे श्वयथुरति-
<>मात्रं कण्डूर्मूर्च्छा ज्वरोदाहश्छर्दिर्मदः सदनमिति
<>लिङ्गानि भवन्ति । तत्र महागदः पानालेपननस्य-
<>कर्मादिषूपयोज्यः । इन्द्रायुधादष्टमसाध्यमित्येताः
<>सविषाः सचिकित्सिता व्याख्याताः । अथ निर्विषाः ।
<>कपिला पिङ्गला शङ्कुमुखी मूषिका पुण्डरीकमुखी
<>सावरिका चेति । तत्र मनःशिलारञ्जिताभ्यामिव
<>पार्श्वाभ्यां पृष्ठे स्निग्धमुद्गवर्ण्णा कपिला । किञ्चिद्रक्ता
<>वृत्तकाया पिङ्गाऽऽशुगा च पिङ्गला । यकृद्बर्णा शीथ्र-
<>पायिनी दीर्घतीक्ष्णमुखी शङ्कुमुखी । मूषिकाकृति
<>वर्ण्णाऽनिष्टगन्धा च मूषिका । मुद्गवर्ण्णा पुण्डरीकतुल्य-
<>वक्त्रा पुण्डरीकमुखी । स्निग्धा पद्मपत्रवर्णाष्टादशा-
<>ङ्गुलप्रमाणा सावरिका सा च पश्वर्थे इत्येता अविषा
<>व्याख्याताः । तासां यवनपाण्ड्यसह्यपौतनादीनि
<>क्षेत्राणि । तेषु महाशरीरा बलवत्यः शीघ्रपायिन्यो
<>महाशना निर्विषाश्च विशेषेण भवन्ति । तत्र सविष-
<>मत्स्यकीटदर्द्दुरमूत्रपुरीषकोथजाताः कलुषेष्वम्भःसु च
<>सविषाः । पद्मोत्पलनलिनकुमुदसौगन्धिककुवलयपुण्ड-
<>रीकशैवालकोथजाता विमलेष्वम्भःसु च निर्विषार ।
<>भवति चात्र । क्षेत्रेषु विचरन्त्येताः सलिलेषु सुग-
<>न्धिषु । न च सङ्कीर्ण्णचारिण्यो न च पङ्केशयाः
<>सुखाः । तासां प्रग्रहणमार्द्रचर्मणान्यैर्वा प्रयोगैर्गृह्णी-
<>यात् । अथैनां नवे महति थटे सरस्तडागोदकपङ्कमावाप्य
<>निदध्यात् भक्ष्यार्थे चासामुपहरेच्छैवलं वल्लूरमोदकांश्च
<>कन्दांश्चूर्ण्णीकृत्य शय्यार्थं तृण मौदकानि च पत्राणि ।
<>त्र्यहात्र्यतहाच्चान्यज्जलं भक्ष्यं च दद्यात् सप्तरात्रात्स-
<>प्तरात्राच्च घटमन्यं संक्रामयेत् । भवति चात्र । स्थूल-
<>मध्याः परिक्लिष्टाः पृथ्योषा मन्दचेष्टिताः । अग्रा
<>हिण्योऽल्पपायिन्यः सविषाश्च न पूजिताः । अथ जलौ
<>कोऽवसेकसाध्यव्याधितमुपवेश्य संवेश्य वा विरुक्ष्य चास्य
<>तमवकाशं मृद्गोमयचूर्णैर्यद्यरुजः स्यात् । गृहीताश्च
<>ताः सर्षपरजनीकल्कोदकप्रदिग्धगात्रीः सलिलसरक-
[Page3075-a+ 38]
<>मध्ये मुहूर्त्तस्थिता विगतक्लमा ज्ञात्वा ताभीरोगं
<>ग्राहयेत् । सूक्ष्मशुक्लार्द्रपिचुप्लोतावच्छन्नां कृत्वा मुखमपा-
<>वृणुयाद्गृह्णत्यै क्षीरविन्दुं वा दद्याच्छस्त्रपदानि वा
<>कुर्वीत यद्येवमपि न गृह्णीयात्तदान्यां ग्राहयेत् ।
<>यदा च निविशतेऽश्वखुरवदाननं कृत्वोन्नम्य च स्कन्धं
<>तदा जानीयाद्गृह्णातीति गृह्णतीं चार्द्रवस्त्रावच्छन्नां
<>धारयेत्सेचयेच्च । दंशे तोदकण्डूप्रादुर्भावैर्जानीयाच्छुद्ध-
<>मियमादत्तैति शुद्धमाददानामपनयेत् । अथ शोणित-
<>गन्धेन न मुञ्चेन्मुखमस्याः सैन्धवचूर्णेनावकिरेत् । अथ
<>पतितां तण्डुलकण्डनप्रदिग्धगात्रीं तैललवणाभ्यक्त-
<>मुखीं वामहस्ताङ्गुष्ठाङ्गुलीभ्यां गृहीतपुच्छां दक्षिणह-
<>स्ताङ्गुष्ठाङ्गुलिभ्यां शनैरनुलोममनुमार्जयेदामुखाद्वामयेत्ता-
<>वद्यावत्सम्यग्वान्तलिङ्गानीति । सम्यग् वान्ता सलिलसर-
<>कन्यस्ता भोक्तुकामा सती चरेत् । या सीदति न चेष्टते
<>सा दुर्वान्ता तां पुनः सम्यग्वामयेत् । दुर्वान्ताया व्याधि-
<>रसाध्य इन्द्रमदो नाम भवति । अथ सुवान्तां पूर्ववत्सन्नि-
<>दध्यात् शोणितस्य च योगायोगानवेक्ष्य जलौकोव्रणान्म-
<>धुनावघट्टयेच्छीताभिरद्भिश्च परिषेचयेद्बध्नीत वा व्रणं
<>कषायमधुरस्निग्धशीतैश्च प्रदेहैः प्रदिह्यादिति । भवति
<>चात्र । क्षेत्राणि ग्रहणं जातीः पोषणं सावचारणम् ।
<>जलौकसाञ्च यो वेत्ति तत्साध्यान् स जयेद्गदान्” ।
<LEND>
