<L>41526<pc>4902,b<k1>विद्यादान<k2>विद्यादान
विद्यादान¦ ग० ६ त० । १ अध्यापने २ पुस्तकादिदाने च ।
“विद्यादानञ्च अध्यापनेन व्याख्यया विलिख्यार्पणेन च
भवतीति ज्यो० त० रघु० । तत्राध्यापनविधि० श्रुतौ यथा
“योऽधीत्यार्थिभ्यो विद्यां न प्रयच्छेत् स काको वान्थस्यिन्
स्यात् श्रेयसो द्वारमपावृणुयात् अनध्यापने दोषश्चवणात्
तस्यावशक्यत्वं गम्यते । “अष्टवर्षं मानवकमुपनयीत
तमध्यापयीत” इत्यादिश्रुतौ च अध्यापनाविधिलाभः ।
व्याख्यानादिविधिलाभस्तु “अज्ञानतिमिरोऽपेठान् सन्दे-
हपटलान्वितान् । निरामयान् यः कुरुते शास्त्राञ्जन-
शलाकया । इह कीर्त्तिं राजपूजां लभते सद्गतिं च सः”
ज्यो० त० । तद्धेतुपुस्तकादिदानञ्चाग्रे वक्ष्यमाणप्रमाणात् तत्र
ज्ञानरूपविद्यादानप्रकारः हेमा० दा० वह्निपु० उक्तो यथा
“वाजपेयसहस्वस्य सम्यगिष्टस्य यत् फलम् । तत्फलं
समवाप्नोति विद्यादानान्न संशयः । तस्वाद्देवालये नित्य
धर्मशास्त्रस्य वा श्रुतेः । पठनं कारयेत् राजन्! यदी-
च्छेत् धर्ममात्मनः । गोमूहिरण्यवासांसि शयनान्यास-
नानि च । प्रत्यहं तेन दत्तानि भवन्ति नृपसत्तम! ।
धर्माधमौ न जानाति लोकोऽयं विद्यया विना । त-
स्मात् सदैव धर्मात्मन्! विद्यादानरतो भवेत् । वेद-
शास्त्ररहस्यज्ञो यदि नैव नृपोत्तम! । ततोऽज्ञान-
तमोऽन्धस्य कावस्था जगतो भवेत् । ब्रह्मादवः सुराः
सर्वे ऋषयो दग्धकिल्विषाः । मनुष्याः पितरश्चैव
विद्यादाने प्रतिष्ठिताः । चतुर्युगानां राजेन्द्र! एक-
सप्ततिसंख्यया । वेदशास्त्रप्रदः स्वर्गे पूज्यते सुरसत्तमैः ।
इत्युपक्रमे “दानं विशेसफलदं जगतीह नान्यद् विद्यां
विहाय वदनाब्जकृताधिवासाम् । गोभूहिरण्यगज-
वाजिरथादि सर्वं तां यच्छतां किमिति भूप! भवेन्न
दत्तम्” । तत्रैव नन्दिपु० “अध्यापयेच्छुभान् शिष्यानभि-
जातान् सुमेधसः । एवं विद्याप्रदानं हि सर्वदानोत्तमो-
त्तमम् । सर्वदा सर्ववर्णानामयं च प्लव उत्तमः । अनेन
विधिना दत्त्वा विद्यां पुण्यपरो नरः” ।
स्वयंविद्यादानासामर्थ्ये आ० त० भविष्यपु० उक्तं यथा
“अध्यापकस्य यो वृत्तिं दत्त्वाऽध्यापयति द्विजान् ।
किं न दत्तं भवेत्तेन धर्मकर्मार्थमिच्छता” । तद्धेतुभूत-
पुस्तकादिदानमपि विद्यादानं हेमा० दा० उक्तं यथा
नन्दिपु० “विद्या च मुख्या दानानां गुरुतोऽस्य विधिं
बुधः । श्रुत्वा विद्याञ्च विधिवत् शुद्धया भाविता ताना ।
सत्पात्रेभ्यश्च तां दद्यात् विशेषात् गुनाशालिषु। उप
[Page4903-a+ 38]
योग्यञ्च यद् यस्य तत्तस्य प्रतिपांदयेत्” । ततः पुस्तकलेखन-
प्रकारस्तद्दानविधिश्च विस्तरेणोक्तस्तत्र दृश्यः । विद्योपयो-
गिद्रव्यादिदानेऽपि विद्यादानं भवति यथोक्तं हेमा० दा०
देवीपु० “आत्मवित्तानुसारेण विद्यादानं करोति
यः । असाध्यं फलमाप्नोति आद्यतुल्यं न संशयः ।
स्त्री तथानेन विधिना विद्यादानफलं लभेत् । भर्त्रा चैवा
ननुज्ञाता विधवा च तमुद्दिशेत्” । विधानमाह “विद्या-
र्थिने सदा दद्याद् वस्त्राभ्यङ्गञ्च भोजनम् । छत्रिका
मुदकं दीपं यस्मात्तैलं विना म सः । लेखनीथटितं
तीक्ष्णं मसीपात्रन्तु लेखनीम् । दत्त्वा तु लभते वत्स!
विद्यादानमनुत्तमम् । पुस्तकस्तरणं दत्त्वा सुप्रमाणं
सुशोभनम् । विद्यादानमवाप्नोति सूत्रवन्धञ्च बुद्धि-
मान् । यन्त्रकं त्वासनञ्चैव दण्डासनमथापि वा ।
विद्यावाचनशीलाय दत्तं भवति राज्यदम् । अञ्जनं
नेत्रपादानां दत्तं विद्यापरायणे । भूमिर्गृहञ्च
क्षेत्रञ्च स्वर्गराज्यफलप्रदम् । यस्य भूम्यां स्थितो नित्यं
विद्यादानं प्रवर्त्तयेत् । तस्यापि भवति स्वर्गस्तत्प्रभावान्न
संशयः” । “येऽपि पत्रं मसीपात्रं लेखनीं सम्पुटादि-
कम् । दद्युः शास्त्राभियुक्ताय तेऽपि विद्याप्रदायिनाम् ।
यान्ति लोकान् शुभान् मर्त्याः पुण्यभाजो नराधिप!” ।
नन्दिपु० “विद्यादानमवाप्नोति प्रदानात् पुस्तकस्य च ।
शिल्पानि शिक्षयेद् यस्तु पौण्डरीकफलं लभेत् । शिल्प-
भाण्डप्रदानेऽपि तद्विद्यादानजं फलम् । अहितेषु
प्रवृत्तस्य तथा कृत्वा निवारणम् । विद्यादानफलं
प्रोक्तं नात्र कार्य्या विचारणा । पापवृत्तस्य च तथा दत्त्वा
चैव परां मतिम् । विद्यादानफलं प्राप्य स्वर्गलोके
महीयते । येन जीवति भाण्डेन तस्मै तद्भाण्डदायकः ।
सर्वकामसमृद्धश्च यज्ञस्य फलमश्नुते” विष्णुधर्मो० ।
तत्रैव स्कन्दपु० विद्यादानोपक्रमे “पुस्तकस्तरणं
दत्त्वा सहस्रं तत्प्रमाणतः । तदासनं वितानं वा
शिवलोके महीयते । यः श्रीपर्णसमुद्भूतं निम्नखातं
सुलक्षणम् । दद्यात् सम्पुटकं कृत्वा चर्मणा वापि नि-
र्मितम् । शिवज्ञानाभियुक्ताय तदध्ययनहेतुना । सु-
श्लक्ष्णं फलकं वापि विद्यादानफलं लभेत् । यः सौवर्णं
सुसम्पूर्णं सर्वरत्नोपशोभितम् । सपिधानं समञ्जूषं
विद्याकोशसमाश्रयम् । कारयेद्वापि रौप्येण ताम्रेण चतु-
रखकम् । कांव्यारकूटं लोहं वा दारुवंशादिनिर्मितम् ।
सकवायातिरक्तेन चर्मणाभिनवेन च । अन्तर्बहिश्च
[Page4903-b+ 38]
मठयेत् विद्यादाने नवं गृहम् । सुदृढं कटकोपेतं
दृढस्तम्भनिवेशनम् । कुर्य्यात्तालकसंयुक्तं विद्यावर्त्ति-
करण्डकम् । एवं वित्तानुसारेण कारयित्वा गृहं
नृपः । विद्यासिंहासनं तत्र संपूज्य विधिवद्बुधः ।
तस्मिन् पुण्याहशब्देन विद्याकोशगृहं न्यसेत् । एवं
यः शिवविद्यायाः कुर्य्यादायतनं शुभम् । स मुक्तः पा-
तकैः सर्वैविद्यादानफलं लभेत् । विद्यामण्डलकं कृत्वा
विद्याव्याख्यानमण्डपे । तत्राभ्यर्च्य शिवां विद्यां तद्-
व्याख्यां शृणुयात्ततः । सोऽपि याति शिवस्थ्यानं कार्य-
कालसमन्वितम् । अनेन विधिना ज्ञानं यः शृणोति
प्रवक्तृतः । स साम्राज्यश्रियं सौख्यं देहान्ते मुक्ति-
माप्नुयात्” । तत्रैव देवीपु० “तस्मात् सर्वप्रयत्नेन
विद्या देया सदा नरैः । इहैव कीर्त्तिमाप्नोति मृतो
याति परां गतिम् । यस्तु देव्या गृहे नित्यं विद्या-
दानं प्रवर्त्तयेत् । स भवेत् सर्वलोकानां पूज्यः पूज्यपदं
व्रजेत्” । वराहपु० “लेखापयित्वा तच्छास्त्रं देयं गुण-
वते सदा । तपस्विने, धर्मरते प्रतिपालनतत्परे । वस्त्र-
युग्मेन संवीतं पुस्तकं प्रतिपादयेत् । वाचकं पूजयेच्चापि
वस्त्रालङ्कारभूषणैः । अनेनैव विधानेन विद्यादानफलं
लभेत्” ।
<LEND>
