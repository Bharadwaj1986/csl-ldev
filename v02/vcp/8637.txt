<L>8637<pc>1058,b<k1>उच्च<k2>उच्च
उच्च¦ त्रि० उत्क्षिय्य वाहू चीयते, उपर्य्युपरिनिविष्टैरवयवै-
श्चीयतेऽसौ वा उद् + चि--ड । १ उन्नते । “पुरस्तादुच्चम्”
कात्या० ७, १, २१ । “स तदुच्चकुचौ भवन् प्रभाझर--चक्रभ्र-
मिमातनोति यत्” नैषधम् । अस्मात् उत्कर्षे तरप् तमप् ।
“किंस्वित् गुरुतरं भूमेः किं स्विदुच्चतरञ्च खात्” भा० व०
३१ अ० । उच्चतमम्” कात्या० ७, १, १५ । देवय-
जनवर्णने “परितः समीपदेशवर्त्तिप्रदेशेभ्यो यद-
तिशयेनोच्चम्” कर्कः । राशिचक्रमध्ये ग्रहविशेषाणां
२ राशिभेदे, यथा “मेषो वृषो मृगः कन्या कर्कमीनतुला-
धराः । भास्करादेर्भवन्त्युच्चाः राशयः क्रमशस्त्विमे”
ज्योति० त० । स्पष्टमुक्तं तत्रैव “रविर्मेषे वृषे चन्द्रो
गुरुः कर्के बुधः स्त्रियास् । शनिर्युके (तुलायाम्) मृगे
(मकरे) भौमः शुक्रो मीने च तुङ्गिनः” । तेषां राशिभाग-
भेदे परमोच्चतामाह तत्रैव “त्रिंशद्भागे दिशो (१०) रा-
माः (३) अष्टविंशतिभिस्तिथिः १५ । तथेषुः (५) सप्तविंशश्च
विंशतिश्चोच्चसंज्ञकाः” । तथा च रवेर्भेषस्य दशमे भागे,
[Page1059-a+ 38]
प्ररमोच्चता चन्द्रस्य वृषे ३ अंशे, कुजस्य मकर २८ भागे
बुधस्य कन्यायाः १५ भागे, गुरोः कर्क ५ भागे, भृगोः मीन
२७ भागे शनेस्तुला २० भागे तथात्वम् । “स्वोच्चाच्च
सप्तमं नीचं प्राग्वद्भागैर्विनिर्द्देशेत् । उच्चान्तः सूच्चसंज्ञः
स्यात् नीचान्ते तु सुनीचकः” परिपूर्णबलः सूच्चे सुनीचे
दुर्बलोग्रहः । सूच्चसुनीचयोरन्तर्भागहारात् फलं दिशेत्”
ज्योति० त० राहुकत्वोस्तु “उच्चं नृयुग्मं घटभं त्रिको
णं कन्यागृहं शुक्र शनी च मित्रे । सूर्य्यः शशाङ्को-
धरणीसुतश्च राहो रिपुर्विंशतिकः परांशः । सिंहस्त्रि-
कोणं धनुरुच्चसंज्ञं मीनोगृहं शुक्रशनी विपक्षौ । सूर्य्यार-
चन्द्राः सुहृदः समानौ जीवेन्दुजौ षष्ट्शिखिनः परांशाः”
ज्यो० त० । राशिपरत्वेऽस्य पुंस्त्वं भपरत्वे क्लीवतेति भेदः ।
भागहारात् ग्रहबलमुक्तं तदानयनप्रकारः नी० ता०
सूर्य्यादेर्मेषादीन्युच्चान्यभिधाय “तत् सप्तमं नीचमनेन
हीनो ग्र होऽधिकश्चेत् रसभाद्विंशोध्यः । चक्रात्, तदं-
शाङ्कलवो बलं स्यात्” २ तथा च ताजके स्वोच्चे २० कला
बलं तेन षड्भिः राशिभर्यदि पूर्णवलं तदा इष्टांशैः
किमिति १८०, २०, १, त्रैराशिकेन प्रत्येकाशं १꣡९ बलमा-
याति । जातके तु स्वोच्चे ६० कला बलं तेन प्रत्यंशं १꣡३
बलम् । नी० ताजके “त्रिंशत्स्वभे विंशतिरुच्चभे स्वे” इति
उक्तम् । जातके तु श्रीपतिः ६० कला बलमाह यथा
“नीचोनोद्युचरोऽधिको यदि भवेत् षड्भात् तदाप्त-
च्युतश्चक्रात् कॢप्तकलः खखाष्टखकुभि (१०८००) र्भक्तो-
बलं तुङ्गजम् । पादोनं तु बलं ३꣡४, त्रिकोणगृहगे स्वर्क्षे
१꣡२ दलं च त्रयो ३꣡८ वखं शा ह्यधिमित्रगेऽथ चरणो
१꣡४ मित्रे समर्क्षेऽष्टमः । १꣡८ । शत्रुभे भवति षोडं-
शांशक ११६ श्चाधिशत्रुभवने रदांशकः १꣡३२ ।
अत्र त्रिकोणादौ पादोनादिवलकथनात् स्वोचचे पूर्णबल-
मिति प्रतीयते तेन ६० कलास्तत्र थलमु ।
उच्चाभिमानिनि ग्रहाणां गतिभेदकारके भगणस्थे ३ जीव-
भेदे तेनैवाकर्षणात् ग्रहाणामुच्चादिगतिसम्भवः ।
<फ्>स चं द्विविधः शीघ्रोच्चः मन्दोच्चश्च तादृशोच्च-
तायां कारणञ्च सू० सि० रङ्गनाथाभ्यां दर्शितंयथा
“अदृश्यरूपाः कालस्य मूर्तयो भगणाश्रिताः । शीध्रम-
न्दोच्चपाताख्या ग्रहाणां गतिहेतवः” सू० सि० १ । “शीघ्रो-
च्च मन्दोच्चपातसञ्ज्ञकाः पूर्व्वोक्तपदार्था जीवविशेषाः सूर्य्या-
दिग्रहाणां गतिकारणभूताः सन्ति । ननु कालेनैव ग्रह-
चलनं भवतीति कालो गतिहेतुर्नैत इत्यत आह
[Page1059-b+ 38]
कालस्येति । पूर्व्वप्रतिपादितकालस्य स्वरूपाणि तथा
चैषां कालमूर्त्तित्वेन ग्रहगतिहेतुत्वं नासम्भवीति
भावः । ननु कालस्य घठ्यादिमूर्त्तित्वादेषां तदात्मक-
त्वाभावात् कथं कालमूर्तित्वमित्यत आह भगणाश्रिता
इति । भगोलस्थक्रान्तिवृत्तानुसृतग्रहगोलस्थकान्तिवृत्त-
प्रदेशाश्रिता इत्यर्थः । तथा च ग्रहराश्यादिभोगानां
कालवशेनैवोत्पन्नत्वात् तदात्मकानां कालमूर्तित्वमिति भावः ।
ननु ते दृश्यन्ते कुतो नेत्यत आह अदृश्यसूपा इति ।
वायवीथशरीरा अव्यक्तरूपत्वादप्रत्यक्षा इति भावः । एवं
च ग्रहाणामुच्चादिसम्भवात् स्पष्टक्रियोत्पन्नेति तात्पर्य्यम् १ ।
अथानयोरुच्चपातयोर्मध्य उच्चयोर्गतिहेतुत्वं प्रतिपादयति”
र० ना० १ “तद्वातरश्मिभिर्बद्धास्तैः सव्येतरपाणिभिः । प्राक्
पश्चादप्रकृष्यन्ते यथासन्नं स्वदिङ्मुखम्” २ सू० सि० ।
“तेषामुच्चसंज्ञकजीवानां वायुरूपा ये रश्मयो रज्जवस्ता-
भिर्बद्धा बिम्बात्मकग्रहास्तैरुच्चसंज्ञकजीवैः सव्यवामहस्तै-
रुच्चबहुत्वेन हस्तबाहुल्याद्बहुवचनं हस्ताभ्यामित्यर्थः ।
स्वदिङ्मुखं स्वाभिमुखं यथासन्नं ग्रहविम्बं भवति तथा
ग्राक् पश्चात् पूर्व्वपश्चिममार्माभ्यामित्यर्थः । अपकृष्यन्ते
आकष्यन्ते । अयमभिप्रायः भवक्रगोलस्यक्रान्ति-
वृत्तानुसृतग्रहाकाशगोलान्तर्गतक्रान्तिवृत्ते कक्षारूपे स्वस्व-
प्रदेशे ग्रहोच्चपातास्तिष्ठान्ति । तत्र बिम्बव्यासोनकक्षा-
कारसूत्रं प्रवहयाय्वतिरिक्तवायुरूपं स्वतोगतिस्थाने
कम्पमानं ग्रहबिम्बष्यासे पूर्वापरे प्रोतमुच्चजीवहस्तद्व-
यान्तर्गतमस्ति । अथ ग्रहबिम्बमुच्चस्थानात् स्वशक्त्या
गच्छदपि वामहस्तस्थितसूत्रेणोच्चस्थानात्, पूर्वरूपेरा ग्रह-
स्थानात् पश्चिमरूपेण वृहत्सूत्रावयवात्मकेन स्वस्था-
नाद् पश्चात् स्वाभिमुखमपकृष्यते निरन्तरमुच्चदैवतैः स्व-
शक्त्या यावत् षड्भान्तरं तयोरन्तरं तन्मार्गेणाकर्षणस-
म्भवात् पूर्वस्मिन् गच्छद्ग्रहबिम्बं, सव्यहस्तस्थितसूत्रे-
णोच्चस्थानात् पूर्वस्मिन् स्वामिमुखमाकृष्यते स्वशक्त्या नि-
रन्तरं यावदन्तराभावस्तयोरिति” र० ना० । “अथात एवैक-
रूपां पूर्वाधिकारावगतां गतिं त्यक्त्वा कुतः प्रत्यक्षविलक्षणां
गतिं प्राप्ता ग्रहा इत्यत आह । “प्रवहाख्यो मरुत् तांस्तु
स्वोच्चाभिमुखमीरयेत् । पूर्वापरापकृष्टास्ते गतिं यान्ति पृ-
थग्विधाम्” सू० सि० ३ । “प्रवहाख्यः प्रवहसंज्ञको मरुद्वायुः
पश्चिमाभिमुखं भ्रसंस्तात् तुकारादुच्चानि स्वोच्चाभिमुख
स्वस्य प्रवहभ्रमणेनोच्चं भावप्रधाननिर्देशादुच्चता यस्यां
दिशि तत् स्वोच्चं पूर्वदिक् पूर्वंभाग एव ग्रहाणां प्रवहभ्रमे-
[Page1060-a+ 38]
णोच्चगमनदर्शनात् तत्सम्मुखं पूर्व्वदिशीति तात्पर्य्यार्थः ।
ईरयेत् पश्चिमाभिमुखम्रमणसिद्धप्रागुक्तग्रहावलम्बनरूपेण
चालयतीत्यर्थः । अतः कारणात् ते ग्रहाः पूर्वं पश्चि-
मदिशोराकृष्टाः पृथग्विधां प्रथमावगतैकरूपभिन्नप्रका-
रावगतां प्रतिक्षणविलक्षणां गतिं गमनक्रियां यान्ति
प्राप्नुवन्ति । अवलम्बनाकर्षणाभ्यां प्रतिदिनं ग्रहाणां
गतेरन्यादृशत्वं तदनुसारेण ग्रहचारज्ञानं युक्तमिति
ग्रहाणां स्पष्टक्रियोत्पन्नेति भावः । यद्वा ननु वायु-
रज्जुभिः कथं ग्रहाणामाकर्षणं सम्भवति तद्रज्जूनां
विरलतया धनीभूतत्वाभावेनाकर्षणायोग्यत्वादित्यत आह ।
प्रवाहाख्य इति । उच्चदेवताहस्तद्वयस्थितकक्षाकारसूत्रं
वायुः प्रवहवायुसम्बन्धात् प्रवहसञ्ज्ञो न पश्चिमाभिमु-
खभ्रमत्प्रवहात्मकस्तान् ग्रहान् स्वोच्चाभिमुखं स्वीच्चदेवता
स्थानसम्मुखमीरयेत् प्रेरयति चालयति । तुकारादुच्च
स्थानात् पूर्वस्मिन् ग्रहे वायुः पश्चिमगत्या ग्रहं चाल-
यति पश्चिमस्थे वायुः पूर्वगत्या ग्रहं चालयतीत्यर्थः ।
तथा च कक्षाकारसूत्रं तदा तदा तथा तथा भ्रमतीति
दैवतैराकृष्यत इत्युपचारादुच्यत इति भावः । अत एव
ग्रहाणां स्वष्टक्रियोत्पन्नेत्याह । पूर्वापरापकृष्टा इति
उच्चदैवतैः पूर्वापरदिशयोराकृष्टा ग्रहाः पृथग्विधां
मध्यमातिरिक्तप्रकारां गतिं गमनक्रियां यान्ति । अतो
न केवलं मध्यक्रियया निर्वाहः” ३ र० ना० । अथ प्राक्
पश्चादपकृष्यन्त इत्युक्तं विशदयति । “ग्रहात् प्राग्भगणा-
र्द्धस्थः प्राङ्मुखं कर्षति ग्रहम् । उच्चसञ्ज्ञोऽपरार्द्धस्थ-
स्तद्वत् पश्चान्मुखं ग्रहम्” ४ सू० सि० । “ग्रहस्थानात्
पूर्वभागस्थराशिषट्कस्थित उच्चसञ्ज्ञो जीवो ग्रहविम्बं
पूर्व्वदिगभिमुखं स्वाभिमुखं कर्षत्याकर्षति । अपरा-
र्द्धस्थो ग्रहस्थानात् पश्चिमभागस्थराशिषट्कस्यितौच्च-
सञ्ज्ञो जीव इत्यर्थः । ग्रहविम्बं पश्चान्मुखं पश्चिम-
दिगभिमुखं स्वाभिमुखं तद्वदाकर्षतीत्यर्थः” ४ र० ना० ।
“अथ पूर्वोक्तसिद्धं फलितमाह । “स्वोच्चापकृष्टा भणणैः
प्राङ्मुखं यान्ति यद्ग्रहाः । तत् तेषु धनमित्युक्तमृणं
पश्चान्मुखेषु तु” सू० सि० ५ । “स्वोच्चजीवाकर्षिता
ग्रहाः पूर्वाभिमुखं मगणैः राशिभिर्भगोलस्थक्रान्ति-
वृत्तानुसृतस्वाकाशगोलान्तर्गतक्रान्तिवृत्ते द्वादशराश्य-
न्तिके यद्राशिविभागैरित्यर्थः । यद् यत्संख्यामितं
गच्छन्ति तत् तत्सङ्ख्यामितं भागादिकं फलरूपं तेषु
पूर्वावगतग्रहराश्यादिभोगेषु धनं योज्यम् । पश्चान्मुखेषु
[Page1060-b+ 38]
पश्चिमाकर्षितग्रहपूर्वावगतराश्यादिभोगेषु तुकाराद्यत्स-
ङ्ख्यामितं फलरूपं पश्चिमतो गच्छन्ति तदित्यर्थः । ऋणं
हीनमिति एतत् पूर्वैः कथितम्” र० ना० ५ । सि० शि०
“सूष्ट्वा भचक्रं कमलोद्भवेन ग्रहैः सहैतद्भगणादिसंस्थैः ।
शश्वद्भ्रमे विश्वसृजा नियुक्तं तदन्ततारे च तथा
ध्रुवत्वे । ततोऽपराशाभिमुखं भपञ्जरे सखेचरे शीध्रतरे
भ्रमत्यपि । तदल्पगत्येन्द्रदिशं नभश्चराश्चरन्ति नीचो-
च्चतरात्मवर्त्मसु” । “यदेतद्भचक्रं ग्रहैः सह भ्रमद्दृश्यते
तद्विश्वसृजा जगदुत्पादकेन कमलोद्भवेन ब्रह्मणा सृ-
ष्ट्यादौ सृष्ट्वा ततः शश्वद्म्रमेऽनवरतभ्रमणे नियुक्तम् ।
एतदुक्तं भवति । भान्यश्विन्यादीन्यन्यानि विशिष्टानि
ज्योतींषि तेषां समूहश्चक्रं ग्रहाश्च सूर्य्यादयस्तैः सह
सृष्टम् । तानि भानि प्राक्संस्थाया समन्तान्निवे-
शितानि । ग्रहास्तु भगणादावश्चिनीमुखे निवेशितास्त
उपर्य्युपरिसंस्थया । तत्रादौ तावदधश्चन्द्रः तदुपरि
बुधः, ततः शुक्रः, ततो रविः तस्माद्भौमः, ततो गुरुः
ततः शनिः । सर्वेषामुपरि दूरे भचक्रम् । एषां कक्षा-
प्रमाणानि चक्षाध्याये प्रतिपादयिष्यन्ते । अहो यद्यू-
र्ध्वोर्ध्वस्था ग्रहास्तदोपरि दूरतो भगणस्तत् कथं भग-
णादिसंस्थैर्ग्रहैरित्युच्यते? सत्यम् । अत्र भूमध्ये सूत्र-
स्यैकमग्रं बद्ध्वा द्वितीयमग्रं भचक्रेऽश्विनीमुखे किल नि-
बद्धम् । तस्मिन् सूत्रे प्रोता मणय इव चन्द्रादयो
ग्रहा सृष्ट्यादौ ब्रह्मणा निवेशिताः । भमण्डलं द्वाद-
दशधा विभज्यैवं भूमध्यात् सूत्राणि प्रतिभागं नीत्वा
किल बद्धानि तैः सूत्रैः सह ग्रहकक्षायां ये संपातास्ते
तासु कक्षासु राश्यन्ताः । तद्वत्प्रकारा राशय इति
संक्षिप्तमिहोक्तम् । कक्षाध्याये गोले च किञ्चिद्विस्तार्य्य
बक्ष्यामः । एवंविधं भचक्रं सृष्ट्वा ब्रह्मणा गण्ने नि-
वेशितम् । यत्र निवेशितं तत्र प्रवहो नाम वायुः ।
स च नित्यं प्रत्यग्गतिः । तेन समाहतं भचक्रं सखेचरं
पश्चिमाभिमुखभ्रमे प्रवृतम् । यत् तस्य प्रत्यग्भ्रमणं
तच्छीघ्रतरम् । यत एकेनाह्ना भमण्डलस्य परिवर्त्तः ।
एवं तस्मिन् भपञ्जरे सखेचरे शीघ्रतरे भ्रमत्यपि खेचरा
इन्द्रदिशं चरन्ति पूर्व्वाभिमुखं व्रजन्ति नीचोच्चतरा-
त्मवर्त्मसु । अनन्तरकथितेषु खस्वमार्गेषु तेषां प्राग्भ्र-
मणम् । तत् तदल्पगत्या, प्रत्यग्गतेर्बहुत्वात् प्रागल्प-
गत्या व्रजन्तो नोपलक्ष्यन्त इति भावः । तथा तस्म भप-
ञ्जरस्य यो दक्षिणोत्तरावर्त्तौ तत्र ये तारे ते ध्रूवत्वे
[Page1061-a+ 38]
नियुक्ते” प्रमि० । तथा श्रीपतिः । “स्वव्यापारात्
प्राग्गतिः खेचराणामूर्ध्वाधस्ताद्याम्यसौम्यापराणि । गो-
लाभिज्ञैः पञ्च यातानि यानि तेषामुक्तान्यन्यहेतूनि
तानि । प्रत्यग्गतिः प्रवहवायुवशेन तेषां नीचोच्चवृत्तजनि-
तीर्ध्वमधश्च सा स्यात् । याम्योत्तरा त्वपमवृत्तविमण्ड-
लाभ्यां षोढा गतिर्निगदितैवमिह ग्रहाणाम्” उच्चता च
महत्त्वव्याप्यगुणभेदः । सा च उपर्य्युपरिसन्निवेशि-
तावयवनां महत्त्वे भवति तस्य गुणचनत्वात् ततः भावेऽर्थे
ष्यज् । औच्च्यम् उच्चतायां न० । त्व । उच्चत्व तत्रार्थे
न० तल् । उच्चता स्त्री । “उच्चस्थे ग्रहपञ्चके सुरगुरौ
सेन्दौ नवम्यां तिथौ लग्ने कर्कटके पुनर्वसुदिने
मेषं गते पूषणि । निर्दग्धुं निखिलाः पलाशसमिधः
मध्यादयोध्यारणेराविर्भूतमभूदपूर्व्वविभवं यत्किञ्चिदेकं
महः” तिथित० पु० । “ग्रहैस्ततः पञ्चभिरुच्चसंस्थितै-
रसूर्य्यगैः सूचितभाग्यसम्पदम्” रघुः । “स्वोच्चस्थः
स्वगृहेऽपि वा स्वसुहृदां वर्गेऽपि वा” ज्योति० त० ।
<LEND>
