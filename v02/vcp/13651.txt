<L>13651<pc>2048,b<k1>किम्<k2>किम्
किम्¦ त्रि० कु--शब्दे बा० डिमु । १ कुत्सिते २ जिज्ञासिते ३ वितर्क-
विषये । ४ कुत्सायां ५ गर्हणे ६ वितर्के ७ प्रश्ने ८ सादृश्ये,
(प्रकारे) ९ करणे च अव्य० जटा० १० ईषदर्थे ११ अति-
शये गणरत्नम् । तत्र त्रिलिङ्गस्य सर्व्वनामता के
कस्मै इत्यादि “के यूयं स्थल एव संप्रति वयं प्रश्नोविशे-
षाश्रयः” सा० द० । “कस्मै नाथ! समर्प्य कैरवकुलं व्योमा-
न्तमालम्बसे” उद्भटः । “केषां नैषा भवति कविता कामिनी
कौतुकाय” प्रसन्नरा० । “कस्मिंश्चिद्वनोद्देशे भासुरकोनाम
सिंहः प्रतिवसति” पञ्चतन्त्रम् । “कस्मिन्नु खलु विज्ञाते सर्वं
विज्ञातं भवति” मुण्डकश्रुतिः । निन्दितार्थे किंराजा
किङ्गौः इत्यादि । “किंराजा यो न रक्षति” “स किं-
सस्रा साधु न शास्ति योऽधिपम्” किरा० इत्यादि तत्र
ईषदर्थे न किमप्यस्यास्ति । किञ्चिदपि नास्तीत्यर्थः
अतिशये किमप्येष प्रगल्भसे अतिशयितं प्रगल्भसे इत्यर्थः
अव्ययस्य प्रश्ने “किमिदं किन्नरकण्ठि सुप्यते” रघुः
तत्र किंशब्दशक्तिबोधादिप्रकारो गदाधरेण शक्तिवादे
दर्शितो यथा ।
“किंपदस्य जिज्ञासिते शक्तिः एतदेव स्वीयजिज्ञासाज्ञाप-
नाय किंपदघटितप्रश्नवाक्यं प्रयुज्यते । तत्रोद्देश्यवा-
चककिंपदस्य समभिव्याहृतपदोपस्थाप्यतावच्छेदकधर्मा-
बच्छिन्नविधेयतानिरूपितोद्देश्यतावच्छेदकत्वेन वक्तृजि-
ज्ञासितो धर्मः प्रवृत्तिनिमित्तं उपस्थाप्यतावच्छेदकत्वा-
न्तमुपलक्षणतयानुगमकं शाब्दबोधे तदभानात् । एवञ्च
कः पचतीत्यतः पाककृतित्वावच्छिन्नविधेयतानिरूपितोद्दे-
श्यतावच्छेदकत्वेन जिज्ञासितो यो धर्म्मस्तद्वान्पचती-
त्याकारोऽन्वयबोधः प्रतिपाद्यते किञ्चिद्धर्मावच्छिन्नोद्दे-
श्यतानिरूपितपाककृतित्वाबच्छिन्नबिधेयताशालिज्ञानं भ-
बत्वित्याकारिकाया जिज्ञासायास्तादृशबोधविषयकतया
[Page2049-a+ 38]
तादृशेच्छाविययीभूतज्ञानजनकाद्ब्राह्मणः पचतीत्युत्त-
रवाक्यात्तन्निवृत्तिरिति तादृशप्रश्नानन्तरं तथैवोत्तरं प्रयु-
ज्यते । न चैवं प्रमेयः पचतीत्युत्तरवाक्यमेव कथं तादृ-
शप्रश्नानन्तरं न प्रयुज्यते तज्जन्यज्ञानस्यापि तादृशे-
च्छाविषयत्वादिति वाच्यं जिज्ञासाविषयीभूतस्वसम-
भिव्याहृतपदोपस्थाप्यविधेयन्यूनवृत्तिधर्म्मावच्छिन्नएव ता-
दृशकिंपदस्य शक्त्यभ्युपगमात् । अभेदेन स्वार्थान्वितो-
द्देश्यवाचकपदान्तरसमभिव्याहृतकिंपदस्य शक्यता-
वच्छेदकगर्भे च स्वार्थाभेदान्वयितावच्छेदकत्वोपलक्षित-
धर्मन्यूनवृत्तित्वमपि धर्म्मांशे विशेषणं देयमतः को ब्रा-
ह्मणः पचतीत्यादिप्रश्नानन्तरञ्चैत्रः पचतीत्यादिकमु-
त्तरवाक्यं प्रयुज्यते नतु मनुष्यः पचतीत्यादिकं मनुष्य-
त्वादेर्ब्राह्मणत्वाद्यन्यूनवृत्तित्वात्तदवच्छिन्नोद्देश्यकत्वेन ज्ञा-
नविषयेच्छायास्तत्राप्रतीतेः एवं यत्रोद्देश्यतावच्छेदके
किंपदार्थस्याभेदेनान्वयस्तत्र तदन्वयितावच्छेदकधर्म्माव-
च्छिन्नबिशेषणतापन्नतदन्वयितावच्छेदकधर्मन्यूनवृत्तिधर्मा-
बच्छिन्नोद्देश्यतावच्छेदकताकप्रकृतज्ञानगोचरेच्छा किंप-
देन बोध्यतेऽतः कति घटाः सन्तीत्यादौ डतिप्रत्ययार्थे
संख्यादौ किंपदार्थख जिज्ञासितधर्म्मावच्छिन्नस्याभेदे-
नान्वयात् संख्यात्वन्यूनवृत्तिदशत्वत्वाद्यवच्छिन्नोद्देश्यताव-
च्छेदकताकबोधजनकं दशसंख्यका घटाः सन्तीत्यु-
त्तरं तत्र प्रयुज्यते । यत्रोद्देश्यतावच्छेदकीभूतविभक्त्या-
द्यर्थे भेदेन किंपदार्थान्वयः कस्य पुत्रः सुन्दर इत्यादौ
तत्र यादृशसम्बन्धेन यदवच्छिन्ने यदन्वयस्तत्र तादृश-
सम्बन्धेन विशेषधर्म्मावच्छिन्नविशेषिततदवच्छिन्ननिष्ठोद्दे-
श्यतावच्छेदकतावच्छेदकताकप्रकृतबिधेयज्ञानगोचरेच्छा
प्रतीयते एवं विधेयवाचककिंपदस्य स्वसमभिव्याहृत-
पदोपस्थाप्यतावच्छेदकत्वोपलक्षितधर्म्मावच्छिन्नोद्देश्यता-
निरूपितविधेयतावच्छेदकतया जिज्ञासितो विशेषधर्म्म-
स्तदवच्छिन्ने शक्तिरित्ययं क इत्यादौ इदन्त्वावच्छिन्नांशे
बिधेयतावच्छेदकत्वेन जिज्ञासितधर्म्मवानित्याकारकोऽन्वय-
बोधः । तेन तद्विषयकजिज्ञासाजनकज्ञानजनकं चायं
ब्राह्मण इत्याद्युत्तरवाक्यं तादृशप्रश्रानन्तरं प्रयुज्यते ।
एवं यत्र वेधेये विधेयतावच्छेदके वा किंपदार्थस्य
तदवच्छेदकधर्मस्याभेदेन वान्वयः इदं किम् इदं किंधनं
भवतः कति पुत्राः भवान् कस्य पुत्र इत्यादौ रीतिः
पूर्ववदूहनीया “किमिन्दुः किं पद्मं किमु मुकुरविम्बं
किमु मुखं किमब्जे किं मीनौ किमु मदनवाणौ
[Page2049-b+ 38]
किमु दृशौ । कटौ वा गुच्छौ वा कनककलशौ वा किमु
कुचौ तडिद्वा तारा वा कनकलतिका वा किमबला”
इत्यादावव्ययकिमो वाशब्दस्येव वितर्कोऽर्थः । वितर्कश्च
प्रयोक्तुः सम्भावनात्मकं ज्ञानं तदर्थस्य च विशेष्यतास-
म्बन्धेन प्रथमान्तपदोपस्थाप्यविशेष्ये प्रकारितासम्बन्धेन
तत्र च विशेषणस्य चन्द्रादेरन्वयः नामार्थेनाव्ययार्थस्य
भेदान्वयेऽविरोधात् । यत्र विशेषणवाचकमपि प्रथमान्तं
तत्राभेदसम्बन्धावच्छिन्नप्रकारितासंसर्गः यत्र तु प्रकृत्यर्थस्य
विशेष्यतया स्वार्थबोधकं विभक्त्यन्तं, यत्र किंपदासत्त्वे
तादृशविभक्त्यन्तसमुदायार्थस्य विशेष्ये यादृशसम्बन्धे-
नान्वयस्तादृशसम्बन्धावच्छिन्नप्रकारितैव तादृशार्थस्य
किंपदार्थे संसर्गोऽतः किमिन्दुरित्यादावभेदेन चन्द्रादि-
प्रकारिका घनमिदं किं चैत्रस्येत्यादावाश्रयत्वादिसम्बन्धेन
चैत्रस्वत्वादिप्रकारिका सम्भावना नियमतः प्रतीयते
किमिन्दुरित्यादौ सम्भावनाबोधोत्तर तत्प्रयोजकाह्लाद-
कत्वादिप्रतीतिस्त्वार्थी । कुत्सार्थकमपि क्वचित्किंपदं
यथा किङ्गौरित्यादौ ।”
<LEND>
