<L>23073<pc>3331,a<k1>तुला<k2>तुला
तुला¦ स्त्री तुल--भिदा० अङ् । १ सादृश्ये २ माने च गृहाणां
<>३ दारुबन्धनार्थपीठिकायां ४ पलशतमाने ५ भाण्डे च
<>मेदि० । राशिचक्रस्य द्वादशधा विमक्तस्य ६ सप्तमे राशौ
<>स च ३६० अंशात्मकराशिचक्रस्य १८१ अंशावधि २१०
<>पर्य्यन्तः चित्राशेषार्द्ध स्वातिविशाखान्तिमपादत्रयात्मकः ।
<>अस्याधिष्ठाता तुलाधरः पुरुषः । अस्य योगतारादिकम्
<>अश्लेषाशब्दे उक्तमृक्षशब्दे च विशेष उक्तः । “तौली-
<>ना कथितस्तुलाधटधरः” जातकपद्धतिः । “पुमांश्चर-
<>श्चित्रसमोदयोमतः प्रत्यक् मरुत् स्निग्धरवोऽथ वन्यः ।
<>स्वल्पप्रजासङ्गमशूद्र उग्रस्तुला द्युपीर्य्यो द्विपदः समानः”
<>जातकपद्धत्युक्तस्वभावः । वादिप्रतिवादिनोर्लौकिकप्रमा-
<>णाभावे दिव्यपरीक्षया अर्थनिर्णये कर्त्तव्ये धटापर-
<>नामके ७ परीक्षाभेदे । सा च परीक्षा दिव्यशब्दोक्तसा-
<>मान्यविधिपूर्वकं सर्वं कृत्वा कर्त्तव्या । तद्विधिश्च वीर-
<>मित्रोदये दर्शितो यथा
<>पितामहः “विशालामुच्छितां शुभ्रां धटशालान्तु
<>कारयेत् । यत्रस्थो नोपहन्येत श्वभिश्चाण्डालवायसैः ।
<>कपाटवीजसंयुक्तां परिचारकरक्षिताम् । पानीयादि
<>समायुक्तामशून्यां कारयेन्नृपः” इति । वीजानि यव-
<>ब्रीह्यादीनि । धटार्थानि काष्ठानि नारद आह
<>“खादिरं कारयेत्तत्र निर्व्रणं शुष्कवर्जितम् । शांशपन्तद-
<>भावे वा सालं वा कोटरैर्विना । “अर्जुनन्तिन्दुकी
<>सारन्तिणिसो रक्तचन्दनम् । एवंविधानि काष्ठानि
<>धटार्थं परिकल्पयेत्, । अर्जुनस्तिलकः शाकस्तिणिसो
<>रक्तचन्दनम्” इति । माधवीये पाठः । शांशपमिति
<>शिंशपावृक्षसम्बन्धि । “देविकाशिंशपेति” पाणिनिस्म-
<>रणादिकारस्याकारः । एवंविधानीत्यन्यस्याप्योदुम्बरा-
<>देर्यज्ञियस्य काष्ठस्य ससारस्य ग्रहणम्” । अतएव
<>पितामहः “छित्त्वा तु यज्ञियं काष्ठं यूपवन्मन्त्र
<>पूर्वकम् । प्रणम्य लोकपालेभ्यस्तुला कार्य्या मनी-
<>षिभिः । मन्त्रः सौम्यी वानस्पत्यः छेदने जप्य एव
<>चेति” । यूपवन्मन्त्रपूर्वकमित्यनेन ओँ ओषधे त्रायस्वैन-
<>मित्यादिच्छेदनमन्त्रप्रयोगादिकमुक्तम् । वानस्पत्यः “वन-
<>स्पते शतवलशोविरोहेति” मन्त्रः । छेदने कृते इति
<>शेषः । वानस्पत्यच्छेदनानन्तरं प्रयोगे यूपवदित्यतिदेशा-
[Page3331-b+ 38]
<>त्सिद्धेऽपि पुनर्विधानम् औपदेशिकस्य सोमदैवत्येनाति
<>देशिकस्य तस्य बाधनिवृत्त्यर्थम् । अत्र जप्य एव चेति
<>चशब्दस्य वानस्पत्येत्यनेनान्वयात् तस्य च समुच्चयद्योत-
<>कत्वात्समुच्चय इति केचित् सौम्यवानस्पत्ययोरेकार्थ-
<>त्वात् । “तुल्यार्थास्तु विकल्पेरन्नित्यनेन “माषेणेव व्रीहि
<>यवादिभ्यः” इत्यपरे । पितामहः “प्राङ्मुखो निश्चलः
<>कार्य्यः शुचौ देशे धटः सदा । इन्द्रस्थाने सभायां वा
<>धर्मस्थाने चतुष्पथे” इति । धटनिर्माणप्रकारन्तत्प्रमाण-
<>ञ्चाह पितामहः, “चतुर्हस्ता तुला कार्य्या पादौ कार्य्यौ
<>तथाविधौ । अन्तरन्तु तयोर्हस्तौ भवेदध्यर्द्धमेव
<>चेति” । पादौ तुलाधारकाक्षनामककाष्ठधारणाख्यौ
<>स्तम्भौ तथाविधौ चतुर्हस्तौ । अन्तरं मध्यम् । अध्यर्द्धं
<>सार्धहस्तद्वयम् । अक्षकाष्ठस्य प्रमाणम्पादस्तम्भमध्य-
<>प्रमाणाभिधानेनैव सूचितमिति न पृथगुपन्यस्तम् ।
<>अन्तरालप्रमाणपर्य्यालोचनया ततः किञ्चिदधिकमक्षकाष्ठं
<>कर्त्तव्यम् । पादस्तम्भयोर्मस्तकप्रदेशाद्यथा बहिर्न
<>निःसरति तथा अक्षकाष्ठङ्कार्य्यमिति स्मृतिचन्द्रिका-
<>याम् । अत्र निखातभागपरित्यागेन पादस्तम्भयोश्चतु-
<>र्हस्तत्वाभिधानं ज्ञेयम् । अतएव पितामहः “हस्तद्वयं
<>निखेयन्तु प्रोक्तं मुण्डकयोर्द्वयोः । षढस्तन्तु तयोः
<>प्रोक्तं प्रमाणं परिमाणतः” इति मुण्डकौ पादस्तम्भौ ।
<>हस्तप्रमाणन्दर्शितं कालिकापुराणे “यवानान्तण्डुलै-
<>रेकमङ्गुलञ्चाष्टभिर्भवेत् । अदीर्घयोजितैर्हस्तश्चतुर्वि श-
<>तिरङ्गलैः” । इति स्मृत्यन्तरेऽपि “तिर्यग्यवोदराण्यष्टा
<>ऊर्द्ध्वांशा व्रीहयस्त्रयः । प्रमाणमङ्गुलस्योक्तं वित-
<>स्तिर्द्वादशाङ्गलः” । शारदातिलके “चतुर्विंशत्यङ्गुलाद्यं
<>हस्तन्तन्त्रविदो विदुः । यवानामष्टभिः कॢप्तं माना-
<>ङ्गुलमितीरितमिति” । हस्तो वितस्तिद्वितयं चतुर्विं-
<>शत्यङ्गुलो हस्त इत्यर्थः । यवानां यवतण्डुलानामित्यर्थः ।
<>“यवानान्तण्डुलैरिति” स्मरणात् । तुलाया विशेषान्तरमाह
<>पितामहः “चतुरस्रा तुला कार्य्या दृढा ऋज्वी तथैव
<>च । कटकानि च देयानि त्रिषु स्थानेषु यत्नतः” इति ।
<>कटकानि लोहमयानि वलयानि । त्रिषु स्थानेषु अन्त्य-
<>योर्मध्ये । कटकग्रहणं लोहकीलादीनामुपयुक्ताना-
<>मुपलक्षणम् । नारदोऽपि “ऋज्वी धटतुला कार्य्या
<>खादिरी तैन्दुकी तथा । चतुरस्रा त्रिभिः स्थानैर्धटक-
<>र्कटकादिभिरिति” । धटो धटमध्यम् । कर्कटकौ अन्त्यौ ।
<>पादस्तम्भादीनां स्थूलता तु विशेषानभिधानात् यावति
[Page3332-a+ 38]
<>स्थैल्ये दाद्यंम्भवति तावत्येव कार्य्या । शिष्टाचारा-
<>द्विशेषो ज्ञेयः । पादस्तम्भावुदग्दक्षिणसंस्थानौ कृत्वा
<>तुला प्राग्भारा कार्य्या । “पश्चिमे तोलयेत्कर्तॄन् अन्य-
<>स्मिन् मृत्तिकां शुभामिति” पितामहस्मरणात् । पूर्व-
<>पश्चिमसस्थानौ कृत्वोदग्मारा वा कार्य्या । “धारयेदुत्तरे
<>पार्श्वे पुरुषं दक्षिणे शिलामिति” मारदस्मरणात् ।
<>धटाङ्गत्वेन तोरणादिकं कार्य्यमित्याह पितामहः
<>“तोरणे तु तथा कार्य्ये पार्श्वयोरुभयोरपि । धटादुच्चतरे
<>स्यातान्नित्यन्दशभिरङ्गुलैः । अवलम्बौ तु कर्त्तव्यौ तौर-
<>णाभ्यामधोमुखौ । मृण्मयौ सूत्रसम्बद्धौ धटमस्तक-
<>चुम्बिनाविति” । धटारोहणमाह नारदः “शिक्यद्वयं
<>समासज्य धटकर्कटयोर्दृढम् । एकशिक्ये तु पुरुषमन्यत्र
<>तोलयेच्छिलाम्” । “धारयेदुत्तरे पार्श्वे पुरुषन्दक्षिणे
<>शिलाम् । पिटकम्पूरयेत्तस्मिन्निष्टकापांशुलोष्टकैरिति” ।
<>इष्टकाभिर्ग्रावभिः पांशुभिर्लोष्टैर्वेत्यर्थः । माषराशि-
<>भिरपि पेटकम्पूरयेत् । “माषराशिमथाषिवेति” स्मृत्य-
<>न्तरवचनात् । पितामहोऽपि” “शिक्यद्वयं समासज्य
<>यार्श्वयोरुभयोरपि । प्रागग्रान् कल्पयेद्दर्भांस्तत्र विप्रः
<>ससाहितः । षश्चिमे तोलयेत्कर्त्तॄनन्यस्मिन्मृत्तिकां
<>शुभाम् । इष्टकाभस्मपाषाणकपालास्थिविवजितामिति” ।
<>अत्र इष्टकापाषाणयोर्वर्ज्यत्वोक्तिः समुच्चयनिराकर-
<>णार्था नतु विकल्पनिराकरणार्था पूर्वोदाहृतनारद-
<>वचते तयोरपि विधानात् । “एतेन मृत्तिकापाषाणादीनां
<>सम्भूय तोलनकर्तृत्वमिति मतमपास्तम् । मृत्तिकाशिलेष्ट-
<>कादोनामेकार्थत्वात् “तुल्यार्थास्तु विकल्पेरन्निति” न्यायेन
<>विकल्प इति मिताक्षरायाम् । विष्णुरपि “अत्रैकशिक्ये
<>पुरुषमारोपयेत् द्वितीये प्रतिमानं शिलादीति” ।
<>समतानिरीक्षणार्थं राज्ञा तद्विदो नियोक्तव्याः । तथा
<>च पितामहः “परीक्षका नियोक्तव्यास्तुलामान-
<>विशारदाः । बणिजो हेमकाराश्च कांस्यकारास्तथैव-
<>चेति” । नियुक्ताश्च निरीक्षेरन्नित्याह बारदः । “सुव-
<>र्ण्णकारा बणिजः कुशलाः कांस्यकारकाः । तान्तुलाम-
<>न्ववेक्षेरन् तुलाधारणकोविदाः इति” । निरीक्षिणं प्रत्याह
<>पितामहः “कार्य्यः परीक्षकैर्नित्यमवलम्व्य समो
<>धटः । उदकञ्च प्रदातव्यं धटस्योपरि पण्डितैः ।
<>यस्मिन्न प्लवते तोयं स विज्ञेयः समो घट” इति ।
<>अबलम्बसमः तोरणयोर्लम्बमानौ यौ मृत्तोयावबलम्बौ
<>तयोः समः । नारदोऽपि “प्रथमारोहणे ग्राह्यं
[Page3332-b+ 38]
<>प्रमाणन्निपुणैः सह । तुलाशिरोभ्यान्तुल्यं तु तोरणन्य-
<>स्तलक्षणमिति” । तोलनानन्तरं कर्त्तव्यम्पितामह
<>आह “तोलयित्वा नरं पूर्वं पश्चात्तमवतार्य्य तु ।
<>धटं तु कारयेन्नित्यं पताकाध्वजशोभितम्” । तत आवा-
<>हयेद्देवान्विधिनानेन मन्त्रवित् । बादित्रतूर्य्यनिर्घोषै-
<>र्गन्धमाल्यानुलेपनैः । प्राङ्मुखः प्राञ्जलिर्भूत्वा प्राड्-
<>विवेकस्ततोवदेत्” इति । विवादानुरूपं प्रश्नम्पृच्छ-
<>तोति प्राट् तद्विवेचयतोति विवेकः प्राट् चासौ विवेकश्च
<>प्राड्विवेकः । ततोऽभियुक्तं तोलयित्वाऽवतार्य्य
<>धर्म्मावाहनादारभ्याभियुक्तशिरसि पत्रबन्धनान्तं साधा-
<>रणविधिं कुर्य्यात् । धटपूजायाङ्गन्धादिविशेषन्नारद
<>आह “रक्तैर्गन्धैश्च माल्यैश्च दध्यपूपाक्षतादिभिः ।
<>अर्चयेत्तु धटं पूर्वं ततः शिष्टांस्तु पूजयेदिति” । शिष्टा
<>नवशिष्टानिन्द्रादीन् । पत्रबन्धनानन्तरं मन्त्रयेत् प्राङ्गि-
<>वेक इत्याह पितामहः “धटमामन्त्रयेच्चैव विधिनानेन
<>शास्त्रवित्” । विधिना मन्त्रेण शास्त्रवित्प्राड्विवैकः ।
<>मन्त्रश्च तेनैव दर्शितः” “त्वं धट! ब्रह्मणा सृष्टः परी-
<>क्षार्थं दुरात्मनाम् । धकाराद्धर्ममूर्त्तिस्त्वण्टकारात्
<>कुटिलं नरम् । धृतो धारयसे यस्माद्धटस्तेनाभिधी-
<>यमे । त्वं वेत्सि सर्वभूतानां षाषानि सुकृतानि च ।
<>त्वमेव देव! जानीषे न विदुर्य्यानि मानवाः । व्यवहा-
<>राभिशस्तोऽयं मानुषः शुद्धिनिच्छतीति” । शोध्यस्या-
<>भिमन्त्रणञ्चाह याज्ञवल्क्यः “तुलाधारणविद्वद्भि-
<>रभियुक्तस्तुलाश्रितः । प्रतिमानसमीभूतो रेखां कृत्वा-
<>ऽवधारितः । त्वन्तुले! सत्थधामासि पुरा देवैर्विनिर्भिता ।
<>तत्सत्यं वद कल्याणि! संशयान्मां विमोचय । यद्यस्मि
<>पापकृन्मात! स्ततो मां त्वमधो नय । शुद्धश्चेद्गमयो-
<>र्द्ध्वम्मां तुलामित्यभिमन्त्रयेदिति” । तुलाश्रितः तुला-
<>मारूढः । प्रतिमानसमोभूतः प्रतिमानेन मृदादिना
<>समीकृतः । रेखां कृत्वावतारणे साम्यचिह्नं कृत्वा
<>अभिमन्त्रणमेवावतारणानन्तरं कार्य्यम् अवतारित इति
<>क्तदर्शनात्ततः प्राड्विवेकः तुलाधारकं शपथैर्नियम्य
<>शिरोगतपत्रकं पुनर्धटमारोपयेत् । अतएव नारदः
<>“समयैः परिगृह्याथ पुनरारोषयेन्नरम् । निर्वाते वृष्टि-
<>रहिते शिरस्यारोप्य पत्रकमिति” । समयैः शपथैः परि-
<>गृह्य नियम्य । ते च विष्णुना दर्शिताः । “ब्रह्मघ्नो
<>ये स्मृता लोकाः ये लोकाः कूटसाक्षिणः । तुलाधारस्य
<>ते लोकास्वलान्धारयतो मृषेति” पुनरारोहणकायेऽभि-
[Page3333-a+ 38]
<>मन्त्रणमाह नारदः “त्वं वेत्सि सर्वभूतानां पापानि
<>सुकृतानि च । त्वमेव देवि! जानीषे न विदुर्यानि मा-
<>नवाः । व्यवहाराभिशस्तोऽयं मानवस्तोल्यते त्वयि ।
<>तदेनं संशयारूढं धर्मतस्त्रातुमर्हसि । देवासुरमनुष्याणां
<>सत्ये त्वमभिषिच्यसे । सत्यसन्धोऽसि भगवन्! शुभाशुभ-
<>विभावने । आदित्यचन्द्रावनिलोऽनलश्च द्यौर्भूमिरापो
<>हृदयं यमश्च । अहश्च रात्रिश्च उभे च सन्ध्ये धर्मश्च
<>जानाति नरस्य वृत्तमिति” । मन्त्रोच्चारणानन्तरकर्त्तव्यं
<>पितामह आह “ज्योतिर्विद्ब्राह्मणश्रेष्ठः कुर्य्यात्काल-
<>परीक्षणम् । विनाड्यः पञ्च विज्ञेयाः परीक्षाकालकोवि-
<>दैः । साक्षिणो ब्राह्मणाः श्रेष्ठाः यथादृष्टार्थवादिनः ।
<>ज्ञानिनः शुचयोऽलुब्धा नियोक्तव्या नृषेण तु । शंसन्ति
<>साक्षिणः श्रेष्ठाः शुद्ध्यशुद्धी नृपे तदा” इति ।
<P>कानि पुनर्जयपराजयचिह्नानीत्यपेक्षायामाह नारदः
<>“तुलितो यदि वर्द्धेत विशुद्धः स्यान्न संशयः । समो वा
<>हीयमानो वा न विशुद्धो भवेन्नरः” इति वर्द्धेत उपरि
<>गच्छेत् । हीयमानः अधो गच्छेत् । यत्पुनरुक्तं
<>पितामहेन “तुलितो यदि वर्द्धेत शुद्धो भवति धर्मतः ।
<>हीयमानो न शुद्धः स्यादेकेषान्तु समोऽशुचिः । अल्प-
<>पापः समो ज्ञेयो बहुपापस्तु हीयते” इति । अल्पत्वं
<>ष्यभिचारे समालिङ्गनादिना” चौर्य्ये तद्देशगमनादिना
<>तत्र एकेषामिति पूजार्थं न तु स्वमते समस्य शुचित्वद्यो-
<>तनार्थम् अल्पपापिनोऽप्यशुचित्वात् । तेन हीयमान-
<>समयोर्व कश्चिद्विशैषः । दण्डप्रायश्चित्ते पापविशेषस्तयो-
<>र्दोषानुसारित्वात् । यत्तु कैश्चिदेकेषां तु समोऽशुचिरिति
<>वचनम् । “अल्पपापः समो ज्ञेयः” इति वचनं साम्ये संशय-
<>परमेवेत्युक्तन्तत्क्लिष्टकल्पनया वाक्यानार्जवन्तैरुपेक्षणी-
<>यम् । यत्तूक्तम्, वृहस्पतिना “धटेऽभियुक्तस्तुलितो
<>हीनश्चेद्धानिमाप्नुयात् । तत्समस्तु पुनस्तौल्यो वर्द्धितो
<>विजयी भवेदिति” अयमर्थः पुनर्देवतावाहनाद्यसहितं
<>सर्वं कर्म चिघायोत्तोलनीय इति समस्याशुचित्वनिश्चयो
<>न प्रथमतोलनपर्य्याये कार्य्यः । किन्तु पुनस्तौल्यमानस्य
<>समतैव यदि भवति तदा अशुद्धिरवधारणीयेत्यर्थः इति
<>स्मृतिचन्द्रिकायाम् । यत्तु कैश्चित्तस्मिन्नैव प्रयोगे तोलन-
<>सुक्तं तन्मन्दं प्रधानावृत्तावङ्गावृत्तिरिति न्यायेन तोलनस्य
<>फलसम्बन्धेन प्रधानत्वात् तदावृत्तौ देवतावाहनाद्यङ्गाना-
<>मप्यावृत्तेरेवोचितत्वात् । शिक्यादिच्छेदेऽपि पुनः समीकृत्य
<>तोलनीय इत्याह कात्यायतः “शिक्यच्छेदे तुलाभङ्गे
[Page3333-b+ 38]
<>तथा चापि गुणस्य वा । शुद्धेस्तु संशये चैनं परीक्षेत
<>पुनर्नरमिति” शुद्धिसंशयकारीण्याह नारदः “तुला-
<>शिरोभ्यामुद्भ्रान्तं विचलं न्यस्तलक्षणम् । यदा वायुप्रणु-
<>न्नंवा तदा नैकतरं वदेत्” इति । अयमर्थः । यदा
<>तुलान्तौ तिर्यक्चलितौ यदा च समताज्ञानार्थन्यस्तं
<>चिह्नमपैति यदा च वायुना प्रेरिता तुला ऊर्द्ध्वमधश्च
<>कम्पते तदा जयं पराजयं च न वदेदिति । व्यासोऽपि
<>“कक्षच्छेदे तुलाभङ्गे धटकर्कटयोस्तथा । रज्वुच्छेदेऽक्ष-
<>भङ्गे वा दद्याच्छुद्धिं पुनर्नृपः” इति । कक्षं शिक्यतलं
<>कर्कटौ तुलोपान्तस्थौ शिक्याधारावीषद्वक्रौ कर्कटशृङ्ग-
<>सन्निभौ लौहकीलकौ । अक्षः पादस्तम्भयोरुपरिनिहित-
<>स्तुलाधारपट्ट इति मिताक्षरा । दार्ढ्यप्रयोजकः की-
<>लक इति हलायुधः । यत्तु वृहस्पतिवचनम् “कक्षच्छेदे
<>तुलाभङ्गे धटकर्कटयोस्तथा । रज्वुच्छेदेऽक्षभङ्गे च
<>तथैवाशुद्धिमाप्नुयादिति” तदाऽऽकस्मिककक्षच्छेदादिविष-
<>यम् । कात्यायनवचनन्तु दृश्यमानकारणकशिक्यच्छेदादि-
<>विषयमिति विज्ञानेश्वराचार्य्यादयः” वीरमि० । तुलापु-
<>रुपाङ्गतुला तु हेमाद्रौ दा० खण्डे दृश्या । मत्कृत
<>कृततुलादानादिपद्धतौ च विस्तरेण दृश्या ।
<>८ तोलने मिता० । “तुलाः स्त्रियां पलशतं भारः स्याद्विं-
<>शतिस्तुला इत्यमरोक्तेः पलशतमानं तुला । तत्र सादृश्ये
<>“तुलां यदा रोहति दन्तवाससा,” कुमा० “कामया-
<>नसमस्थया तुलाम्” रघुः । तुलोपमाशब्दयोगे षष्ठ्येव
<>साधु न तु तृतीया “अतुलोपमाभ्याम्” पा० तृतीयाविधाने
<>तयोः पर्य्युदासात् तृतीयाप्रयोगस्तु सहार्थशब्दाध्याहारेण
<>तद्योगे इति मल्लि० । तुलाराशौ । “कन्यार्के च तुलार्के
<>च पितॄणां श्राद्धमिष्यते” स्मृतिः “तुलायां लोलया सह”
<>ति० त० । “सहझषस्तुलया” ज्यो० त० । तोलनदण्डात्मके माने
<>“अथ स दक्षिणादूरोरुकृत्य स्वमांसपेशीं तुलया धारयन्
<>गुरुतर एव कपोत आसीत्” भा० व० १९६ अ० । “तुला-
<>मानं प्रतीमानं सर्वञ्च स्यात् सुलक्षितम् । षट्सु षट्सु
<>च मासेषु पुनरेव परीक्षयेत्” मनुः “तुलामानं सुवर्णादीनां
<>परिच्छेदार्थं यत् क्रियते प्रतीमानं प्रस्थद्रोणादि
<>तत्सर्वं स्वनिरूपितं यथा स्यात् षट्सु षट्सु मासेषु गतेषु
<>पुनस्तत्सर्वं सभ्यपुरुषैर्नृपतिः परीक्षयेत्” कुल्लू० “आ-
<>षाढ्यां तुलया वीजतोलने भाविशस्यहानिवृद्धिज्ञापनम्
<>वृ० स० २६ अ० उक्तं तत्र अधिवासनाङ्गतुलानिर्मा-
<>णप्रकारस्तत्रैवोक्तो यथा
[Page3334-a+ 38]
<P>“आषाढ्यां समतुलिताधिवासितानाम् अन्येद्युर्यद-
<>धिकतामुपैति वीजम् । तद्वृद्धिर्भवति न जायते यदूनं
<>मन्त्रोऽस्मिन् भवति तुलाभिमन्त्रणाय । स्तोतव्या मन्त्र-
<>योगेन सत्या देवी सरस्वती । दर्शयिष्यसि यत्सत्यं सत्ये
<>सत्यव्रता ह्यसि । येन सत्येन चन्द्रार्कौ ग्रहा ज्योतिर्ग-
<>णास्तथा । उत्तिष्ठन्तीह पूर्वेण पश्चादस्तं व्रजन्ति च ।
<>यत्सत्यं सर्ववेदेषु यत्सत्यं ब्रह्मवादिषु । यत्सत्यं त्रिषु लो-
<>केषु तत्सत्यमिह दृश्यताम् । ब्रह्मणो दुहिता चासि त्वमा-
<>दित्येति कीर्तिता । काश्यपी गोत्रतश्चैव नामतो वि-
<>श्रुता तुला । क्षौमं चतुःसूत्रकसन्निबद्धं षडङ्गुलं शिक्य-
<>कवस्त्रमस्याः । सूत्रप्रमाणं च दशाङ्गुलानि षडेय कक्षो-
<>भयशिक्यमध्ये । याम्ये शिक्ये काञ्चनं सन्निवेश्यं
<>शेषद्रव्याण्युत्तरेऽम्बूनि चैयम् । तोयैः कौप्यैः स्यन्दिभिः
<>सारसैश्च वृष्टिहीना मध्यमा चोत्तमा च । दन्तैर्नागा
<>गोहयाद्याश्च लोम्ना हेम्ना भूपाः सिक्थकेन द्विजाद्याः ।
<>तद्वद्देशा वर्षमाशा दिशश्च शेषद्रव्याण्यात्मरूपस्थितानि ।
<>हैमी प्रधाना रजतेन मध्या तयोरलाभे खदिरेण कार्या ।
<>वितः पुमान् येन शरेण सा वा तुला प्रमाणेन भवेद्वि-
<>तस्तिः । हीनस्य नाशोऽभ्यधिकस्य वृद्धिस्तुल्येन तुल्यं
<>तुलितं तुलायाम् । एतत्तुलाकोशरहस्यमुक्तं प्राजेशयोगे
<>ऽपि नरो विदध्यात्” ।
<LEND>
