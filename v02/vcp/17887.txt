<L>17887<pc>2632,b<k1>गृह<k2>गृह
गृह¦ न० गृह्यते धर्माचरणाय ग्रह--गेहार्थे क । इष्टका-
<>मृत्तिकादिरचिते १ गेहे । अर्द्धर्च्चादित्वादयमुभयलिङ्गः
<>तत्र एकगृहे न० पुंलिङ्गस्तु बहुवचनान्त एव “तत्रा-
<>गारं धनपतिगृहानुत्तरेणास्मदीयम्” मेधदू० । “जाला-
<>गताभ्योऽधिगृहं गृहिण्यः” “गृहाणि नीब्रैरिव तत्र
<>रेजुः” लिप्तेषु भासा गृहदेहलीनाम्” गृहैर्विशालैरपि
<>भूरिशालैः” माघः । चु० गृह--ग्रहणे कर्मणि अच् ।
<>२ कलत्रे “न गृहं गृहमित्याहुर्गृहिणी गृहमुच्यते”
<>इति स्मृतिः । ३ नामनि शब्दर० ४ मेषादिभवने राशौ च ।
<>गेहनिर्माणप्रयोजनमाह वशिष्ठः “वास्तुज्ञानं प्रवक्ष्यामि
<>यदुक्तं व्रह्मणा पुरा । ग्रामसद्मपुरादीनां निर्माणं
<>वक्ष्यते मया” । भवि० पु० “गृहस्थस्य क्रियाः सर्व्वाः
<>न सिध्यन्ति गृहं विना । यतस्तस्माद् गृहारम्भप्रवेश
<>समयं ब्रुवे । परगेहे कृताः सर्वाः श्रौतस्मार्त्तादिकाः
<>क्रियाः । निष्फला स्युर्यतस्तासामधीशः फलमश्नुते”
<>तत्र ग्रामादिभेदे पुरुषभेदस्य शुभाशुभं राशिभेदेन द्वार-
<>निवेशनञ्चोक्तम् “यद्भं द्व्यङ्कसुतेशदिङ्तितमभौ ग्रामः
<>शुभोनामभात्स्वं वर्गं द्विगुणं विधाय परवर्गाढ्यं गजैः
<>शेषितम् । काकिण्यस्त्वनयोश्च तद्विवरतो यस्याधिकाः
<>सोऽर्थदोऽथ द्वारं द्विजवैश्यशूद्रनृपराशीनां हितं पूर्वतः”
<>मु० चि० । “व्यवहारप्रसिद्धं यन्नाम (नीलकण्ठः) इत्या-
<>दिकं तस्यावकहडचक्रानुसारेण यदनुराधादिकं नक्षत्रं
<>ततो यद्वृश्चिकादिराशिः स्यात्तन्नामभमेवं यस्मिन् ग्रामे
<>नगरे वा बस्तुमिष्यते तस्य (चरणाद्रिः) इत्यादिकं यन्नाम
<>तस्माज्जातो यो राशिर्मीनादिस्तद्ग्रामभम् एवं नाम-
<>भद्वयं ज्ञात्वा नामभात् पुरुषनामराशेः सकाशात् यद्भंयस्य
<>ग्रामस्य भं राशिः यदा द्वितीयो नवमः पञ्चमः एका-
<>दशसङ्ख्योदशमश्च स्यात्तदासौ ग्रामः स्वस्य शुभो फलदाता
<>स्यात् अन्यथा न भवतीत्यर्थः । यथा नीलकण्ठस्य वृ-
<>श्चिकराशितः पञ्चमोमीनराशिरतश्चरणाद्रिर्नीलकण्ठस्यं
<>वासयोग्यः सन् शुभफलदो न वाराणस्यादिः । उक्तञ्च
<>मुहूर्त्तमार्तण्डे “नामर्क्षात् द्विसुताङ्कदिग्भवगतो ग्रामः
<>शुभोनाऽन्यथेति” । अत्र काकिण्यादौ नामराशिरेव
<>ग्राह्यः । उक्तञ्च “काकिण्यां वर्गशुद्धौ च वादे द्यूते-
<>स्वरोदये । मन्त्रे पुमर्भूवरणे नामराशेः प्रधानतेति”
<>अथ ग्रामात्मनोरुत्तमर्णत्वमधमर्णत्वं चाह स्वं वर्ग-
<>मिति । वर्गास्तु “अकचटतपयशाः खगेशमार्जार
<>सिंहशुनाम् । सर्पाखुमृगावीनां निजपञ्चमवैरिणामष्टौ”
[Page2633-a+ 38]
<>इत्युक्तास्तत्र यस्य पुंसः यत्संख्याकोवर्गोगरुडादिः
<>स्यात्तद्वर्गसंङ्ख्यां द्विगुणां विधाय कृत्वा परस्य ग्रामस्य वर्ग
<>संङ्ख्यया आद्यां च कृत्वा गजैरष्टभिः शोषितमव-
<>शिष्टन्ताः काकिण्योज्ञेयाःपुंसः । एवं ग्रामस्यापि स्ववर्ग-
<>संङ्ख्यां द्विगुणां कृत्वा परस्य पुंसः वर्गसंङ्ख्यया युक्तां च
<>कृत्वा गजभक्तावशिष्टाःग्रामस्य कादिण्यो भवन्ति एवमनयोः
<>पुरुषग्रामयोः काकिण्यःस्युः । तत्र तद्विवरतः पुरुगका-
<>किणीनां ग्रामकाकिणीनां विवरमन्तरन्तस्मिन् क्रियमाणे
<>यस्य ग्रामस्य दातृत्वात् पुंसः काकिण्याविशेषे पुंसोद्रव्य-
<>हानिः । ग्रामस्य प्रतिग्रहीतृत्वादित्यर्थः । यथा । नील-
<>कण्ठस्य वर्गः सर्पः तत्संङ्ख्या ५ द्विगुणा १० चरणाद्रे-
<>र्वर्गःसिंहस्तत्संङ्ग्यया ३ युक्ता १३ गजभक्तशेषं ५ नी-
<>लकण्ठस्य काकिण्यः । एवं ग्रामवर्गसङ्ख्या ३ द्विगुणा ६
<>नीलकण्ठवर्ग ५ सङ्ख्यया युक्ता ११ अष्टभक्ताघशेषं ३
<>ग्रामस्य काकिण्यः द्वयोरन्तरे शेषं २ नीलकण्ठस्य दातृ-
<>त्वात् स्वद्रव्यहानिरित्यर्थः । उक्तञ्च “स्ववर्गं द्घिगुणं
<>कृत्वा परवर्गेण योजयेत् । अष्टभिस्तु हरेद्भागं योऽधिकः
<>स ऋणी भवेत्” इति । इतोऽन्यथाहुः कश्यपवशिष्ठनार-
<>ददाः “अकारादिषु वर्गेषु दिक्षु प्रागादिघु क्रमात् ।
<>गृध्रमार्जारसिंहाश्वसर्पाखुगजमेषकाः । दिग्वर्गाणा
<>मियं योनिः स्ववर्गात्पञ्चमो रिपुः । रिपुवर्गं परि-
<>त्यज्य शेषवर्गाः शुभप्रदाः । साध्यवर्गं पुरः स्थाप्य
<>पृष्ठतः साधकं न्यसेत् । विभजेदष्टभिः शेषं साधकस्य
<>धनं स्मृतम् । व्यत्ययेनागतं शेषं साधकस्य ऋणं
<>स्मृतम् । धनाधिकं स्वल्पमृणं सर्वसंपत्प्रदं स्मृतम्”
<>इति । गृघ्रोऽत्र गरुडः गरुडसर्पयोर्महावैरस-
<>त्त्वात् साध्य इत्यर्थः । साध्यो वासयोग्यो ग्रामादि-
<>स्तस्य वर्गं वर्गसंख्यां पुरः संस्थाप्य साधकस्य नीलकण्ठादेः
<>वर्गसंख्यां पृष्ठतोन्यसेत् । एवं विशिष्टोऽङ्कोऽष्टभिर्भक्तः शेषं
<>साधकस्य ऋणं स्यात् । यथा साध्यवर्गसंख्या ३ पुरः-
<>स्थापिता साधकस्य ५ वर्गसंख्या च पृष्ठतः साचैवम्
<>५३ एतास्त्रिपञ्चाशत् अष्टभक्तावशिष्टं साध्यस्य ५ धनं
<>साधकस्य साध्यस्य च संख्या विपरीतस्थापित ३५ अष्टभक्तं
<>शेषं साधकस्य ३ ऋणं स्यात् । अथ द्वारनिवेशनमाह ।
<>अथेति । द्विजादिराशिमतां पुंसां क्रमेण पूर्वतः
<>प्राच्यादिदिक्चतुष्टये द्वारं हितं यथा द्विजराशयः
<>कर्कवृश्चिकमीनास्तेषां पूर्वदिशि । वैश्यराशयो वृषक-
<>न्यामकरास्तेषां दक्षिणदिशि । शूद्रराशयो मिथुनतुला
[Page2633-b+ 38]
<>कुम्भास्तेषां पश्चिमदिशि नृपराशयो मेषसिंहधनुर्धरा-
<>स्तेषामुत्तरदिशि द्वारनिवेश इत्यर्थः” पीयु० धा०
<>अत्रेदं वीध्यम् “शेषाङ्केन फले बोध्ये शेषाभावे तु
<>हारकात् । अङ्कादेव फलं बोध्यमिति तन्त्रविदां मतम्”
<>ज्यो० त० वचनादङ्काभावे हारकाङ्कात् फलनिर्णयः ।
<>राशिविशेषस्य ग्रामादिस्थानविशेषे निवासनिषेधमाह ।
<>“गोसिंहनक्रमिथुनं निवसेन्न मध्ये ग्रामस्य पूर्वककुभो-
<>ऽलिवृषाङ्गनाश्च । कर्को धनुस्तुलभमेषघटाश्च तद्वद्वर्गाः
<>स्वपञ्चमपरा बलिनः स्युरैन्द्र्याः” मु० चि० “वस्तुमिष्टस्य
<>ग्रामस्य वस्त्रविभागवन्नवधा विभागं कृत्वा मध्ये मध्य-
<>मविभागे गोसिंहनक्रमिथुनं समाहारद्वन्द्वः न निवसेत्
<>वृषसिंहमकरमिथुनराशिमन्तः पुरुषा न वसेयुः । अथ
<>पूर्बककुभः पूर्वदिशातोऽष्टदिक्षु अलिर्वृश्चिकः तदा
<>दिराशिमन्तः पुरुषाः न वसेयुः । यथा । पूर्वस्यां वृश्चिकः
<>आग्नेय्यां झषो मीनः, दक्षिणस्यां कन्या, नैरृत्यां कर्कः
<>पश्चिमायां धनुः । वायव्यां तुला उत्तरस्यां मेषः ऐशा-
<>न्यां कुम्भः न वसेदित्यर्थः । अथ वर्गाः । अकचटत-
<>पयशवर्गाः अष्टौ ऐन्द्र्याः पूर्वदिशमारभ्य अष्टदिक्षु
<>बलिनः । यथा अवर्गः पूर्वस्याम् । कवर्ग आग्नेय्याम् ।
<>चवर्गो दक्षिणस्याम् टवर्गो नैरृत्याम् । तवर्गः पश्चिमायाम्
<>पवर्गो वायव्याम् । यवर्गः उत्तरस्याम् । शवर्ग ऐशान्यां
<>बलीत्यर्थः । कीदृशाः वर्गाः स्वपञ्चमपराः स्वस्मात् पञ्च-
<>मः परः शत्रुर्येषां ते । यस्य अवर्गः पूर्वस्यां बली तेन
<>स्वपञ्चमपश्चिमायां द्वारं निवासो वा न विधेयः एवं
<>कवर्गादीनामाग्नेयादिसप्तदिक्षु बलित्वं तत् पञ्चमस्य
<>रिपुत्वञ्च ज्ञेयम्” । पी० धा०
<P>तत्र गृहयोग्यभूमिपरीक्षा विश्वकर्मणोक्ता यथा
<>“अथातः संप्रवक्ष्यामि लोकानां हितकाम्यमा । श्वेता
<>रक्ता तथा पीता कृष्णा वर्णानुपूर्बशः । सुगन्धा ब्राह्मणी
<>मूमीरक्तगन्धा तु क्षत्रिणो । मधुगन्धा भवेद्वैश्या
<>मद्यगन्धा च शूद्रिणी । मधुरा ब्राह्मणी भूमिः कषाया
<>क्षत्रियान्विता । अम्ला वैश्या भवेदूमिस्तिक्ता शूद्रा प्रकी
<>र्त्तिता । चतुरस्रा द्विपाकारा सिंहा वृषभरूपिणी ।
<>वृत्तं च भद्रपीठं च त्रिशूलं लिङ्गसन्निभम् । प्रासा-
<>दध्वजकुम्भादिदेवानामपि दुर्लभम् । त्रिकोणां शकटा-
<>कारां शूर्पव्यजनसन्निभाम् । मुरजाकारसदृशीं सर्प-
<>मण्डूकरूपिणीम् । खराजगरसंकाशां वक्रां चिपिटरूपि-
<>णीम् । मुद्गराभां तथा लूककाकसर्पनिभां तथा ।
[Page2634-a+ 38]
<>शूकरोष्ट्राजसदृशीं धनुःपरशुरूपभाम् । क्रकलासशवा-
<>कारां दुर्गन्धां च विवर्जयेत् । मनोरमाऽत्र या भूमिः
<>परीप्सेत्तां प्रयत्नतः । द्वितीया दृढभूमिश्च निम्ना चोत्तर-
<>पूर्बके । गम्भीरा ब्राह्मणी भूमिर्नृपाणां तुङ्गमाश्रिता ।
<>वैश्यानां समभूमिश्च शूद्राणां विकटा स्मृता । सर्वेषां
<>चैव वर्णानां समभूमिः शुभावहा । शुक्लवर्णा च
<>सर्वेषां शुभा भूमिरुदाहृता । कुशकाशयुता ब्राह्मी दूर्वा
<>नृपतिवल्लभा । फलपुष्पयुता वैश्या शूद्राणां तृणसंयुता ।
<>नदीपाताश्रितां तद्वत् महापाषाणसंयुताम् । मुश-
<>लाभां महाधोरां वायुना वापि पीडिताम् । वल्लझल्लक
<>संयुक्तां मध्ये विकटरूपिणीम् । श्वशृगालनिभां रूक्षां
<>दन्तिकैः परिवारिताम् । चैत्यश्मशानवल्मीकधूर्त्ता-
<>न्तिकेषु वर्त्तिनीम् । चतुष्पथमहावृक्षदेवमन्त्रिनिवासतः ।
<>अदूरस्थां श्वभ्रगर्त्तयुक्ताञ्चैव विवर्जयेत्” भूमिभेदे
<>फलानि तत्रैव “सुवर्णगन्धा सुरसा धनधान्य शुभावहा ।
<>व्यत्यये व्यत्ययफला ततः कार्यं परीक्षणम् । चतुरस्रा
<>महाधन्या द्विपाभा धनदायिनी । सिंहाभा सद्गुणन्यूना
<>वृषामा पशुवृद्धिदा । वृत्ता सद्वृत्तदा मूमिर्भद्रपीठनिभा
<>तथा । त्रिशूलरूपा वीराणां सत्खनिर्धनसौख्यदा ।
<>लिङ्गाभा लिङ्गिता श्रेष्ठा प्रासादध्वजसन्निभा । पदोन्नतिं
<>पकुरुते कुम्भाभा धनवर्द्धिनी । त्रिकोणशकटाकारा शूर्प-
<>व्यजनसन्निभा । क्रमेण सुतसौख्यार्थधर्महानिकरी-
<>स्मृता । मुरजा वंशहा सर्पमण्डूकाभा भयावहा । नैःस्वा
<>खरानुकारा च मृत्युदाऽजगरान्विता । चिपिटा पौरुषै
<>र्हीना वक्राकारा तथैव च । काकोलूकनिभा तद्वद्दुःख-
<>शोकभयप्रदा । सर्पाभा पुत्रपौत्रघ्नी वंशाभा वंशहानिदा ।
<>शूकरोष्ट्राजसदृशी धनुःपरशुरूपिणी । कुचेलान्म-
<>लितान् मूर्खान् ब्रह्मघ्नान् जनयेत् सुतान् । कृकलासशवा-
<>कारा मृतपुत्रा धनार्त्तिदा । दुर्गम्यां पापिनीं दुष्टप्रजां
<>भूमिं परित्यजेत् । मनोरमा सुतप्रदा दृढा धनप्रदा मता ।
<>सुतार्थदा तथाप्युदक्सुरेशदिक्प्तवा सही । गम्भीरशब्दा
<>जनयेत् पुत्रान् गम्भीरनिःस्वनान् । तुङ्गा पदान्वितान्
<>कुर्यात् सदा सौभाग्यदायिनी । विकटा शूद्रजातीनां
<>तथा दुर्गमवासिनाम् । शुभदा न परेषां च तस्कराणां
<>शुभावहा । सुवर्णवर्णा खान् वर्णान् वर्णानामाधिपं
<>सदा । शुक्लवर्णा च सर्वेषां पुत्रपौत्रप्रवर्द्धिनी । कुश-
<>काशान्विता ब्रह्मवर्चसान् कुरुते सुतान् । दूर्वान्विता वीर-
<>जनिः फलाढ्या धनपुत्रदा । नदीपाताश्रिता मूर्खान्
[Page2634-b+ 38]
<>मृतवत्सांस्तथैव च । दरिद्रानश्ममध्यस्था गर्त्तान्तस्था मृषा-
<>युतान् । विवरा पशुपुत्रार्त्तिदायिनी सौख्यहारिणी ।
<>वक्रातिवक्रा जनयेत् पुत्रान् विद्याविहीनकान् । शूर्प-
<>मार्जारलगुडनिभा भीतिसुतार्तिदा । मुशला मुशलान्
<>पुत्रान् जतयेद्वंशघातकान् । घोराघोरप्रदा वायुपीडिता
<>वायुमीतिदा । बल्लझल्लकसंयुक्ता पशुहानिप्रदा सदा ।
<>विकटा विकटान् पुत्रान् श्वशृगालनिभा तथा । ददाति
<>रूक्षा परूषा दुर्बलान् जनयेत् सुतान् । गृहस्वामिभयं
<>चैव वल्मीके विपदः स्मृताः । धूर्त्तालयसमीपे तु
<>पुत्रस्य मरणं ध्रुवम् । चतुःपथे त्वकीर्तिः स्यादुद्वेगो
<>देवसद्मनि । अर्थहानिश्च सचिवे श्वभ्रे विपद उत्कटाः ।
<>गर्तायां तु पिपासा स्यात् कूर्माभं धननाशदम् । दश-
<>ण्डादिपर्यन्तं पीड्यन्ते पुरवासिनः । चैत्यश्मशानदेवानां
<>गृहाणि परिवर्जयेत् । निखनेद्धस्तमात्रेण पुनस्तेनैव
<>पूरयेत् । पांसुनाधिकमध्योनाः श्रेष्ठमध्याधमाः क्रमात् ।
<>जलेनापूरयेत् श्वभ्रं शीघ्रं गत्वा शतं पदम् । तथैवागम्य
<>वीक्षेत न हीनं सलिलांशुना । अरत्निमात्रे श्वभ्रे वा
<>ह्यनुलिप्ते च सर्वतः । वृतमामशरावस्थं कृत्वा
<>वर्त्तिचतुयम् । ज्वाल--येद्भूपरीक्षार्थं सम्पूर्णं सर्व-
<>दिङ्मुखम् । दीप्त्वा पूर्वादि गृह्णीयाद्वर्णानामनुपूर्बशः ।
<>हलाकष्टे तथोद्देशे सर्ववीजानि वावयेत् । त्रिपञ्च-
<>सप्तरात्रेण संप्ररोहन्ति तान्यपि । उप्तवीजा त्रिरात्रेण
<>साङ्कुरा शोभना मही । मध्यमा पञ्चरात्रेण सप्त-
<>रात्रेण निन्दिता । तिलान्वा वापयेत्तत्र यवांश्चापि च
<>सर्षपान् । अथ वा सर्वधान्यानि वापयेच्च समन्ततः ।
<>यत्र नैव प्ररोहन्ति तां प्रयत्नेन वर्जयेत् । व्रीहयः
<>शालयो मुद्गाः गोधूमाः सर्षपास्तिलाः । यवाश्चोषधयः
<>सप्त सर्ववीजानि चैव हि । सुवर्णताम्रपुष्पाणि श्वभ्र-
<>मध्यं गतानि च । यस्य नान्नि समायान्ति स भूमिस्तस्य
<>शोभना । पांसवो रेणुतां नीता निरीक्ष्याश्चान्तरिक्षगाः ।
<>अधोमध्योर्द्धगा नृणां गतितुल्यफलप्रदाः” ।
<>भूमेः पूर्वादिदिक्प्लवफलं तत्रैवोक्तम् “चतुरस्त्रां समां
<>शुद्धां भूमिं कृत्वा प्रयत्नतः । तस्मिन् दिक्साधनं कार्यं
<>वृत्तमध्ये गते दिशि । पूर्बप्लवे भवेल्लक्ष्मीराग्रेय्यां शोक
<>मादिशेत् । याम्यां याति यमद्वारं नैरृते च महाभयम् ।
<>पश्चिमे कलहं कुर्याद्वायव्यां मृत्युमादिशेत् । उत्तरे
<>वंशवृद्धिः स्यादीशाने रत्नसञ्चयम् । दिङ्मूढे कुलनाशः
<>स्याद्वक्रे दारिद्र्यमादिशेत्” ।
[Page2635-a+ 38]
<P>गृहे आयामविस्तारभेदेन ध्वजाद्यायास्तत्फलं
<>वर्णदिग्भेदेन ध्वजादीनां विधिनिषेधौ चाह तत्रैव
<>“विस्तारेण हतं दैर्घ्यं विभजेद्दष्टभिस्ततः । यच्छेषं स भवे-
<>दायोध्वजाद्यास्ते स्युरष्टधा । ध्वजो धूमो हरिः श्वा गौः
<>खरेभौ वायसोऽष्टमः । पूर्वादिदिक्षु चाष्टानां ध्वजादीना
<>मवस्थितिः । स्वस्थानात् पञ्चमे स्थाने वैरत्वं च मह-
<>द्भवेत् । विषमायः शुभः प्रोक्तः समायः शोकदुःखदः ।
<>स्वस्थानगा बलिष्ठाः स्युर्नचान्यस्थानगाः शुभाः ।
<>ध्वजः सिंहे तौ च गजे ह्येते गवि शुभप्रदाः । वृषो न
<>पूजितोह्यत्र ध्वजः सर्वत्र पूजितः । वृषसिंहगजाश्चैव
<>कुण्डे कर्कटकीटयोः । द्विपः पुनः प्रयोक्तव्यो वापीकूप-
<>सरःसु च । मृगेन्द्रमासने दद्याच्छयनेषु गजं पुनः ।
<>वृषं भोजनपात्रेषु छत्रादिषु पुनर्ध्वजम् । अग्निवेश्मसु
<>सर्वेषु, गृहे वह्न्युपजीविनाम् । धूमं नियोजयेत् केचित्
<>श्वानं म्लेच्छादिजातिषु । खरो वैश्यगृहे शस्तोध्वाङ्क्षः शेष
<>कुटीषु च । वृषसिंहगजाश्चापि प्रासादपुरवेश्मसु । गजाये
<>वा ध्वजाये वा गजानां सदनं शुभम् । अश्वालयं ध्वजाये
<>च खराये वृषभेऽपि वा । उष्ट्राणां मन्दिरं कार्यं ग-
<>जाये वा वृषध्वजे । पशुसद्म वृषाये च ध्वजाये वा शुभ-
<>प्रदम । शय्यासु वृषभः शस्तः पीटे सिंहः शुभप्रदः ।
<>अमत्रच्छत्रवस्त्राणां वृषाये वा ध्वजेऽपि वा । पादुकोपा-
<>नहौ कार्य्ये सिंहायेऽप्यथ वा ध्वजे । स्वर्णरौप्यादिधातू
<>नामन्येषां तु ध्वजः स्मृतः । ब्राह्मणे तु ध्वजः श्रेष्ठः
<>प्रतीच्यां कारयेन्मुखम् । सिंहश्च भूभृतां शस्त उदीच्यां
<>च मुखं शुभम् । विशां वृषः प्राग्वदन शूद्राणां दक्षिणे
<>गजः । सर्वेषामेव चायानां ध्वजः श्रेष्ठतमो
<>मतः । ध्वजायः क्षत्रियविशोः प्रशस्तो गुरुरब्रवीत्
<>सिंहायः सर्वथा त्याज्यो ब्राह्मणेन वृषस्तथा । सिंहाये
<>शुनि चाये च अल्पायासं प्रजायते । ध्वजाये पूर्ण-
<>सिद्धिः स्याद्वृषायः पशुवृद्विदः । गजाये सम्पदां
<>वृद्धिः शेषायांः शोकदुःखदाः” । तथा च ध्वजाद्या
<>आया यत्र स्युस्तद्दिङमुखद्वाराणि स्युरिति फलितार्थ
<>“प्रत्यगध्वज द्वारमर्थाक्ष्णि पूर्वं हरावुदक् स्यात्
<>द्विरदे च याम्यम्” इति श्रीपत्युक्तेः “सर्वद्वार इह
<>ध्वजो वरुणदिग्द्वारं च हित्वा हरिः प्राग्द्वारो
<>वृषभो गजो यमसुरेशाशामुखे स्याच्छुभः” महेश्वरो-
<>क्तेश्च । “पश्चादुदकपूर्वयमे द्विजादितः” मु० चि० ब्राह्म-
<>णादिवर्णभेदेन द्वारनिवेशनमुक्तम् द्विजादितः ब्रह्म-
[Page2635-b+ 38]
<>णादिवर्णभेदेन पश्चादादि दिक्षु गृहद्वारं स्यात् । यथा
<>ब्राह्मणस्य पश्चान्मुखं गृहद्वारं क्षत्रियस्योदग्दिशि
<>वैश्यस्य पूर्वस्यां, शूद्रस्य यमे दक्षिणस्याम् इत्यर्थः । उक्तञ्च
<>श्रीपतिना “ध्वजे प्रतीच्यां मुखमग्रजानामुदङ्मुख
<>भूमिभृताञ्च सिंहे । विशो वृषे प्राग्वदनं गजे तु शूद्रस्य
<>याम्याननमामनन्तीति” । टोडरानन्दे च्यवनः “ध्वजे
<>परास्यं विप्राणां राज्ञां सिंहेऽप्युदङ्मुखम् । गजे
<>शूद्रस्य याम्यास्यं विशः पूर्वमुखं वृषे इति ॥” पी० धा०
<>गृहाणामायवारांशादिकं तत्फलञ्च विश्व० उक्तं वथा
<>“पिण्डे नवाङ्काङ्गगजैरग्निनागाष्टसागरैः । नागैश्च
<>गुणिते भक्ते क्रमादेते पदार्थकाः । नागाद्रिनवसूर्या
<>ष्टर्क्षतिथ्यृक्षखभानुभिः । आयो वारोऽशको द्रव्य-
<>मृणमृक्षन्तिथिर्युतिः । आयुश्चाथ गृहेशर्क्षगृहभैक्यं
<>मृतिप्रदम् । संपूर्णाः शुभदा ह्येते ह्यसंपूर्णास्त्वनिष्टदाः” ।
<>अस्यार्थः । इष्टगृहदीर्घः २७ हस्ताः विस्तारः ७ हस्ताः ।
<>“तथायते तद्भुजकोटिघातः” लीला० उक्तदिशा क्षेत्रफ-
<>लम् २०३ इदं पिण्डं नवधा स्थापितम् यथाक्रमम् नवाद्य
<>ड्कैर्गुणिते नागाद्यङ्कैर्हृते आयादयःस्युः । यथा २०३
<>पिण्डे ९ गुणिते १८२७ । ८ भक्ते शेषाङ्कात् ३ आय
<>सिंहाख्यः । ९ हतः १८२७ । ७ भक्तः शेषः ७ तेन वार
<>शनिः । ६ गुणः १२१८ । ९ भक्तः ३ शेषः अंशकः (नवां-
<>शकः) । ८ गुणः १६२४ । १२ भक्तः ४ धनम् । ३ गुणः
<>६०९ । ८ भक्तः शेषः १ ऋणम् । ८ गुणः १६२४ । २७
<>भक्तः शेषः ४ नक्षत्रं रोहिणी । ८ गुणः १६२४ । १५ भक्तः ।
<>शेषः ४ चतुर्थी तिथिः । ४ गुणः ८१२ । २७ भक्तः शेषः
<>२ पीतिर्योगः । ८ गुणः १६२४ । १२० भक्तः शेषः ६४ वर्षा
<>आयुः । आयादीनां प्रयोजनं पी० धा० दर्शितं यथा
<>अथैषामायादीनां प्रयोजनमुच्यते । आयस्य तावत् “विष-
<>मायः शुभायैव समायः शोकदुःखदः” इति वसिष्ठोक्तम् ।
<>“वाराणां च सूर्यारवारराश्यंशाः सदा वह्निभयप्रदाः ।
<>शेषग्रहाणां वारांशाः कर्त्तुरिष्टार्थसिद्धिदाः” इति यथा
<>गणितेनागतो भौमवारः सोऽपि निन्द्यः तदाशी मेष-
<>वृश्चिकौ निन्द्यौ एवमन्येष्वपि राशिषु तन्नवांशालिन्द्याः
<>“ग हस्यागतम् यत्तु तद्द्विराश्यात्मकं यदि । तन्नवांश-
<>वशास्तत्र ज्ञातव्यं सर्वदा ग हमिति” तथा च कृत्तिका
<>द्विराश्यात्मिका तत्रैकावशेषे मेषः । मृगेऽपि द्व्यादिके शेषे
<>मिथुनमन्यथा वृषः । पुनर्वसावप्यंशकत्रय यावन्मिथुनमन्यथा
<>कर्कः । एवमुत्तराफाल्गुन्यादिषु द्विराश्यात्मकेषूहनीय वि-
[Page2636-a+ 38]
<>द्वद्भिः । न तु निःसन्दिग्धेष्वेकराश्यात्मकेषु अश्विन्यादिषु ।
<P>धनर्णयोश्च फलम् “धनाधिकं गृहं वृद्ध्यै निर्द्धनाय
<>ऋणाधिकमिति” । नक्षत्रस्य फलम् “विपत्प्रदा विपत्तारा
<>प्रत्यरिः प्रतिकूलदः । मिधनाख्या तारका तु सर्वथा निध-
<>नप्रदा । विवर्ज्यतारकास्वेतन्निर्माणमशुभप्रदम् । कुर्वन्न
<>ज्ञानतो मोहाद्दुःखभाग्व्याधिभाग्भवेत् । अत्र गृहन-
<>क्षत्राद्दिनभं यत्संख्यं तन्नवभक्तमवशिष्टतारका विपत्ता-
<>रादिकाः स्युश्चेत्तदानिष्टास्तद्दिने गृहारम्भं न कुर्या-
<>दन्यस्मिन् दिने शुभतारासु गृहारम्भं कुर्यादित्यर्थः
<>इति केचित् । अपरे तु गृहकर्तुनामनक्षत्राट्गृहभं
<>संगण्यं नवभक्तमवशिष्टं विपत्तारादिकं स्यात्तद्गृहम-
<>निष्टमन्यथा शुभमिति यदाह कश्यपः “दत्ते दुःखं तृती-
<>यर्क्षं पञ्चमर्क्षं यशःक्षयम् । आयुःक्षयं सप्तमर्क्षं कर्त्तु-
<>र्भाद्यदि सप्तममिति” वास्तुशास्त्रेऽपि “गृहभात् स्वामिभं
<>गण्य भक्त च नवभिः पुनः । यच्छेष सा भवेत्तारा
<>सप्तपञ्चत्रिकाऽधमेति” प्राहुः । यदा तु गृहकर्त्तुर्गृहस्य
<>चैकं नक्षत्रं स्यात्तदा तच्छुभमशुभं वेति निर्णयमाह ।
<>वसिष्ठः “गृहस्य तत्पतेस्त्वेकं धिष्ण्यं चेन्निधनप्रद-
<>मिति” निधनं मरणम् । राश्यैक्येऽयं दोषः न तु भिन्न-
<>राशित्वे तद्वाक्यस्य विवाहप्रकरणोक्तत्वात् । कैश्चिद-
<>न्यदपि प्रयोजनमुक्तं तदुक्तं व्यवहारसमुच्चये “त्रिभि-
<>स्त्रिभिर्वेश्मनि कृत्तिकाद्यैरुक्छेदपुत्राप्तिधनानि शोकम् ।
<>शत्रोर्भयं राजभयं च मृत्युः सुखं प्रवासश्च नव प्रभेदाः”
<>इति । गृहभवशाद्राशिज्ञानेऽपि प्रयोजनमाह स एव ।
<>(विश्वकर्म्मा) राशिकूटादिकमित्यादि (तद्वाक्यमनुपदं
<>दृश्यम्) वास्तुशास्त्रे कृत्तिकादिषु द्विराशिषु भेषु राशि-
<>निर्णयो यथा “अश्विन्यादित्रयं मेषे सिंहे प्रोक्तं मघात्र
<>यम् । मूलादित्रितयं चापे शेषेषु नव राशय” इति ।
<>शेषेषु भेषु रोहिण्यादिषु नव राशयो ज्ञेयाः । यथा
<>रोहिणीमृगयोर्वृषः । आर्द्रार्पुनर्वस्वोर्मिथुनम् ।
<>पुष्याश्लेषयोः कर्कः । एवं हस्तादिके श्रवणादिद्विके च
<>कन्यामकराद्याराशयः स्युरित्यर्थः अयं च पक्षो
<>वास्तुशास्त्रे नवाशानुक्तेरुक्तः । अत्र राशिकूटे
<>नाडीवेधो न दोषाय । उक्तं च ज्योतिश्चिन्तामणौ
<P>सेव्यसेवकयोश्चैव गृहतत्स्वामिनोरपि । परस्परं
<>मित्रयोश्चेदेकनाडी प्रशस्यते” इति । तिथिप्रयोजनं
<>तिथ्यानयनप्रकारान्तरं च वास्तुशास्त्रे “शक्राहतं
<>शेत्रफलं त्रिंशद्भक्तावर्शषकम् । तिथ्यः प्रतिपदाद्याःस्यु
[Page2636-b+ 38]
<>र्दर्शं रिक्तां च वर्जयेदिति” । तुल्यन्यायत्वाच्छुभाशुभप्रक-
<>रणोक्तं नेष्टयोगवर्जनं च योगानां, प्रयोजनं स्पष्टमेव
<>आयुषः प्रयोजनं तावत्कालं गृहस्थितिरिति” पी० धा०
<>आयादिफलं विश्व० वास्तुशास्त्रे “धिष्ण्ये च वसुभिर्भक्ते
<>व्ययः स्याच्छेषकाङ्कके । धनाधिकं गृहं वृद्ध्यै निर्द्ध-
<>नाय ऋणाधिकम् । व्ययान्विते क्षेत्रफले ध्रुवाद्यक्षरसं-
<>युते । त्रिभिः शेषे क्रमादिन्द्रयमभूभूमिपाशयाः । इन्द्रांशे
<>पदवीवृद्धिर्महत्सौख्यं प्रजायते । यमांशे मरणं नूनं
<>रोगशोकमनेकधा । राजांशे धनधान्यानि पुत्रवृद्धिश्च
<>जायते । राशिकूटादिकं सर्वं दम्पत्योरिव चिन्तयेत् ।
<>नैःखं द्विद्वादशे नूनं त्रिकोणे त्वनपत्यता । षट् काष्टके
<>नैधनं स्याद्व्यत्यये मध्यमं स्मृतम् । (व्यत्यये द्वादशद्विती-
<>यादौ) द्यूनस्थिते पुत्रलाभः स्त्रीलाभश्च तथैव च ।
<>जन्मतृतीये च तथा धनधान्यागमीभवेत । दशमैका-
<>दशे चन्द्रे धनायुर्भद्रपुत्रदः । चतुर्थाष्टमरिप्फस्थो
<>मृत्युपुत्रविनाशदः । त्रिकोणेऽत्वनपत्यं स्यात् केचिद्
<>बन्धुगृहे शुभम् । वदन्ति चन्द्रेमुनयोनैतन्मम मतं
<>स्मृतम् । अश्चिन्यादित्रयम् इत्यादिकम् (अनुपदमुक्तम्) ।
<>सूर्यारवारराश्यंशाः सदा वह्निभयप्रदा । शष
<>ग्रहाणां वारांशाः कर्त्तुरिष्टार्थसिद्धिदाः । गृहस्यागतभं
<>यत्तु तद्धि राश्यात्मकं यदि । तन्नवांशवशात्तत्र ज्ञा-
<>तव्यं सर्वदा गृहम् । विपत्प्रदा विपत्तारा प्रत्यरिः
<>प्रतिकूलदः । निधनाख्या तु या तारा सर्वथा निध-
<>नप्रदा । विवर्ज्य तारकास्वेतन्निर्माणमशुभप्रदम् । प्रत्य-
<>रितारा भयदा निरंशर्क्षेतु मृत्युभीः । निधानाख्या
<>तु या तारा स्त्रीसूतार्त्तिप्रदायिनी । कुर्वन्नज्ञानतो
<>मोहाद्दुःखभाग्व्याधिभाग्भवेत् । तिथौ रिक्ते दरि-
<>द्रत्वं दर्शे गर्भनिपातनम् । कुयोगे धनधान्यादिनाशः
<>पातश्च मृत्युदः । वैधृतौ सर्वनाशय नक्षत्रैक्ये तथैव च ।
<>आयुर्विहीने गेहे तु दुर्भगत्वं प्रजायते । नाडीवेधो न
<>शुभदस्तारा रोगभयप्रदा । गणवैरे पुत्रहानिर्द्धन-
<>हानिस्तथैव च । योनौ कलिर्महादुःखं यमांशे
<>मरणं ध्रुवम् । नक्षत्रैक्ये स्वामिमृत्युर्वर्णे वंशवि-
<>नाशनम् । पापवारे दरिद्रत्वं शिशूनां मरणं तथा ।
<>केचिच्छनिं प्रशंसन्ति चौरमीतिस्तु जाय ते” ।
<>आयादिकचिन्ताया मर्यादां दिग्भेदेन गृहभेदनिर्माण-
<>ञ्चाह विश्वकर्मा “एकादशकरादूर्द्धं यावद्द्वात्रिंशहस्तकम् ।
<>तावदायादिकं चिन्त्यं तदृर्द्धं नैव चिन्तयेत् । आय-
[Page2637-a+ 38]
<>व्ययौ मासशुद्धिर्न जीर्णे चिन्तयेद्गृहे । शिलान्यास
<>प्रकुर्वीत मध्ये तस्य विधानतः । ऐशान्यां देवतागेहं
<>पूर्वस्यां स्नानमन्दिरम् । आग्नेयां पाकसदनं शयनं
<>दक्षिणे न्यसेत् । शस्त्रगेहं च नैरृत्यां पश्चिमे भोजनाल-
<>यम् । वायव्यां धान्यसदनं भाण्डारागारमुत्तरे ।
<>आग्नेयीपूर्वयोर्मध्ये दधिमन्थनमन्दिरम् । अग्निप्रेते
<>शयोर्मध्ये आज्यगेहं प्रशस्यते । याम्यनैरृतयोर्म-
<>ध्ये पुरीषत्यागमन्दिरम् । नैरृत्यम्बुपयोर्मध्ये विद्या-
<>भ्यासस्य मन्दिरम् । पश्चिमानिलयोर्मध्ये रोदनार्थं
<>गृहं स्मृतम् । वायव्योत्तरयोर्मध्ये रतिगेहं प्रशस्यते ।
<>उत्तरेशानयोर्मध्ये औषधार्थं च कारयेत् । ईशानपूर्व-
<>योर्मध्ये शेषं सर्वगृहं स्मृतम् । नैरृत्यां सूतिका-
<>गेहं नृपाणां गेहमिष्यते । आसन्नप्रसवे मासि कुर्या-
<>च्चैव विशेषतः । तद्वत् प्रसवकाले स्यादिति शास्त्रेषु नि-
<>श्चितम् । मासे तु नवमे प्राप्ते पूर्वपक्षे शुभेदिने । प्रसूति
<>सम्भवे काले गृहारम्भणमिष्यते” ।
<>अलिन्दभेदेन गृहनामभेदान् तत्फलमलिन्दशब्दार्थञ्चाहं
<>तत्रैव “गुरोरधो लघुः स्थाप्यः पुरस्तादुर्द्ध्वगं न्यसेत् ।
<>गुरुभिः पश्चिमे पूर्यं सर्वलघ्ववधिर्विधिः । स्यादलिन्दं लघु-
<>स्थाने नालिन्दं गुरुमाश्रितम् । प्रदक्षिणैर्गृहद्वारादलिन्दै-
<>र्दशषड्विधैः १६ । ध्रुवसंज्ञं १ गृहं त्वाद्यं धनधान्यसुख-
<>प्रदम् । धन्यं २ धान्यप्रदं नॄणां जयं ३ स्याद्विजयप्रदम् ।
<>मन्दं ४ स्त्रीहानिदं नूनं खरं ५ सम्पद्विनाशनम् ।
<>पुत्रपौत्रप्रदं कान्तं ६ श्रीपदं स्यान्मनोरमम् ७ । सुवक्त्रं ८
<>भोगदं नूनं दुर्मुखं ९ विमुखप्रदम् । सर्वदुःखप्रदं
<>क्रूरं १० विपक्षं ११ शत्रुभीतिदम् । धनदं १२ धनदं
<>गेहं क्षयं १३ सर्वक्षयावहम् । आक्रदं १४ शोकजननं
<>विपुलश्रीयशःप्रदम् । विपुलं १५ नामसदृशं धनदं
<>विजयाभिधम् १६ । प्रदक्षिणं सद्ममुखादलिन्दं विद्या-
<>ल्लघुस्थानसमाश्रितं च । गृहस्य पूर्वादिगतेष्वलिन्देष्वेवं
<>भवेयर्दश षट्कभेदाः १६ । भवेत् पुनः शुभालिन्दयुतं
<>कापालसंज्ञकम् । विस्तारात् द्विगुणं गेहं गृहस्वामि
<>विनाशनम् । निरर्थकं तद्गृहं स्याद्भयं वा राजसम्भ-
<>वम् । केचिदलिन्दं द्वारं तु प्रवदन्ति मनीषिणः ।
<>केचिदलिन्दं शालाञ्च केचिच्चालिन्दकं च तत् । गृहा-
<>द्बहिश्च ये कोष्ठा गृहस्यान्तर्गताश्च ये । तेषां कोष्ठीकृतं
<>तिर्यग्गेहं चालिन्दसंज्ञकम् । स्तम्भहीनं गृहाद्-
<>बाह्यान्निर्गतं कोष्ठनिर्मितम् । मध्यादूर्द्धं तच्च गेहं
[Page2637-b+ 38]
<>वाचालिन्दसज्ञकम् । यत्रालिन्दं च तत्र व द्वारमार्गः
<>प्रशस्यते । अलिन्दद्वारहीनं च गृहं कोटीसमं स्मृतम्
<>यत्रालिन्दं तत्र शाला तत्र द्वारं च शोभनम् । शाला-
<>लिन्दद्वारहीनं न गृहं कारयेद्बुधः” अयमर्थः ।
<>“प्रस्तारे तु लघुं न्यस्य प्रथमस्य गुरोरधः । यथोपरि
<>तथा शेषं भूयः कुर्यादमुं विधिम् । ऊने दद्यागुरूनेव या
<>वत् सर्वलघुर्भवेत्” वृ० र० उक्तरीत्या चतुर्द्वाररूपचतुर्गुरु
<>प्रकल्पनेन प्रस्तारे लघुं द्वारं प्रकल्प्य षोडश भेदाः
<>स्वरूपतोदर्श्यन्ते यथा
<>१ । ऽऽऽऽ ऊर्द्ध्वमुखम् ध्रुवं शुभदम् ।
<>२ । ।ऽऽऽ प्राग्मुखं धान्यं शुभम् ।
<>३ । ऽ।ऽऽ दक्षिणद्वारम् जयं शुभदम् ।
<>४ । ॥ऽऽ प्राग्दक्षिणद्वारम् मन्दमशुभदम् ।
<>५ । ऽऽ।ऽ पश्चिमद्वारं खरमशुभदम् ।
<>६ । ।ऽ।ऽ प्राग्पश्चिममुखम् कान्तं शुभदम् ।
<>७ । ऽ॥ऽ दक्षिणपश्चिमास्यम् मनोरमं शुभदम् ।
<>८ । ॥।ऽ प्राग्दक्षिणपश्चिमास्यं सुंमुखं शुभदम् ।
<>९ । ऽऽऽ। उत्तरास्यम्--दुर्मुखमशुभदम् ।
<>१० । ।ऽऽ। पूर्वोत्तरद्वारम्--उग्रमशुभदम् ।
<>११ । ऽ।ऽ। दक्षिणोत्तरास्यम् विपक्षमशुभदम् ।
<>१२ । ॥ऽ। प्राग्दक्षिणादिगास्यम् धनदंशुभदम् ।
<>१३ । ।ऽ॥ पश्चिमोत्तरास्यम् क्षयमशुभदम् ।
<>१४ । ।ऽ॥ पूर्वपश्चिमोत्तरास्यम् आक्रन्दमशुभदम् ।
<>१५ । ऽ॥। दक्षिणपश्चिमोत्तरद्वारम् विपुलं शुभदम् ।
<>१६ । ॥॥ चतुर्दिग्द्वारम् विजयं सर्वत्र शुभदम् ।
<>दिग्भेदेनैकशालादिनिर्माणप्रकारं तत्राह
<>“यद्वास्तुनि च विस्तारः सैवोच्छायः शुभः स्मृतः । एक-
<>शालो गृहः कार्यो विस्ताराद्द्विगुणोच्छ्रयः । चतुः
<>शालगृहस्यैवमुच्छ्रायो व्याससंमितः । विस्ताराद्द्विगुणं
<>दैर्घ्यमेकशालेषुशस्यते । विस्तीर्णं यद्भवेद्गेहं तदूर्द्ध्वंत्वेक-
<>शालके । द्विशाले द्विगुणं प्रोक्तं त्रिशाले त्रिगुणं तथा ।
<>चतुः शाले पञ्चगुणं तदूर्द्ध्वं नैव कारयेत् । शिखा चैव
<>त्रिभागे तु गृहं चोत्तमसंज्ञकम् । एकं नागेन्द्रसंशुद्धौ
<>द्वे च दक्षिणपश्चिमे । त्रिशालं पूर्वतोहीनं कार्यं
<>वा सौम्यवर्जितम् । ऊर्द्धभागत्रयं त्यक्त्वा अधोभागद्वयं
<>तथा । मध्ये नाभिं विजानीयादिति प्राह पराशरः ।
<>पूर्वादिषु चतुर्द्दिक्षु वाममेकादयोध्रुवाः । विस्तारस्याथ
<>दैर्ष्यस्य तथैवैकैकसंयुताः । वामं वातादिकोणेषु ध्रुवं
[Page2638-a+ 38]
<>विस्तारदैर्घ्ययोः । एकाद्याः स्वेच्छया सर्वे कार्यावेदसम-
<>न्विताः । अनेनैव प्रकारेण क्रियमाणे च वास्तनि । आय-
<>व्ययादिसंशुद्धिं न चिन्तयति पूर्बतः” अस्यार्थः यदि
<>वास्तु न एकमेव गृहं क्रियते तदा नागेन्द्रसंशुद्ध्या-
<>सौम्यवर्जितं उत्तरशालाहीनं गृहं कार्यं यदि-
<>द्विशालकं गृहं क्रियते तदा दक्षिणपश्चिमे शाले कार्ये
<>त्रिशाले पूर्वतोहीनं कार्यम् उत्तरशालया वा
<>हीनं कार्यम् । शालाविभागस्तु अनेनैव विधानेन कार्यः
<>पूर्वतः ऊर्द्धभागत्रयं त्यक्त्वा पश्चिमे भागद्वयं त्यक्त्वा यो
<>मध्यगतो भागः स नाभिः तत्र शाला न विधेया अ-
<>नेनैव प्रकारेण पूर्वादिदिक्षु एकादयो विस्तारस्य दैर्ध्यस्य
<>एकैकभागं संयोज्य वातादिकोणेषु उत्तरशाला हीनत्वान्न
<>देयं सर्वे एकाद्याश्चतुःशालान्ता वेदसमन्विताः कार्याः
<>अनेनैव प्रकारेण शालायुते गृहवास्तुति आयव्ययादि-
<>शुद्धिर्न चिन्तनीया । एकशाले आयव्ययादिविचारः कर्त्तव्यः
<>द्विशालादिगृहे आयव्ययादिशुद्धिर्न विचारणीया
<>यतः निर्गमालिन्दनिर्यूहादीनि यानि चतुर्दिशं वेश्मनां
<>तानि न ग्राह्याणि इति । वर्णभेदेनैकशालादिविशेष-
<>भेदादिकमाह तत्रैव “ब्राह्मणानां चतुःशालं क्षत्रियाणां
<>त्रिशालकम् । द्विशालकं च वैश्यानां शूद्राणामेकशालकम् ।
<>सर्वेषामेव वर्णानामेकशालं प्रशस्यते । एकशालं द्विशालं
<>वा त्रिशालं तुर्यशालकम् । यथालिन्दगृहं कुर्यात्ता
<>दृक्शाला प्रशस्यते । शालाभेदो न कर्त्तव्यो न कुर्यात्तु
<>ङ्गनिम्नकम् । समां शालां ततः कुर्यात्समं प्राकारमेव
<>च । कुलीरो वृश्चिकोमीन उत्तरद्वारसंस्थिताः । मेष-
<>सिंहधनुर्द्वारी पूर्वद्वारेषु संस्थिताः । वृषभो मकरः
<>कन्या याम्यद्वारसमाश्रिताः । मिथुनं तुलकुम्भौ च
<>पश्चिमद्वारमाश्रिता । ब्राह्मणाः क्षत्रिया वैश्याः शूद्रा-
<>श्चैव यथाक्रमम् । यदीशा राशयः प्रोक्तास्तस्मिन्
<>शाला प्रवर्त्तते । अथ पूर्वविभागे तु ब्राह्मणा उत्तरे नृपाः ।
<>वैश्याश्च दक्षिणे भागे पश्चिमे शूद्रकास्तथा । आग्ने-
<>यादिक्रमेणैवापभ्रंशावर्णसङ्कराः । ज्ञातिभ्रष्टाश्च चौ-
<>राश्च विदिक्स्थाः शोभनाः स्मृताः । ब्राह्मणाः क्षत्रिया-
<>वैश्याः शूद्राः प्रागादिषु स्मृताः” । नृपादीनां गृहमान
<>भेदमाह तत्रैव । “अष्टोत्तरं हस्तशतं विस्तारे नृपम-
<>न्दिरम् । कार्य प्रधानमन्यानि तथाष्टाष्टोनितानि
<>तु । विस्तारपादसंयुक्तं तेषां दैर्घ्यं प्रकल्पवेत् ।
<>एवं नृपाणां पञ्चैव गृहाणि शुभदानि च । सेना-
[Page2638-b+ 38]
<>नीनां च पञ्चैव गृहाणि शुभदानि च । षड्भिः
<>षड्भिर्विहीनानि चतुःषष्टिमितानि च । पञ्चैव, तस्य
<>विस्तारे दैर्घ्यं षड्भागसंयुतम् । षष्टिश्चतुर्वि-
<>हीनानि वेश्मानि सचिवस्य च । पञ्चस्वष्टांशसंयुक्तं
<>दैर्घ्यं तस्यार्द्धमेव च । नृपाणां महिषीणाञ्च प्र-
<>शस्तं पञ्च चैव हि । षड्भिः षड्भिश्च वर्ज्यानि अशीत्याश्च
<>तथैव च । त्रिंशद्युतञ्च दैर्घ्यं च युवराजगृहाणि
<>च । पञ्च ऊर्द्धं च तस्यैव भ्रातॄणां प्रभवन्ति हि । नृप-
<>मन्त्रिगृहाणाञ्च अन्तरे यत्प्रमाणकम् । सामन्तराजभृ-
<>त्यानां प्रवराणां गृहं स्मृतम् । नृपाणां युवराजस्य गृ-
<>हाणामन्तरेण यत् । तत् गृहं कञ्चुकीवेश्म कला-
<>ज्ञानां तथैव च । युवराजमन्त्रिगृहेष्वन्तरं यद्भवे
<>दिह । अध्यक्षस्य तु तद्गेहं तत्कर्मकुशलाश्च ये । अध्य-
<>क्षाधिकृतानां च रतिकोशप्रमाणकम् । चत्वारिंश-
<>च्चतुर्हीना पञ्च गेहा भवन्ति हि । षट्भागसंयुतं दैर्घ्यं
<>दैवज्ञभिषजां तथा । पुरोहितानां शुभदं सर्वेषां
<>कथयाम्यतः । हस्तात् द्वात्रिंशता युक्तं विस्तारस्य
<>द्वजालयम् । विस्तारं सदशांशं तु दैर्घ्यं तस्य प्रक-
<>ल्पयेत् । त्रयाणां क्षत्रियादीनामालयं पूर्वचोदि-
<>तम् । नृपसेनापतिगेहस्यान्तरं यद्भवेदिह । तत्कोश-
<>गेहं भवति रतिगेहं तथैव च । सेनापतनृपगेहाना-
<>मन्तरं यत्प्रमाणकम् । चातुर्वर्ण्यस्य यद्गेहं तद्राज
<>पूज्यसम्मतम् । अथ पारसवादीनां मातापित्रोर्यदन्त-
<>रम् । ब्राह्मणस्य च यन्मानं शूद्रेण सह तद्भवेत् ।
<>शतहस्तोच्छ्रितं कार्यं चतुःशालं गृहं भवेत् । प्रमि-
<>तन्त्वेकशालतु शुभदं तत्प्रकीर्त्तितम् । सेनापतिनृ-
<>पादीनां सप्तत्या सहिते कृते । व्यासे चतुर्दश हृते शाला
<>मानं विनिर्दिशेत् । पञ्चत्रिंशद्धृतेऽन्यत्रालिन्दमान
<>भवेच्च तत् । शाला त्रिभागतुल्या च कर्त्तव्या वीथिका
<>बहिः । भवनात् पूर्वं सोष्णीषं पश्चात्पापाश्रयं भवेत्
<>सावष्टम्भंपार्श्वयोस्तु सर्वत्र सुस्थिरं भवेत् । विस्तार
<>षोडशांशस्तु चतुर्हस्तयुतोच्छ्रयः । तदन्तरस्थोच्चतरं
<>प्रमाणं प्रवदेद्वुधः । द्वादशभागेनोनं च समस्तानां
<>प्रकल्पयेत् । यजन्ते राजसूयाद्यैः क्रतुभिर्येऽवनीश्वराः ।
<>नलैरप्यष्टमैस्तेषां कारयेद्भवनोत्तमम् । तथा च सप्तमैरेव
<>विप्राणां कारयद्गृहम् । सार्द्धषष्ठैः क्षत्रियाणां वैश्या-
<>नां सार्द्धपञ्चमैः । त्रिभिः सार्द्धैश्च शूद्राणां भवनं शुभटं
<>स्मृतम् । स्वगृहाणां विभागेन प्रमाणमिह लक्षयेत्
[Page2639-a+ 38]
<>विस्तारायामगुणितं नलैः षौडशभिः स्मृतम् । स्वगृ-
<>हाणां विभागेन प्रमाणमिह लक्षयेत् । व्यासाच्च षोड-
<>शोभागः सर्वेषां भित्तयः स्मृताः । पक्वेष्टकाकृतानां
<>च न दारूणां कदाचन । नृपसेनापतिगृहेष्वष्टाशीतिं
<>शतैर्युताम् । अङ्गुलानि द्वारमानं प्रवदन्ति मनीषिणः ।
<>विप्रादीनां विशतिस्तु अङ्गुलानि च सप्त च । द्वारस्य
<>मानं तत्प्रोक्तं द्विगुणोच्छ्राय उच्यते । उच्छ्रायहस्त-
<>संख्यायाः परिमाणाङ्गुलानि च । शाखाद्वयेऽपि
<>बाहुल्यं कार्यं सार्द्धांशसंयुतम् । उच्छ्रायात् सप्तगुणिता-
<>दशीतिः पृथुता मता । भागः पुनर्नवगुणाशीत्यंशस्तम्भ-
<>मानकम् । दशांशहीनं तस्याग्रं स्तम्भानां परिमाणकम् ।
<>वेदाश्रो रुचकः १ स्तम्भो वज्रो २ ऽष्टाश्रियुती मतः । द्विवज्रः ३
<>षोडशाश्रस्तद्द्विगुणाश्रःप्रलानकः ४ । समन्तवृत्तो वृत्ताख्यः ५
<>स्तम्भः प्रोक्तो द्विजोत्तमैः । विभज्य नवधा स्तम्भ कुर्या-
<>दुद्वहन घटम् । पद्मं तु सोत्तरोष्ठञ्च कुर्याद्भागेन भा-
<>गतः । स्तम्भसमं बाहुल्यं भारतुलानामुपर्युपर्यासाम् ।
<>भवति तुलोपतुलानामूनं पादेन पादेन । अप्रतिषिद्धा-
<>लिन्दं समन्ततो वास्तु सर्वतोभद्रम् । नृपविबुधसमू-
<>हानां कार्यं द्वारैश्चतुर्भिरपि” ।
<>अथ द्विशालानि गृहाणिं दक्षिणे दुर्मुखं कृत्वा पूर्वे च
<>खरसंज्ञकम् । तद्वाताख्यं १ भवेद्गेहं वातरोगप्रदं स्मृतम् ।
<>दक्षिणे दुर्मुखं गेहं पश्चिमे धान्यसज्ञकम् । यमसूर्यं २
<>द्विशालं तन्मृत्युदं नाशदं स्मृतम् । पूर्वे तु स्वरनामान-
<>मुत्तरे धान्यसंज्ञकम् । दण्डाख्यं ३ तद्द्विशालं स्याद्दण्डं
<>कुर्यात् पुनः पुनः । दुर्मुखं दक्षिणे कुर्यादुत्तरे जयसं
<>ज्ञकम् । वीच्याख्यं ४ तद्द्विशालन्तु बन्धुनाशं धनक्षयम् ।
<>खरञ्च पूर्बदिग्भागे पश्चिमे धान्यसंज्ञकम् । गृहं चुल्ला ५
<>द्विशालं तद्धनधान्यविनाशनम् । आक्रन्दं दक्षिणे भागे
<>पश्चिमे धनदं तथा । द्विशालं चेक्षुसंज्ञं ६ तत्पशुवृद्धि
<>धनप्रदम् । विपक्षं दक्षिणे भागे पश्चिमे क्रूरसंज्ञकम् ।
<>शोभनाख्यं ७ द्विशालं तद्धनधान्यकरं परम् । विजयं
<>दक्षिणे भागे विजयं चैव पश्चिमे । द्विशालं चैव कु-
<>म्भाख्यं ८ पुत्रदारादिसंयुतम् । धान्यञ्च पूर्बदिग्भागे
<>धान्यं चैव तु पश्चिमे । नन्दाख्यं ९ तद्द्विशालञ्च घनदं
<>शोभनं स्मृतम् । विजयं सर्वदिगभागे द्विशालाख्य
<>तदेव १० हि । अङ्काद्यं ११ नाम तद्गेहं शुभटं द्वारतो भ-
<>वेत् । विपुलं सर्वदिग्भागे द्विशालं तत्प्रजायते । तानि-
<>सम्पुटसज्ञानि १२ धनधान्यप्रदानि च । धनदं सर्वदिग्-
[Page2639-b+ 38]
<>भागे सुमुखं वा मनोरमम् । कान्तनाम् १३ तु तद्गेहं
<>सर्वांशे शोभनं स्मृतम् । द्विशालानां सद्मनां च भेदाश्चैव
<>त्रयोदश । फलपाकार्थमेतेषां मया प्रोक्तं सुविस्त-
<>रात् । पूर्वयाम्यमथ याम्यपश्चिमं पश्चिमोत्तरमुदीचिपूर्ब-
<>मम् । प्राक्प्रतीचीमथ दक्षिणोत्तरं वास्तु षड्विधमिदं
<>द्विशालकम्” । अथ त्रिशालानि “उत्तरद्वारहीनं यत्
<>त्रिशालं धनधान्यदम् । हिरण्यनाभनामानं १ राज्ञां
<>सौख्यविवर्द्धनम् । प्राक्द्वारशालाहीनन्तु सुक्षेत्रं २ नामं
<>तद्गृहम् । वृद्धिदं पुत्रपौत्राणां धनधान्यसमृ-
<>द्धिदम् । याम्यशालाविहीनं तत् त्रिशालं चुल्ही-
<>संज्ञकम् ३ । विनाशनं धनस्यापि पुत्रपौत्रादिनाशनम् ।
<>प्रत्यक्शालाविहीनन्तु पक्षघ्नं ४ नाम तद्गृहम् । पुत्राणां
<>दोषदं चैव परञ्च पुरवासिनाम् । चत्वारोऽमी मया-
<>प्रोक्ता भेदाश्चैव चतुर्विधाः । तस्माद्विचार्य कुर्वीत गृह-
<>कर्मणि कोविदैः” । अथ चतुःशालानि “याम्यशालां
<>न्यसेदादौ द्वितीयां पश्चिमे ततः । तृतीया चोत्तरे
<>स्थाप्या चतुर्थी पूर्वपश्चिमा । गृहाणां क्रमयोगेन
<>चतुःषष्टिः समासतः । अनेकयोगभेदाच्च शतं विंशोत्तर
<>स्मृतम् । अलिन्दानां व्यवच्छेदो नास्ति यत्र समन्ततः
<>तद्वास्तु सर्वतोभद्रं १ चतुर्द्वारसमन्वितम् । एकग्रामे
<>चतुःशाले दुर्भिक्षे राजविप्लवे । स्वामिना नोयमानायां
<>पतिशुक्रो न दुष्यति । नृपाणां बिबुधानाञ्च गृहं
<>सौख्यप्रदायकम् । प्रदक्षिणं ततः सर्वैःशालाभित्तेरलि-
<>न्दकैः । विनापरेण द्वारेण नन्द्यावर्त्तमिदं २ स्मृतम् ।
<>श्रेष्ठं सुतारोग्यकर सर्वेषां शुद्धजन्मनाम् । द्वार
<>लिन्दोगतस्त्वेको नेत्रयोर्दक्षिणाङ्गतः । विहाय द-
<>क्षिणद्वार वर्द्धमानमिति ३ स्मृतम् । शुभदं सर्ववर्णानां
<>वृद्धिदं पुत्रपौत्रदम् । पश्चिमोत्तरतोऽलिन्दं प्रागन्तौ
<>वैतदुच्छ्रितौ । अन्यस्तन्मध्यविधृतः प्राग्द्वारं स्वस्तिक ४
<>शुगम । प्राकाश्चिमावलिन्दौ यावन्तगौ तद्भवौ परौ
<>सौम्यद्व विना यत्स्याद्रु चकाख्य ५ तु तत् स्मृतम्” ।
<>ग्रन्थस्य ग्रहान्तरं टीकेत्यभियुक्तोक्तेः अत्रास्पष्टार्थानामर्थः
<>वृ० स० वाक्येन मत्स्यपुराणवाक्येन च स्पष्टोक्रियते यथा
<>वृ० स० “उत्तममष्टाभ्यधिकं हस्तशतं नृपगृह पृथुत्वेन ।
<>अष्टाष्टोनान्येवं पञ्च सपादानि दैर्घ्येण षद्भिः षद्भि-
<>र्हीना सेनापतिसद्मनां चतुःषष्टिः । पञ्चैव विस्तारात्
<>षद्भागसमन्विता दैर्घ्ये । षष्टिश्चतुर्वि हीना वेश्मानि
<>भवन्ति पञ्च सचिवस्य । स्वाष्टांशयुता दैर्घ्ये तदर्धतो राज-
[Page2640-a+ 38]
<>महिषीणाम् । षद्भिः षद्भिश्चैवं युवराजस्यापवर्जिता-
<>ऽशीतिः । त्र्यंशान्विता च दैर्घ्ये पञ्च तदर्धैस्तदनुजा-
<>नाम् । नृपसचिबान्तरतुल्यं सामन्तप्रवरराजपुरुषाणाम् ।
<>नृपयुवराजविशेषः कञ्चुकिवेश्याकलाज्ञानाम् । अध्य-
<>क्षाधिकृतानां सर्वेषामेव कोशरतितुल्यम् । युवराज-
<>मन्त्रिविवरं कर्मान्ताध्यक्षदूतानाम् । चत्वारिंशद्धीना
<>चतुश्चतुर्भिस्तु पञ्च यावदिति । षद्भागयुता दैर्घ्ये
<>दैवज्ञपुरोधसोर्भिषजः । वास्तुनि यो विस्तारः स एव
<>चोच्छ्रायनिश्चयः शुभदः । शालैकेषु गृहेष्वपि विस्तारा-
<>द्द्विगुणितं दैर्घ्यम् । चातुर्वर्ण्यव्यासे द्वात्रिंशत् स्या-
<>च्चतुश्चतुर्हीना । आ षोडशादिति परं न्यूनतरम-
<>तीव हीनानाम् । सदशांशं विप्राणां क्षत्रस्याष्टांशसं-
<>युतं दैर्घ्यम् । षड्भागयुतं वैश्यस्य भवति शूद्रस्य
<>पादयुतम् । नृपसेनापतिगृहयोरन्तरमानेन कोश-
<>रतिभवने । सेनापतिचातुर्वर्ण्यविवरतो राजपुरुषा-
<>णाम् । अथ पारसवादीनां स्वमानसंयोगदलसमं भव-
<>नम् । हीनाधिकं स्वमानादशुभकरं वास्तु सर्वेषाम् ।
<>पश्वाश्रमिणाञ्च मितं धान्यायुधवह्निरतिगृहाणां च ।
<>नेच्छन्ति शास्त्रकारा हस्तशतादुच्छ्रितं परतः । सेनापति
<>नृपतीनां सप्ततिसहिते द्विधाकृते व्यासे । शाला चतु-
<>र्दशहृते पञ्चत्रिंशद्धतेऽलिन्दः । हस्तद्वात्रिंशादिषु चतु
<>श्चतुस्त्रित्रिकत्रिकाः शालाः । सप्तदशत्रितयतिथित्रयोद-
<>शकृताङ्गुलाभ्यधिकाः । त्रित्रिद्विद्विद्विसमाः क्षयः क्रमा-
<>दङ्गुलानि चैतेषाम् । व्येका विंशतिरष्टौ विंशतिरष्टादश
<>त्रितयम् । शालात्रिभागतुल्या कर्त्तव्या बीथिका बहि-
<>र्भवनात् । यद्यग्रतो भवति सा सोष्णोषं १ नाम तद्-
<>वास्तु । सायाश्रयमिति २ पश्चात् सावष्टम्भं ३ तु पार्श्वसं-
<>स्थितया । सुस्थितमिति ४ च समन्तात् शास्त्रज्ञैः पूजिताः
<>सर्वाः । विस्तारषोडशांशः सचतुर्हस्तो भवेद्गृहो-
<>च्छ्रायः । द्वादशभागेतोनो भूमौ भूमौ समस्तानाम् ।
<>व्यासात् षोडशभागः सर्वेषां सद्मनां भवति भित्तिः ।
<>पक्वेष्टकाकृतानां दारुकृतानां तु स विकल्पः । एकादश-
<>भागयुतः ससप्ततिर्नृपबलेशयोर्व्यासः । उच्छ्रायोऽङ्गु-
<>लतुल्यो द्वारस्यार्द्धेन विष्कम्भः । विप्रादीनां व्यासात्
<>पञ्चांशोऽष्टादशाङ्गुलसमेतः । साष्टांशो विष्कम्भो द्वा-
<>रस्य द्विगुण उच्छ्रायः । उच्छ्रायहस्तसङ्ख्यापरिमाणा-
<>न्यङ्गुलानि बाहुल्यम् । शाखाद्वयेऽपि कार्यं सार्द्धं
<>तत्स्यादुदुम्बरयोः । उच्छ्रायात् सप्तगुणादशीतिभागः
[Page2640-b+ 38]
<>पृथुत्वमेतेषाम् । नवगुणितेऽंशीत्यंशः स्तम्भस्य दशां-
<>शहीनोऽग्रे । समचतुरश्रो रुचको १ वज्रो २ ऽष्टाश्रिर्द्वि-
<>वज्रको ३ द्विगुणः । द्वात्रिंशता तु मध्ये प्रलीनको ४ वृत्त
<>इति वृत्तः ५ । स्तम्भं विभज्य नवधा वहनं १ भागो वटो २
<>ऽस्य भागोऽन्यः । पद्मं ३ तथोत्तरोष्ठं ४ कुर्याद्भागेन भा-
<>गेन । स्तम्भसमं बाहुल्यं भारतुलानामुपर्युपर्यासाम् ।
<>मवति तुलोपतुलानामूनं पादेन पादेन । अप्रतिषि-
<>द्धालिन्दं समन्ततो वास्तु सर्वतोभद्रम् १ । नृपविबुध-
<>समूहानां कार्यं द्वारैश्चतुर्भिरपि । नन्द्यावर्त्त २ मलिन्दैः
<>शालाकुद्ध्यात् प्रदक्षिणान्तगतैः । द्वारं पश्चिममस्मिन्
<>विहाय शेषाणि कार्याणि । द्वारालिन्दोऽन्तगतः प्रद-
<>क्षिणोऽन्यः शुभस्ततश्चान्यः । तद्वच्च वर्द्धमाने ३ द्वारं तु
<>न दक्षिणं कार्यम् । अपरोऽन्तगतोऽलिन्दः प्रागन्त-
<>गतौ तदुत्थितौ चान्यौ । तदवधिविवृतश्चान्यः प्राग्-
<>द्वारं स्वस्तिके ४ ऽशुभदम् । प्राक्पश्चिमावलिन्दावन्तगतौ
<>तदवधिस्थितौ शेषौ । रुचके ५ द्वारं न शुभदमुत्तरतो-
<>ऽन्यानि शस्तानि । श्रेष्ठं नन्द्यावर्तं सर्वेषां वर्द्ध-
<>मानसज्ज्ञं च । स्वस्तिकरुचके मध्ये शेषं शुभदं
<>नृपादीनाम् । उत्तरशालाहीनं हिरण्यनाभं त्रिशा-
<>लकं धन्यम् । प्राक्शालया वियुक्तं सुक्षेत्रं वृद्धिदं
<>वास्तु । याभ्याहीनं चुल्ली त्रिशालकं वित्तनाशकरमे-
<>तत् । पक्षघ्नमपरया वर्जितम् सुतध्वंसवैरकरम् ।
<>सिद्धार्थमपरयाम्ये यमसूर्यं पश्चिमोत्तरे शाले । दण्डा
<>ख्यमुदक्पूर्बे बाताख्यं प्राग्युता याम्या । पूर्वापरे
<>तु शाले गृहचुल्ली दक्षिणोत्तरे काचम् । सिद्धार्थेऽर्था-
<>वाप्तिर्यमसूर्ये गृहपतेर्मृत्युः । दण्डबधो दण्डाख्ये
<>कलहोद्वेगः सदैव वाताख्ये । वित्तविनाशश्चुल्ल्यां
<>ज्ञातिबिरोधः स्मृतः काचे” ।
<>तत एकाशीतिपदं चतुःषष्टिपदञ्च द्विधा वास्तुनरविभाग-
<>मुक्त्वोक्तम् “सम्पाता वंशानां मध्यानि समानानि यानि च
<>पदानाम् । मर्माणि तानि विद्यान्न परिपीडगेत् प्राज्ञः ।
<>तान्यशुचिभाण्डकीलस्तम्भाद्यैः पीडितानि शल्यैश्च ।
<>गृहभर्तुस्तत्तुल्ये पीडामङ्गे प्रयच्छन्ति । कण्डूयते य-
<>दङ्गं गृहपतिना यत्र वाऽमराहुत्याम् । अशुभं भवे-
<>न्निमित्तं विकृतिर्वाग्नेः सशल्यं तत् । धनहानिर्दारु-
<>मये पशुपीढारुग्भयानि चास्थिकृते । (लोहमये शस्त्र-
<>भयं कपालकेशेषु मृत्युः स्यात् । अङ्गारे स्तेनभयं
<>भस्मनि च विनिर्दिशेत्सदाग्निभयम् । शल्यं हि मर्म-
[Page2641-a+ 38]
<>संस्थं सुवर्णरजतादृतेऽत्यशुभम् । मर्मण्यमर्म यो वा
<>रुणद्ध्यर्थागमं तुषसमूहः) (क्षेपकम्) अपि नागदन्तको
<>मर्मसंस्थितो दोषकृद्भवति । रोगाद्वायुं पितृतो हुताशनं
<>शोषसूत्रमपि वितथात् । मुख्याद्भृशं जयन्ताच्च
<>भृशमदितेश्च सुग्रीवात् । तत्सम्पाता नव ये तान्यति
<>मर्माणि सम्प्रदिष्टानि । यच्च पदस्याष्टांशस्तत्प्रोक्तं मर्म-
<>परिमाणम् । पदहस्तसंख्यया सम्मितानि वंशोऽङ्गु-
<>लानि विस्तीर्णः । वंशव्यासोऽध्यर्द्धः शिराप्रमाणं वि-
<>निर्दिष्टम् । सुखमिच्छन् ब्रह्माणं यत्नाद्रक्षेद्गृही
<>गृहान्तःस्थम् । उच्छिष्टाद्युपघाताद्गृहपतिरुपतप्यते
<>तस्मिन् । दक्षिणभुजेन हीने वास्तुनरेऽर्थक्षयोऽङ्गना-
<>दोषाः । वामेऽर्थधान्यहानिः शिरसि गुणैर्हीयते सर्वेः ।
<>स्त्रीदोषाः सुतमरण प्रेष्यत्वं चापि करेण वैकल्ये । अ-
<>विकलपुरुषे वसतां मानार्थयुतानि सौख्यानि । गृह-
<>नगरग्रामेषु च सर्वत्रैबं प्रतिष्ठिता देवाः । तेषु च
<>यथामुरूपं वर्णा विप्रादयो वास्याः । वासगृहाणि
<>च विद्याद् विप्रादीनामुदग्दिगाद्यानि । विशतां
<>च तथा भवनं भवन्ति तान्येव दक्षिणतः । नवगुणसूत्र-
<>विभक्तान्यष्टगुणेनाथवा चतुःषष्टेः । द्वाराणि यानि तेषा-
<>मनलादीनां फलोपनयः । अनलभयं स्त्रीजन्मप्रभूत-
<>धनता नरेन्द्रवाल्लभ्यश् । क्रोधपरताऽनृतत्वं क्रौर्यं च
<>पूर्बेण । अल्पसुतत्वं प्रैष्यं नीचत्वं भक्ष्यपानसुतवृद्धिः ।
<>रौद्रं कृतघ्नमधनं सुतवीर्यघ्नं च याम्येन । सुतपीडा
<>रिपुवृद्धिर्न धनसुताप्तिः सुतार्थबलसम्पत् । धनसम्पन्नृ-
<>पतिभयं धनक्षयो रोग इत्यपरे । बधबन्धौ रिपुवृद्धि-
<>र्धनसुतलाभः समस्तगुणसम्पत् । पुत्रधनाप्तिर्वैरं सुतेन
<>दोषाः स्त्रिया नैःस्वम् । मार्गतरुकोणकूपस्तम्भभ्रमवि-
<>द्धमशुभदं द्वारम् । उच्छ्रायाद्द्विगुणमितां त्यक्त्वा भूमिं
<>न दोषाय । रथ्याविद्धं द्वारं नाशाय कुमारदोषदं त-
<>रुणा । पङ्कद्वारे शोको व्ययोऽम्बुनि स्राविणि प्रोक्तः ।
<>कूपेनापस्मारो भवति विनाशश्च देवताविद्धे । स्तम्भेन
<>स्त्रीदोषाः कुलनाशो ब्रह्मणोऽभिमुखे । उन्मादः स्वय-
<>मुद्घाटितेऽथ पिहिते स्वयं कुलविनाशः । मानाधिके
<>नृपभयं दस्युभयं व्यसनदं नीचम् । द्वारं द्वारस्यो-
<>परि यत्तन्न शिवाय सङ्कटं यच्च । आव्यात्तं क्षुद्भयदं
<>कुब्जं कुलनाशनं भवति । पीडाकरमतिपीडितमन्तर्वि-
<>नतं भवेदभावाय । बाह्यविनते प्रवासो दिग्भ्रान्ते
<>दस्युभिः पीडा । मूलद्वारं नान्यैर्द्वारैरतिसन्दधीत रू-
[Page2641-b+ 38]
<>पर्द्ध्या । घटफलपत्रप्रसवादिभिश्च तन्मङ्गलैश्चिनुयात् ।
<>ऐशान्यादिषु कोणेषु संस्थिता बाह्यतो गृहस्यैताः ।
<>चरकी बिदारिनामाथ पूतना राक्षसी चेति । पुरभवन-
<>ग्रामाणां ये कोणास्तेषु निवसतां दोषाः । श्वपचादयो
<>ऽन्त्यजात्यास्तेष्वेव विवृद्धिमायान्ति । याम्यादिष्वशुभ-
<>फला जातास्तरवः प्रदक्षिणेनैते । उदगादिषु प्र-
<>शस्ताः प्लक्षवटोदुम्बराश्वत्थाः । आसन्नाः कण्ठकिनो
<>विपुभयदाः क्षीरिणोऽर्थनाशाय । फलिनः प्रजाक्षय-
<>करा दारूण्यपि वर्जयेदेषाम् । न छिन्द्याद्यदि तरूं-
<>स्तान् तदन्तरे पूजितान्वपेदन्यान् । पुन्नागाशोकारिष्ट-
<>बकुलपनसान् शमीशालौ । शस्तौषधिद्रुमलतामधुरा
<>सुगन्धा स्निग्धा समा न सुषिरा च मही नराणाम् ।
<>अप्यध्वनि श्रमविनोदमुपागतानां धत्ते श्रियं किमुत
<>शाश्वतमन्दिरेषु । सचिवालयेऽर्थनाशो धूर्तगृहे सुतबधः
<>समीपस्थे । उद्वेगो देवकुले चतुष्पथे भवति चाऽ-
<>कीर्तिः । चैत्ये भयं ग्रहकृतं वल्मीकश्वभ्रसङ्कुले वि-
<>पदः । गर्त्तायां तु पिपासा कूर्माकारे धनविनाशः ।
<>उदगादिप्लवमिष्टं विप्रादीनां प्रदक्षिणेनैव । विप्रः स-
<>र्वत्र वसेदनुवर्णमथेष्टमन्येषाम् । गृहमध्ये हस्तमितं
<>खात्वा परिपूरितं पुनः श्वभ्रम् । यद्यूनमनिष्टं तत्
<>समे समं घन्यमधिकं यत् । श्वभ्रमथ वाम्बुपूर्णं पदश-
<>तमित्वागतस्य यदि नोनम् । तद्धन्यं यच्च भवेत् पलान्य-
<>पामाढकं चतुःषष्टिः । आमे वा मृत्पात्रे श्वभ्रस्थे दी-
<>पवर्त्तिरभ्यनिलम् । ज्वलति दिशि यस्य शस्ता सा
<>भूमिस्तस्य वर्णस्य । श्वभ्रोर्पितं न कुसुमं यस्मिन् प्रम्ला-
<>यतेऽनुवर्णसमम् । तत्तस्य भवति शुभदं यस्य च यस्मि-
<>न्मनोरमते । सितरक्तपीतकृष्णा विप्रादीनां प्रशस्यते
<>भूमिः । गन्धश्च भवति यस्या वृतरुधिरान्नाद्यमद्यसमः ।
<>कुशयुक्ता शरबहुला दूर्वाकाशावृता क्रमेण मही ।
<>अनुवर्णं वृद्धिकरी मधुरकषायाम्लकटुका च । कृष्टां
<>प्ररूढवीजां गोऽध्युषितां ब्राह्मणैः प्रशस्तां च । गत्वा
<>महीं गृहपतिः काले सांवत्सरोद्दिष्टे । भक्ष्यैर्नाना-
<>कारैर्दध्यक्षतसुरभिकुसुमधूपैश्च । दैवतपूजा कृत्वा स्थप-
<>तीनभ्यर्च्य विप्रांश्च । विप्रः स्पृष्ट्वा शीर्षं, वक्षश्च क्षत्रियो
<>विशश्चोरू । शूद्रः पादौ स्पृष्ट्वा कुर्याद्रेखां गृहारम्भे ।
<>अङ्गुष्ठकेन कुर्यान्मध्याङ्गुल्याथवा प्रदेशिन्या । कनक-
<>मणिरजतमुक्तादधिफलकुसुभाक्षतैश्च शुभम् । शस्त्रेण
<>शस्त्रमृत्युर्बन्धी लोहेन भस्मनाग्निभयम् । तस्करभय
[Page2642-a+ 38]
<>तृणेन च काष्ठील्लिखिता च राजभयम् । वक्रा पादा-
<>लिखिता शस्त्रभयक्लेशदा विरूपा च । चर्माड्गारास्थि-
<>कृता दन्तेन च कर्तुरशिवाय । वैरमपसव्यलिखिता
<>प्रदक्षिणं सम्पदी विनिर्देश्याः । वाचः परुषा निष्ठी-
<>वितं क्षुतं चाशुभं कथितम् । अर्धनिचितं कृतं वा
<>प्रविशन् स्थपतिर्गृहे निमित्तानि । अवलोक्येद्गृह-
<>पतिः क्व संस्थितः स्पृशति किं चाङ्गम् । रविदीप्तां
<>यदि शकुनिस्तस्मिन् काले विरौति परुषरवः । संस्पृ-
<>ष्टाङ्गसमानं तस्मिन्देशेऽस्थि निर्देश्यम् । शकुनममये
<>ऽथवान्ये हस्त्यश्वश्वादयोऽनुवाशन्ते । तत्प्रभवमस्थि त-
<>स्मिंस्तदङ्गसम्भूतमेवेति । सूत्रे प्रसार्यमाणे गर्दभरावो
<>ऽस्थिशल्यमाचष्टे । श्वशृगाललङ्घिते वा सूत्रे शल्यं
<>विनिर्देश्यम् । दिशि शान्तायां शकुनिर्मधुरविरावी
<>यदा तदा वाच्यः । अर्थस्तस्मिन् स्थाने गृहेश्वराधिष्ठिते
<>ऽङ्गे वा । सूत्रच्छेदे मृत्युः कीले चत्वाङ्मुखे महान्
<>रोगः । गृहनाथस्थपतीनां स्मृतिलोपे मृत्युरादेश्यः ।
<>स्कन्धाच्च्युते शिरोरुक् कुलोपसर्गोऽपवर्जिते कुम्भे ।
<>भग्नेऽपि च कर्मिबधश्च्युते कराद्गृहपतेर्मृत्युः । दक्षि-
<>णपूर्बे कोणे कृत्वा पूजां शिलां न्यसेत्प्रथमम् । शेषाः
<>प्रदक्षिणेन स्तम्भाश्चैवं समुत्थाप्याः । छत्रस्रगम्बरयुतः
<>कृतधूपविलेपनः समुत्थाप्यः । स्तम्भस्तथैव कार्यो द्वारो-
<>च्छ्रायः प्रयत्नेन । विहगादिभिरवलीनैराकम्पितपति-
<>तदुःस्थितैश्च फलम् । शक्रध्वजफलसदृशं तस्मिंश्च शुभं
<>विनिर्दिष्टम् । प्रागुत्तरोन्नते धनसुतक्षयः सुतबधश्च
<>दुर्गन्धे । वक्रे बन्धुविनाशो न सन्ति गर्भाश्च दिग-
<>मूढे । इच्छेद्यदि गृहवृद्धिं ततः समन्ताद्विवर्धयेत्तु-
<>ल्यम् । एकोद्देशे दोषः प्रागथवाप्यत्तरे कुर्यात् । प्राग्-
<>भवति मित्रवैरं मृयुर्दक्षिणेन यदि वृद्धिः । अर्थविनाशः
<>पश्चादुदग्विवृद्धौ मनस्तापः । ऐशान्यां देवगृहं महानसं
<>चापि कार्यमाग्नेय्याम् । नैरृत्यां भाण्डोपस्करोऽथ
<>धान्यानि मारुत्याम् । प्रागादिस्थे सलिले सुतहानिः
<>शिखिभयं रिपुभयं च । स्त्रीकलहः स्त्रीदौष्ट्यं नैःस्वं
<>वित्तात्मजविवृद्धिः । खगनिलयभग्नसशुष्कदग्धदवालयश्म-
<>शानस्थान् । क्षीरतरुधवविमीतकनिम्बारणिवर्जितांश्छि-
<>न्द्यात रात्रौ कृतबलिपूज प्रदक्षिणं छेदयेद्दिवा
<>वृक्षम् । धन्यमुदक पाक्पतनं न ग्राह्योऽन्यथा पतितः ।
<>छेदो यद्यावकारो ततः शुमं दारु नद्गृहौपयिकम् ।
<>पीते तु तरुमण्डले निर्दिशत् तरोर्मध्यग गोधाम ।
[Page2642-b+ 38]
<>मञ्जिष्ठाभे भेकं नीले सर्पं तथारुणे सरटः । मुद्गाभे
<>ऽश्मा कपिले तु भूषकोऽम्भश्च खड्गाभे । धान्यगोगुरु-
<>हुताशसुराणां न स्वपेदुपरि नाप्यनुवंशम् । नोत्तरा-
<>परशिरा न च नग्नो नैव चार्द्रचरणः श्रियमिच्छन् ।
<>भूरिपुष्पनिकरं सतोरणं तोयपूर्णकलसोपशोभितभ् ।
<>धूपगन्धबलिपूजितामरं ब्राह्मणध्वनियुतं विशेदगृहम्”
<>मत्स्यपुराणे वास्तुप्रकरणे चोक्तं यथा “पूर्बं भूमिं
<>परी ते पश्चाद्वास्तुं प्रकल्पयेत् । श्वेता रक्ता तथा
<>पीता कृष्णा चैवानुपूर्बशः । विप्रादेः शस्यते भूमि-
<>रतः कार्यं परीक्षणम् । विप्राणां मधुरास्वादा कटुका
<>क्षत्रियस्य तु । तिक्ता कषाया च तथा वैश्यशूद्रेषु
<>शस्यते । अरत्निमात्रे वै गर्त्ते स्वनुलिप्ते च सर्वशः ।
<>घृतमामशरावस्थं कृत्वावर्त्तिचतुष्टयम् । ज्वालयेद्-
<>भूपरीक्षार्थं तत्पूर्णं सर्वदिङ्मुखम् । दीप्तौ पूर्वादि-
<>गृह्णीयाद्वर्णानामनुपूर्वशः । वास्तुः सामूहिकोनाम
<>दीप्यते सर्व्वतस्तु यः । शुभदः सर्ववर्णानां प्रासादेषु
<>गृहेषु च । अरत्निमात्राधोगर्त्ते परीक्ष्यं स्वातपूरणे ।
<>अधिके श्रियमाप्नोति न्यूने हानिं समे समम् । फाल-
<>कृष्टेऽथवा देशे सर्ववीजानि वापयेत् । त्रिपञ्चसप्तरात्रेण
<>यत्र रोहन्ति तान्यपि । ज्येष्ठा समा कनिष्ठा भूर्वर्ज-
<>नोयेतरा सदा । पञ्चगव्यौषधिजलैः परीक्षित्व च
<>सेचयेत् । एकाशीतिपदं कृत्वा रेखाभिः कनकेन च
<>पश्चात्पिष्टेन चालिप्य सूत्र णावेष्ट्य सर्वतः । दश पूर्वाय
<>ता रेखा दश चैवोत्तरायताः । सर्ववास्तुविभागेषु वि-
<>ज्ञेया नवका नव । एकाशीतिपदं कृत्वा वास्तुवि-
<>त्सर्ववास्तुषु । पदस्थान् पूजयेद्देवां स्त्रिंशत्पञ्चदशैव तु ४५ ।
<>द्वात्रिंशद्बाह्यतः पूज्याः पूज्याश्चान्तस्त्रयोदश । नाम-
<>तस्तान् प्रवक्ष्यामि स्थानानि च निबोधत । ईशान-
<>कोणादिषु तान् पूजयेद्धविषा नरः । शिखी चैवाथ
<>पर्जन्यो जयन्तः कुलिशायुधः । सूर्यसत्यौ भृशश्चैव
<>आकाशो वायुरेव च । पूषा च वितथश्चैव वृहत्क्ष-
<>तयमावुभौ । गन्धर्वो भृङ्गराजश्च मृगः पितृगणस्तथा ।
<>दौवारिकोऽथ सुग्रीवः पुष्पदन्तो जलाधिपः । असुरः
<>शोषपापौ च रोगोहिर्मुख्य एव च । भल्लाटः
<>सोमसर्पौ च अदितिश्च दितिस्तथा । बहिर्द्वात्रिंशदेते
<>तु तदन्तस्तु ततः शृणु । ईशानादिचतुष्कोणसस्थि-
<>तान पूजयेदबुधः । आपश्चैवाथ मावित्रो जयोरुद्र-
<>स्तथै च मध्ये नवपदे ब्रह्मा तस्याष्टौ च समीपगान् ।
[Page2643-a+ 38]
<>साध्यानेकान्तरान् विद्यात् पूर्वाद्यान्नामतः शृणु । अर्यमा
<>सविता चैव विवस्वान् विबुधाधिपः । मित्रोऽथ राज-
<>यक्ष्मा च तथा पृथ्वीधरः स्मृतः । अष्टमश्चापबत्मस्तु
<>परितो ब्रह्मणः स्मृताः । आपश्चैवापवत्सश्च पर्ज्य-
<>न्योऽग्निर्दितिस्तथा । पदिकानान्तु वर्गोऽयमेवं कोणे-
<>ष्वशेषतः । तन्मध्ये तु बहिर्विंशत् द्विपदास्ते तु स-
<>र्वशः । अर्यमा च विवस्वांश्च मित्रः पृथ्वीधरस्तथा ।
<>ब्रह्मणः परितोदिक्षु त्रिपदास्ते तु सर्वशः । वंशानि-
<>दानीं वक्ष्यामि ऋजूनपि पृथक् पृथक् । वायुं याव-
<>त्तथा रोगात् पितृभ्यः शिखिनं पुनः । मुख्यात् भृशं
<>तथा शोषाद्वितथं यावदेव तु । सुग्रीवाददितिं यावत्
<>मृगात् पर्जन्यमेव च । एते वंशाः समाख्याताः क्वचिच्च
<>जयमेव तु । एतेषां यस्तु सम्पातः पदं मध्यं समं
<>तथा । मर्म चैतत्समाख्यातं त्रिशूलं कोणगञ्च यत् ।
<>स्तम्भन्यासेषु वर्ज्यानि तुलाविधिषु सर्वदा । कीलो-
<>च्छिष्टोपघातादि वर्जयेद् यत्नतो जनः । सर्वत्र वास्तु-
<>र्निर्दिष्टो पिवृवैश्वानरायतः । मूर्द्धन्यग्निः समादिष्टो
<>मुखे चापः समाश्रितः । पृथ्वीधरोऽर्यमा चैव स्तनयो-
<>स्तावधिष्ठितौ । वक्षःस्थले चापवत्सः पूजनीयः सदा
<>बुधैः । नेत्रयोर्दितिपर्जन्यौ श्रौत्रेऽदितिजयन्तकौ ।
<>सर्पेन्द्रावंससंस्थौ तु पूजनीयौ प्रगत्नतः । सूर्यस-
<>त्यादयस्तद्वत् बाह्वोः पञ्च च पञ्च च । रुद्रश्च राज-
<>यक्ष्मा च वामहस्ते समास्थितौ । सावित्रः सविता
<>तद्वधस्तं दक्षिणमास्थितौ! विवस्वानथ मित्रश्च ज-
<>ठरे संव्यवस्थितौ । पूषा च पापयक्ष्मा च हस्तयोर्म-
<>णिबन्धने । तथैवासुरशोषौ च वामपार्श्वं समाश्रितौ ।
<>पार्श्वे तु दक्षिणे तद्वत् वितथः सवृहत्क्षतः । ऊर्वो-
<>र्यमाम्बुपौ ज्ञेयौ जान्वोर्गन्धर्वपुष्पकी । जङ्घयोर्भृश
<>सुग्रीवौ स्फिक्स्थौ दौवारिको मृगः । जयशक्रौ तथा
<>मेढ्रे पादयोः पितरस्तथा । मध्ये नवपदे ब्रह्मा हृदये
<>स तु पूज्यते । चतुःषष्टिपदोवास्तुः प्रासादे ब्रह्मणा
<>स्मृतः । ब्रह्मा चतुष्पदस्तत्र कोणेष्वर्धपदास्तथा । बहिः
<>कोणेषु वास्तौ तु सार्धाश्चाभयसंस्थिताः । विंशतिर्द्वि-
<>षदाश्चैव चतुःषष्टिपदे स्मृताः । गृहारम्भेषु कण्डूतिः
<>स्वाम्यङ्गे यत्र जायते । शल्य त्वपनयेत्तत्र प्रासादे
<>भवने तथा । सशल्यं भयदं यस्मादशल्यं शुभदायकम् ।
<>हींनाधिकाङ्गतां वास्तोः सर्वथा तु विवर्जयेत् । नगर
<>ग्रामदेशेष सर्वत्रैवं विवर्जयेत् । चतुःशालं त्रिशालञ्च
[Page2643-b+ 38]
<>द्विशालं चैकशालकम् । नामतस्तान् प्रवक्ष्यामि स्वरू-
<>पेण द्विजोत्तम! । चतुःशालं प्रवक्ष्यामि स्वरूपन्नामत-
<>स्तथा । चतुःशालञ्चतुर्द्वारैरलिन्दैः सर्वतोमुखम् । नाम्ना
<>तत् सर्वतोभद्रं १ शुभं देवनृपालयम् । पश्चिमद्वारहीनञ्चः
<>नन्द्यावर्तं २ प्रचक्षते । दक्षिणद्वारहीनन्तु वर्द्धमानं ३
<>प्रचक्षते । पूर्वद्वारविहीनं तत् स्वस्तिकं ४ नाम विश्रुतम् ।
<>रुचकं ५ चोत्तरद्वारविहीनं तत् प्रचक्षते । सौम्यशीला-
<>विहीनं यत्त्रिशालं धान्यक ६ ञ्च तत् । क्षेमवृद्धिकरं
<>नॄणां बहुपुत्रफलप्रदम् । शालया पूर्वया हीनं सु-
<>क्षेत्रमिति ७ विश्रुतम् । धन्यं यशस्यमायुष्यं शोकमोह
<>विनाशनम् । शालया याम्यया हीनं यत्त्रिशालं तु
<>शालया । कुलक्षयकरं ८ नॄणां सर्वव्याधिविनाशनम् ।
<>हीनं पश्चिमया यत्तु पक्षघ्नं ९ नाम तत् पुनः । मित्र
<>बन्धून् सुतान् हन्ति तथा सर्वभयावहम् । याम्याप-
<>राभ्यां शालाभ्यां धन्यं १० धान्यफलप्रदम् । क्षेमवृद्धिकरं
<>नॄणां तथा पुत्रफलप्रदम् । यमसूर्य्यञ्च ११ विज्ञेयं पश्चि-
<>मोत्तरशालिकम् । राजाग्निभयदं नॄणां कुलक्षयकरं
<>च तत् । उदक्पूर्वे तु शाले हि दण्डाख्यं ११ यत्र तद्भवेत् ।
<>अकालमृत्युभयदं परचक्रभयावहम् । धनाख्यं १३ पूर्व-
<>याम्याभ्यां शालाभ्यां यद्द्विशालकम् । तच्छस्त्रभयदं नॄणां
<>पराभवभयावहम् । चुल्ली १४ पूर्वापराभ्यां तु सा भवेन्मृत्यु
<>सूचिनी । वैधव्यदायकं स्त्रीणामनेकभयकारकम् । कार्य-
<>मुत्तरयाम्याभ्यां शालाभ्यां भयदं नृणाम् । सिद्धार्थसंज्ञं १५
<>वर्ज्याणि द्विशालानि सदा बुधैः । अथातः संप्रवक्ष्यामि
<>भवनं पृथिवीपतेः । पञ्चप्रकारं तत्प्रोक्तमुत्तमादिविभे-
<>दतः । अष्टोत्तरं हस्तशतं द्विस्तरश्चोत्तमोमतः । चतु-
<>र्व्वन्येषु विस्तारो हीयते चाष्टभिः करैः । चतुर्थांशा-
<>धिकं दैर्घ्यं पञ्चस्वपि निगद्यते । युवराजस्य वक्ष्यामि
<>तथा भवनपञ्चकम् । षड्भिः षड्भिस्तथाशीतिर्हीयते
<>तत्र विस्तरात् । त्र्यंशेन चाधिकं दैर्घ्यं पञ्चस्वपि निय-
<>द्यते । सेनापतेः प्रवक्ष्यामि तथा भवनपञ्चकम् ।
<>चतुःषष्टिस्तु विस्तारात् षड्भिः षड्भिस्तु हीयते ।
<>पञ्चस्वेतेषु दैर्घ्यञ्च षड्भागेनाधिक भवेत् । मन्द्रिणामथ
<>वक्ष्यामि तथा भवनपञ्चकम् । चतुश्चतुभिर्हीना स्यात्
<>करषष्टिः प्रविस्तरे । अष्टांशेनाधिकं दैर्घ्यं पञ्चखपि
<>निगद्यते । सामन्तामात्यलोकानां वक्ष्ये भवनपञ्चकम् ।
<>चत्वारिंशत्तथाष्टौ च चतुर्भिर्हीयते क्रमात् । चतुर्थांशा-
<>धिकं दैर्घ्यं पञ्चस्वेतेषु शस्यते । शिल्पिकञ्च किनाञ्चैव
[Page2644-a+ 38]
<>वेश्यानां गृहपञ्चकम् । अष्टाविंशत् कराणान्तु त्रिहीनं
<>विस्तरे क्रमात् । द्विगुणं दैर्घ्यमेवोक्तं मध्यमेष्वेवमेव
<>तत् । दूतीकर्माधिकृतानां वक्ष्ये भवनपञ्चकम् । चतु-
<>र्थांशाधिकं दैर्व्यं विस्तारोद्वादशैव तु । अर्धार्द्धकर-
<>हानिःस्याद्विस्तारात्पञ्चशः क्रमात् । दैवज्ञगुरुवैद्यानां
<>सभास्तारपुरोधसाम् । तेषामपि प्रवक्ष्यामि तथा भवन-
<>पञ्चकम् । चत्यारिंशत्तु बिस्ताराच्चतुर्भिर्हीयते क्रमात् ।
<>पञ्चस्वेतेषु दैर्घ्यञ्च षड्भागेनाधिकं भवेत् । चातुर्वर्ण्यस्य
<>वक्ष्यामि सामान्यं गृहपञ्चकम् । द्वात्रिंशतिः कराणान्तु
<>चतुर्भिर्हीयते क्रमात् । आ षोडशादिति परं नूनमन्त्याव
<>सायिनाम् । दशांशेनाष्टभागेन त्रिभागेणाथ पादिकम् ।
<>अधिकं दैर्घ्यमित्याहुर्ब्राह्मणादेः प्रशस्यते । सेनापतेर्नृ-
<>पस्यापि गृहयोरन्तरेण तु । नृपवासगृहं कार्य्यं भा-
<>ण्डागारन्तथैव च । सेनापतेर्गृहस्यापि चातुर्वर्ण्यस्य
<>चान्तरे । वासाय च गृहं कार्य्यं राजपूज्येषु सर्वदा
<>अन्तरप्रभवानाञ्च स्वपित्रीर्गृहमिष्यते । तथा हस्तशता-
<>दर्द्धं गदितं वनवासिनाम् । सेनापतेर्नृपस्यापि सप्तत्या
<>सहिते कृते । चतुर्दशहृते व्यासे शालाव्यासः प्रकी-
<>र्तितः । पञ्चत्रिंशान्विते तस्मिन्नलिन्दः समुदाहृतः ।
<>तथा षड्त्रिंशद्धस्ता तु सप्ताङ्गुलसमन्विता । विप्रस्य
<>महती शाला न दैर्घ्यं परतोभवेत् । दशाङ्गुलाधिका
<>तद्वत् क्षत्रियस्य निगद्यते । पञ्चत्रिंशत्करा वैश्ये अङ्गु-
<>लानि त्रयोदश । तावत्करैव शूद्रस्य युता पञ्चदशाङ्गुलैः ।
<>शालायास्तु त्रिभागेण यस्याग्रे वीथिका भवेत् । सोष्णीषं
<>नामं तद्वास्तु, पश्चात् सायाच्छ्रयं भवेत् । पार्श्वयोर्वी थका
<>यत्र सावष्टम्भन्तदुच्यते । समन्ताद्वीथिका यत्र सुस्थितं तदि-
<>हीच्यते । शुभदं सर्वमेतत्स्याच्चातुवर्ण्ये चतुर्विधम् ।
<>विस्तारात् षोडशोभागस्तथा हस्तचतुष्टयम् । प्रथमो
<>भूमिकोच्छ्राय उपरिष्टात् प्रहीयते । द्वादशांशेन सर्वासु
<>भूमिकासु तथोच्छ्रयः । पक्वेष्टकाभवा भित्तिः षोडशांशेन
<>विस्तरात् । दारवैरपि कल्प्या स्यात्तथा मृण्मयभि-
<>त्तिका । गर्भमानेन मानन्तु सर्ववास्तुषु शस्यते । गृह-
<>व्यासस्य पञ्चाशदष्टादशभिरङ्गुलैः । संयुतोद्वारविष्कम्भो
<>द्विगुणश्चोच्छ्रयो भवेत् । द्वारशाखासु बाहुल्यमुच्छ्रायः-
<>करसम्मितैः । अङ्गुलैः सर्ववास्तूनां पृथुत्वं शस्यते बुधैः ।
<>उदुम्बरोत्तरायामस्तदर्धार्धं प्रविस्तरात्” २५३ अ० ।
<>“अथातः संप्रवक्ष्यामि स्तम्भमानविनिर्णयम् । कृत्वा
<>स्वभवनोच्छ्रायं सदा सप्तगुणं बुधैः । अशीत्यंशः पृथत्व
[Page2644-b+ 38]
<>स्यादग्रेणाष्टगुणैः सह । रुचकश्चतुरस्रः स्यादष्टास्रो वज्र
<>उच्यते । द्विवज्रः षोडशास्वस्तु द्वात्रिंशास्रः प्रलीनकः ।
<>मध्यप्रदेशे यस्तम्भी वृत्तोवृत्त इति स्मृतः । एते पञ्च महा-
<>स्तम्भाः प्रशस्ताः सर्ववास्तुषु । पद्मवल्लीलताकुम्भपत्र-
<>दर्पणरूपिताः । स्तम्भस्य नवमांशेन पद्मकुम्भान्तराणि
<>तु । स्तम्भतुल्या तुला प्रोक्ता हीना चोपतुला ततः ।
<>त्रिभागेणेह सर्वत्र चतुर्भागेण वा पुनः । हीनं हीनं
<>चतुर्थांशात् तथा सर्वासु भूमिषु । वासगेहेषु सर्वेषा
<>प्रवेशो दक्षिणेन तु । द्वाराणि तु प्रवक्ष्यामि प्रशस्तानीह
<>यानि तु । पूर्वेणेन्द्रं जयन्तञ्चद्वारं सर्वत्र शस्यते । याम्य
<>ञ्च वितथञ्चैव दक्षिणेन विदुर्बुधाः । पश्चिमे पुष्पदन्तं
<>च वारुणञ्च प्रशस्यते । उत्तरेण तु भल्लाटं सौम्यं तु
<>शुभदं भवेत् । तथा वास्तुषु सर्वत्र वेधं द्वारस्य वर्जयेत् ।
<>द्वारे तु रथ्यया विद्धे भवेत् सर्वकुलक्षयः । तरुणा द्वेष्य-
<>बाहुल्यं शोकः पङ्केन जायते । अपस्मारो भवेन्नूनं कूप-
<>वेधेन सर्वदा । व्यथा प्रस्रवणेन स्यात्कीलेनाग्निभयं भवेत् ।
<>विनाशो देवताविद्धे स्तम्भेन स्त्रीकृतो भवेत् । गृहभर्तु-
<>र्विनाशः स्यात् गृहेण च व्यधे कृते । अमेध्यावस्करै-
<>र्विद्धे गृहिणी बन्धकी भवेत् । तथा शस्त्रभयं विद्या-
<>दन्तयजस्य गृहेण तु । उच्छ्रायाद्द्विगुणां भूमिं त्यक्त्वा वेधो
<>न जायते । स्वयमुत्पाटिते द्वारे उन्मादोगृहवासिनाम् ।
<>स्वयं वा पिहिते विद्यात् कुलनाशं विचक्षणः । मानाधि-
<>के राजभयं न्यूने तस्करतो भवेत् । द्वारोपरि च यद्-
<>द्वारं तदन्तकमुखं स्मृतम् । अध्वनोमध्यदेशे तु अधिको
<>यस्य विस्तरः । वज्रन्तु सङ्कटं मध्ये सद्योभर्तुर्विनाशन-
<>म् । तथान्यपीडितं द्वारं बहुदोषकरं भवेत् । मूलद्वा-
<>रात्तथान्यत्तु नाधिकं शोमनं भवेत् । कुम्भश्रीपर्णिव-
<>ल्लीभिर्मूलद्वारन्तु शोभयेत् । पूजयेच्चापि तन्नित्यं वलिना
<>चाक्षतोदकैः । भवनस्य वटः पूर्वे दिग्भागे सर्वकामिकः ।
<>उदुम्बरस्तथा यान्ये वारुण्यां पिप्पलः शुभः । प्लक्षं-
<>श्चोत्तरतोधन्यो विपरीतास्त्वसिद्धये । कण्टकी क्षीरवृक्षश्च
<>असनः फलिनीद्रुमः । भार्य्याहान्यै प्रजाहान्यै भवतां
<>क्रमशस्तदा । न च्छिद्यात्यदि तानन्यानन्तरे स्थापयेच्छु-
<>भान् । पुन्नागाशोकवकुलशमीतिलकचम्पकान् । दाडि-
<>मीपिप्पलद्राक्षा स्तथा कुसुममण्डपान् । जम्बीरपूगपनस-
<>द्रुमकेतकीभिर्जातीसरोजशतपत्रिकमल्लिकाभिः । यन्ना-
<>लिकेरकदलीदलपाटलाभिर्युक्तं तदत्र भवन श्रियमातनी-
<>ति” २५४ अ० । द्वारवेधे वराहवाक्यं पी० धा० व्याख्यातं यथा
[Page2645-a+ 38]
<>“मार्गतरुकोणकूपस्तम्भभ्रमविद्धमशुभदं द्वारम् । उच्छृआ-
<>याद्द्विगुणितां भूमिं त्यक्त्वा न दोषायेति” वृ० स० भ्रमोजलनि-
<>र्गमप्रदेशः प्रणालिकेत्यर्थः । विद्धं सम्मुखावस्थितम् ।
<>अत्रोच्छ्रायो द्वारस्य गृह्यते । तथा च वर्गः “द्वारो-
<>च्छ्रायाद्द्विगुणितां भूमिं त्यक्त्वा बहिःस्थिताः । न दो-
<>षाय भवन्त्येव” इति । रथ्याविद्धं द्वारं नाशाय कुमार-
<>दोषदं तरुणा । पङ्कद्वारे शोको व्ययोऽम्बुनि स्राविणि
<>प्रोक्तः । कूपेनापस्मारो भवति विनाशश्च देवताविद्धे ।
<>क्रमेण स्त्रीदोषः कुलनाशो व्रह्मणोऽभिमुखे भवति” वृ० स०
<>पङ्कविद्धं द्वारं पङ्कद्वारं यस्य द्वारस्याग्रतः निरन्तरं
<>पङ्कस्तिष्ठति । देवता सुरप्रतिभा । नाशः स्वामिन
<>एव । ब्रह्मवेध एकाशीतिपदचक्रस्थितब्रह्मवेधो गृ-
<>ह्यते । यदाह विश्वकर्मा “गृहमध्ये कृतं द्वारं द्रव्य
<>घान्यविनाशनमिति” विशेषमाह भरद्वाजः “शिरो
<>मर्माणि वंशञ्च नालं मध्यं च सर्वशः । विहाय वास्तु-
<>मध्यं च द्वाराणि विनिवेशयेदिति” वास्तुमध्यं ब्रह्म-
<>स्थानम् । “तत्र द्वारं चेन्निधनप्रदमिति” वशिष्ठोक्तेश्च
<>अस्यापवादमाह विश्वकर्मा “देवागारे विहारे च
<>प्रपायां मण्डपेषु च । प्रतोल्यां च मखे वास्तुमध्ये द्वारं
<>निवेशयेदिति” वास्तुमध्यं ब्रह्मस्थानं देवालयादिस्था-
<>नेषु कृतस्य गृहान्तर्गतद्वारस्य ब्रह्मणो न वेध इति
<>निष्कुष्टोऽर्थः” ।
<>गृहकर्मणि वर्ज्यकाष्ठमाह ज्यो० त० “क्षीरिवृक्षो-
<>द्भवं दारु गृहेषु न निवेशयेत् । कृताधिवासं विहगै-
<>रनिलानलपीडितम् । गजैर्विभग्नञ्च तथा विद्युन्निर्घात
<>पीडितम् । चैत्यदेवालयोत्पन्नं वज्रभग्नं श्मशानजम् ।
<>देवाद्यधिष्ठितं दारु नीपनिम्बविभीतकान् । कण्टकि-
<>नोऽसारतरून् वर्जयेत् गृहकर्मणि । वटाश्वत्थौ च
<>निर्गुण्डीं कोविदारांस्तथैव च । प्लक्षकं शाल्मलीञ्चैव
<>पलाशञ्च विवर्ज्जयेत्” ।
<>गृहजातरक्तपुष्पवृक्षादिफलमुक्तं तत्रैव
<>“रक्तपुष्पाद्भयं प्राहुः क्षीरिणा च पशोर्भयम् । कण्ठ-
<>क्यरिभयं कुर्यात् गृहभेदञ्च शाल्मलिः” वास्तुमध्ये-
<>दिग्भेदात् कूपफलमुक्तम् मु० चि० “कूपे वास्तोर्मध्यदेशेऽर्थ-
<>नाशस्त्वैशान्यादौ पुष्टिरैश्वर्यवृद्धिः । सूनोर्नाशः स्त्रीवि-
<>नाशोमृतिश्च सम्पत्पीडाशत्रुतः स्याच्च सौख्यम्” मू० “या-
<>स्तोर्गृहस्य मध्यदेशे मध्यभागे कूपे जलकूपे कृते सति
<>स्वामिनोऽर्थनाशः स्यात् । अथैशान्यादिषु पुष्टिरित्या-
[Page2645-b+ 38]
<>दिफलम् । यथा ऐशान्यां कूपे पुष्टिः । पूर्वस्यां कूपे
<>ऐश्वर्यवृद्धिः । आग्नेय्यां कूपे पुत्रनाशः । दक्षिणस्यां
<>कूपे स्त्रीविनाशः । नैरृत्यां कूपे गृहकर्त्तुर्मृतिः ।
<>पश्चिमायां कूपे सम्पत् । वायव्यां कूपे शत्रुतः
<>सकाशात्पीडा । उत्तरस्यां कूपे सुखम् । गृहस्वामिन
<>एव” पी० धा० । एवं गृहसन्निवेशप्रकारेऽवधारितेऽधुना
<>गृहारम्भकालः प्रदर्श्यते । तत्रादौ सौरमासभेदेन वास्तु
<>नरमुखादिप्रदर्शनेन पूर्वादिमुखगृहारम्भकालमाह
<>विश्व० वा० शा० “वास्तुनागं जगत्प्राणं पूर्व्वस्यां प्रथ
<>माश्रितम् । कुक्षिप्रदेशे निखनेद्वास्तुनागस्य मन्त्रितः ।
<>त्रिषु त्रिषु च मासेषु नभस्यादिषु च क्रमात् । यद्दि-
<>ङ्मुखो यास्तुनरस्तन्मुखं सदनं शुभम् । अन्यदि-
<>ङ्मुखगेहं तु दुःखशोकभयप्रदम् । वृषार्कादित्रिक
<>मेवां सिंहादि गणयेद्गृहे । देवालये च मीनादि तडागे
<>मकरादिकम् । पूर्वादिषु शिरः कृत्वा नागः शेते त्रिमि-
<>स्त्रिभिः । भाद्राद्यैर्वामपार्श्वेन तस्य क्रोडे गृहं शुभम्”
<>व्यक्तमाह ज्यो० त० “वास्तुप्रमाणेन तु यात्रकेण वामेन
<>शेते खलु नित्यकालम् । त्रिभिस्त मासैः परिवृत्य भूमौ
<>तं वास्तुनागं प्रवदन्ति वृद्धाः भाद्रादिके वासवदिक्
<>शिराः स्यात् मार्गादिकेषु त्रिषु याम्यमूर्द्धा । प्रत्यक्
<>शिराः स्यात् खलु फाल्गुनादौ ज्येष्ठादि कौवेर
<>शिराः सनागः । मूर्ध्नि खाते भवेन्मृत्युः पृष्ठे स्यात्
<>पुत्रभार्ययोः । जघनेऽर्थक्षयं विद्यात् सर्वसम्पत्तथोदरे”
<>गृहारम्भाद्युपयोगिराहुमुखादिकमाह वा० शा०
<>“ईशानतः कालसर्पः संहारेण प्रसर्पति । विदिक्षु
<>शेषवास्तोश्च मुखं त्यज्य चतुर्थकम् । खनेच्च सौर-
<>मानेन व्यत्यये चाशुभं भवेत् । चतुस्त्रिद्विकशा-
<>लानामेष दोषो न विद्यते । एकं नागेन्द्रसंशुद्ध्या
<>मन्दिरारम्भणं शुभम् । अधोमुखे च नक्षत्रे शुभेऽह्नि
<>शुभवासरे । चन्द्रतारानुकूले च भवनारम्भणं शुभम् ।
<>त्रिषु त्रिषु च मासेषु मार्गशीर्षादिषु क्रमात् । पूर्व्व-
<>दक्षिणतोयेशपौलस्त्याशां क्रमादगुः (राहुः) स्तम्भे धन
<>विनाशः स्यात् द्वारे वह्निभयं भवेत् । गमने कार्य-
<>हानिः स्यात् गृहारम्भे कुलक्षयः । रक्षःकुवेराग्नि
<>जलेशयाम्यावायव्युकाष्ठासु च सूर्य्यवासात् । वसेद-
<>सावष्टसु दिग्भचक्रे मुखे विवर्ज्यो गमने गृहे च ।
<>शिरःखाते विनाशः स्यान्मातापित्रोश्च पृष्ठके । स्त्रीपुत्र
<>नाशः पुच्छ तु गोत्रपुत्रविनाशनम् । कुक्षौ सर्व्वसमृप्ति
[Page2646-a+ 38]
<>स्याद्धनधान्यसुतागमः । सिंहादिषु त्रिमासेषु चाग्नेय्यां
<>कुक्षिमाश्रितः । वृश्चिकादिषु ईशान्यां कुम्भादिषु च
<>वायुदिक् । वृषादित्रिषु नैरृत्यां मुखपुच्छं न शोभनम् ।
<>गृहारम्मविहितमासादि विश्व० वा० शा० उक्तं यथा
<>“चैत्रे व्याधिमवाप्नोति यो नवं कारयेद्गृहम् । वैशाखे
<>धनरत्नानि ज्यैष्ठे मृत्युं तथैव च । आषाढे भृत्य-
<>रत्नानि पशुवर्जमवाप्नुयात् । श्रावणे मित्रलाभं च
<>हानिं भाद्रपदे तथा । युद्धं चैवाश्विने मासि का-
<>र्त्तिके धनधान्यकम् । धनवृद्धिं मार्गशीर्षे पौषे त-
<>स्करतोभयम् । माघे चाग्निभयं विद्याल्लक्ष्मीवृद्धिश्च
<>फाल्गुने । गृहसंस्थापनं सूर्ये मेषस्थे शुभदं भवेत् ।
<>वृषस्थे धनवृद्धिः स्यान्मिथुने मरणं भवेत् । कर्कटे
<>शुभदं प्रोक्तं सिंहे भृत्यविवर्द्धनम् । कन्या रोगं तुला
<>सौख्यं वृश्चिके धनधान्यकम् । कार्मुके च महाहा-
<>निर्मकरे स्याद्धनागमः । कुम्भेऽर्के रत्नलाभः स्यान्मीने
<>मृत्युभयावहम् । चापमीननृयुक्कन्या मासा दोषा वहाः
<>स्मृताः । ज्यैष्ठोर्जमाघसिंहाख्याः सौरमाने तु शोभनाः ।
<>माघे तपस्ये तपसि माधवे नभसि त्विषे । ऊर्जे च
<>गृहनिर्माणं पुत्रपौत्रधनप्रदम् । निषिद्धेष्वपि कालेषु
<>सानुकूले शुभे दिपे । तृणदारुगृहारम्भे मासदोषो
<>न विद्यगे । पाषाणेष्टकगेहानि निन्द्यमासे न कार-
<>येत् । निन्द्यमासेऽपि चन्द्रस्य मासेन शुभदं गृहम्”
<>“तत्र सौरचान्द्रमासविशेषस्य ग्राह्यतां मासभेदेन पूर्वा-
<>दिमुखगृहकरणञ्चाह मु० चि०
<>“कुम्भेऽर्के फाल्गुने प्रागपरमुखगृहं श्रावणे सिंहक-
<>र्क्योः पौषे नक्रे च याम्योत्तरमुखसदनं गीऽजगेऽर्के
<>च राधे । मार्गे जूकालिगे सत् ध्रुवमृदुवरुणस्वाति-
<>वस्वर्कपुष्यैः सूतीगेहं त्वदित्यां हरिभविधिभयोस्तत्र
<>शस्तः प्रवेशः । कैश्चिन्मेपरवौ मधौ, वृषभगे ज्यैष्ठे,
<>ढुचौ कर्कटे, भाद्रे सिंहगते, घटेऽश्वयुजि चोर्जेऽलौ
<>मृगे पौषके । माघे नक्रघटे शुभं निगदितः गेहं तथो-
<>र्जे न सत्कन्यायां च तथा धनुष्यपि न सत् कृष्णादिमा-
<>साद्भवेत्” मू० । “कुम्भे कूम्भस्थिते सूर्ये फाल्गुने च मासि
<>प्रागपरमुखं गृहं प्राङ्मुखं पश्चिममुखं च गृहं सत्
<>शुभफलदं स्यादित्यर्थः । श्रावणे मासि सिंहकर्किसं-
<>स्थार्के प्रागपरमुखं गृहं सत् । पौषे मासे नक्रे
<>मकरसंस्थार्के च प्रागपरमुखं गृहं सत् । अथ गो-
<>जगे वृषमेषगे सूर्ये राधे वैशाखे मासे च तथा मार्गे
[Page2646-b+ 38]
<>मार्गशीर्षे मासि जूकालिगे तुलावृश्चिकगते सूर्ये सति
<>याम्योत्तरमुखं सदनम् दक्षिणमुखं उत्तरमुखं च स-
<>दनं सत् यदाह नारदः “गृहसंस्थापनं सूर्ये मे-
<>षस्थे शुभदं भवेत् । वृषस्थे धनवृद्धिः स्यान्मिथुने मरणं
<>ध्रुवम् । कर्कटे शुभदं प्रोक्तं सिंहे भृत्यविवर्धनम् ।
<>कन्या रोगं तुला सौख्यं वृश्चिके धनवर्द्धनम् । कार्मुके
<>तु महाहानिर्मकरे स्याद्धनागमः । कुम्भे तु रत्न-
<>लाभः स्यान्मोने सद्म भयावहमिति” चान्द्रमासफलान्याह
<>श्रीपतिः “शोकोधान्यं मृतिपशुहृतिर्द्रव्यवृद्धिर्वि-
<>नाशोयुद्धं भृत्यक्षतिरथःधनं श्रीश्च वह्नेभयञ्च । ल-
<>क्ष्मीप्राप्तिर्भवति भवनारम्भकर्तुः क्रमेण चैत्रादूचे मुनि
<>रिति फलं वास्तुशास्त्रीपदिष्टम्” इति अन्यच्च “आषाढ-
<>चैत्राश्वयुजीर्जमाघज्यैष्ठेषु च प्रौष्ठपदेषु नूनम् । निकेत-
<>नानां घटनं नृपाणां योगेश्वराचार्यमते न शस्तम्”
<>इति । मते न इति पदच्छेदः । अत्र सौराणां चा-
<>न्द्रमासानां महान् शुभाशुभफलदभेदेन विरोधः ।
<>अत्र चिकीर्षितगृहद्वारानुकूलरविसंक्रमसमीचीनविहित-
<>मासेष्वेव वैशाखादिषु गृहारम्भः कार्य इति वि-
<>रोधाभावः इति पितृचरणाः । तत्र द्वारनियममाह
<>श्रीपतिः “कर्किनक्रहरिकुम्भगतेऽर्के पूर्वपाश्चममु-
<>खानि गृहाणि । तौलिमेषवृषवृश्चिकयाते दक्षिणो-
<>त्तरमुखानि च कुर्यात् । अन्यया यदि करोति दुर्मति-
<>र्व्याधिशोकधननाशमश्नुते । मीनचापमिथुनाङ्गना-
<>गते कारयेन्न गृहमेव भास्करे” इति । कर्कार्कसहिते
<>श्रावणे मासि तादृशमेव गृहम् उक्ताद्धेतोः । एव
<>मकरार्कसहिते पौषे मासे अनेनैव हेतुना दक्षिणोत्त-
<>रमुखं गृहं मेषवृषार्कसहिते वैशाखे स्यात् । तुला-
<>वृश्चिकार्कसहिते मार्गशीर्षमासे तथैव गृहं स्यादि-
<>त्यर्थः । अथात्र सौराणां चान्द्राणां च मासानां
<>निषेधस्तृणादिनिर्मेयगृहाद्यारम्भे नैव भवति । य-
<>दुक्तं व्यवहारसमुच्चये “निषिद्धेष्वपि ऋक्षेषु स्वानु-
<>कूले शुभे दिने । तृणदारुगृहारम्भे मासदोषो न
<>विद्यते” इति । जगन्मोहनेऽपि “पाषाणेष्टादिगेहादि
<>निन्द्यमासे न कारयेत् । तृणदारुगृहारम्भे मास-
<>दोषो न विद्यते” अत्र केचिदनियतदिग्गृहारम्भे
<>सवदा कालदोषो न प्रवर्तत इत्याहुः तन्न वचनाभा-
<>वात् । किं च “दिङ्मूढे कुलनाशः स्यादित्यनियत
<>दिग्गृहस्य विचारकीटिसन्निवेशाभावात् । अथ गृह
[Page2647-a+ 38]
<>निर्माणनक्षत्राण्याह । ध्रुवेति । ध्रुवाणि मृदूनि
<>च प्रसिद्धानि वरुणः शतभं स्वाती प्रसिद्धा वसुः धनिष्ठा
<>अर्कोहस्ता पुष्यश्च एषु भेषु गृहनिर्माणं सत् शुभफल-
<>दम् । यदाह गर्गः “त्र्युत्तरेऽपि च रोहिण्यां पुष्ये
<>मैत्रे १७ करद्वये १३ । १४ । धनिष्ठाद्वितये पौष्णे २७
<>गृहारम्भः प्रशस्यते” अत्र वाक्ये मृगानभिधानेऽपि
<>तदुक्तिर्महेश्वरवाक्यालोचनेन “प्रारम्भो भवनस्य वारु-
<>ण २४ मृदु १४ । १७ । ५ । २७ स्वात्यर्क १३ पुष्यध्रुवै ४ । १२ । २१ । २६ ।
<>र्वस्वृक्षेण २३ युतैरिति” अथ सूतिकागृहनिर्माणे वि-
<>शेषमाह सूतीगेहमिति । अदित्यां पुनर्वसौ सूति-
<>कागृहनिर्माणं शस्तम् । तत्रेति तत्र सूतिकागृहे हरि
<>भविधिभयोः श्रवणाभिजितोर्नक्षत्रयोः प्रवेशः शस्तः ।
<>उक्तं च श्रीपतिना “पुनर्वसौ च सूतिकागृहस्य
<>निर्मितिः शुभा । विरञ्चिविष्णुभान्तरे प्रवेशनं
<>हितं भवेत्” इति । तदेतद्ब्राह्मणव्यतिरिक्तवर्णत्रि-
<>कपरम् यदाह लल्लः “पुनर्वसौ नृपादीनां क-
<>र्त्तव्यं सूतिकागृहम् । श्रवणाभिजितोर्मध्ये प्रवेशं
<>तत्र कारयेदिति” आवश्यकत्वे तु श्रवणाभिजितोर्मु-
<>हूर्त्तस्तदुदयो वा ग्राह्यः इत्यर्थः । व्राह्मणस्य तु प्रा-
<>गुक्तनक्षत्रेष्येव सूतिकागृहनिर्माणप्रवेशौ । तत्र सूति-
<>कागृहं नैरृत्यां कार्यं यदाह वृद्धवशिष्ठः “ऐन्द्र्यां
<>तु विक्रयस्थानमाग्नेय्यां पचनालयः । वारुण्यां भो-
<>जनगृहं नैरृत्यां सूतिकागृहम् । याम्यायां शयन-
<>स्थानं वायव्यां पशुमन्दिरम् । कौवेर्य्यां तु धनस्थान-
<>मैशान्यां देवतालयः” इति । मृतिभास्करे गर्गः
<>“वारेऽनुकूले राशौ तु दिने दोषविवर्जिते । सानुकूल-
<>दिशि प्रोक्तं सूतिकाभवनं बुधैरिति” कालनियम उक्तो
<>रत्नकोशे “आसन्नप्रसवे मासि कुर्याच्चैव विशेषतः ।
<>तद्वत् प्रसवकाले स्यादिति शास्त्रेषु निश्चयः” इति । वराहे-
<>णात्रानेकनक्षत्राणामभिधानं कृतं यथा “हस्तादित्यशशा-
<>ङ्कतिष्यपवनप्राज्येशमित्रोत्तराचित्राश्विश्रवणेषु वृश्चिक-
<>घटौ हित्वा विरिक्ते तिथौ । शुक्राचार्यशनैश्चरज्ञश-
<>शिनां वारेऽनुकूले विधौ सद्भिर्वेश्मनि सूतिकागृह-
<>विधिः क्षेमङ्करः कीर्त्यते” इति । वेश्मनि चतुर्थस्थाने
<>सद्भिः शुभग्रहैः । सूतिकागृहप्रवेशे कालविशेषमाह
<>ज्योतिवसिष्ठः “अथातः संप्रवक्ष्यामि सूतिकागारवेश-
<>नम् । मासि तु नवमे प्राप्ते पूर्वपक्षे शुभे दिने । प्रसूति-
<>सम्भवे काले सद्य एव प्रवेशयेदिति” पूर्वपक्षे शुक्ल-
[Page2647-b+ 38]
<>पक्षे । प्रवेशे नक्षत्रादीन्याह गर्गः “रोहिण्यैन्दवपौ-
<>ष्णेषु स्वातीवारुणयोरपि । पुष्ये पुनर्वसौ हस्तधनिष्ठा-
<>त्र्युत्तरासु च । “मैत्रत्वाष्ट्रे तथाश्विन्यां सूतिकागार
<>वेशनम्” । “सर्वेशुभग्रहाः केन्द्रे पापाश्च त्रिषडायगाः ।
<>शुभांशे शुभसन्दृष्टे सूतिकागारवेशनमिति” । प्राग-
<>भिहितानां सौरचान्द्रमासानां प्रकारान्तरेणैकपाक्यतां
<>शार्दूलविक्रीडितेनाह । कैश्चिदिति पूर्वदिग्द्वारवशेनै-
<>कवाक्यता उक्ता इदानीमेतादृशमुच्यते मेषसंस्थे रवौ
<>मधौ चैत्रेमासि गेहं प्रारब्धं शुभं स्यात् । तथा वृ-
<>षस्थे सूर्ये ज्यैष्ठे मासि, कर्कस्थेऽर्के शुचावाषाढे, सिंह-
<>गतेऽर्के भाद्रपदे मासि, घटे तुलास्थे रवौ आश्वयुजि
<>आश्विनमासि । अलौ वृश्चिकगेऽर्के ऊर्जे कार्त्तिके मासि ।
<>मृगे मकरस्थेऽर्के पौषे मासि, नक्रघटे मकरकुम्भस्थेऽर्के
<>माघे मासि प्रारब्धं गृहं शुभं स्यात् इत्यर्थः इति कै-
<>श्चिन्निगदितम् । अस्यायमाशयः । मीनचापेत्या-
<>दिना द्विस्वभावराशयो निषिद्धाः शोको धान्यमित्या-
<>दिना च कियन्तश्चान्द्रा अपि मासा निषिद्धाः । अतो-
<>ऽन्थे सौराश्चान्द्रा वा विहितास्तेषामयमेव एकवा-
<>क्यताप्रकारः । मेषस्थे रवौ चैत्रेऽपि गृहं शुभम् ।
<>यस्तु चैत्रोनिषिद्धः स मीनार्कविषयः । वृषभस्थे रबौ
<>ज्यैष्ठेऽपि शुभम् । वैशास्वस्तु विहितएवास्ति ज्येष्ठो
<>निषिद्धः स मिथुनार्कविषयः । कर्कटस्थे सूर्ये आषाढे-
<>ऽपि शुभं आषाढनिषेधस्तु मिथुनार्कविषयः । सिंह-
<>गते सूर्ये भाद्रपदेऽपि शुभम् । श्रावणश्चेत्तत्र स्यात्स
<>विहितत्वादेव शुभः । यस्तु भाद्रपदनिषेधः स कन्यार्क-
<>विषयः । तुलागते सूर्ये आश्विनेऽपि शुभम् । यस्त्वस्य
<>निषेधः । स कन्यार्कपरः । वृश्चिकस्थे सूर्ये कार्त्तिकेऽपि
<>शुभं स्यात् निषेधविषयं स्वयमेव वक्ष्यति । मार्गशीर्षो
<>विहित एव । मकरस्थे सूर्ये पौषे शुभं धनुरर्क
<>साहित्ये सोऽप्यशुभः । मकरकुम्भस्थे सूर्ये माघेऽपि शुभं
<>निषेधस्तु धनुरर्कविषयः । अत एव “पौषफाल्गुनवै-
<>शाखमाघश्रावणकार्तिकाः । मासाः स्युर्गृहनिर्माणे
<>पुत्रारोग्यशुभप्रदाः” इति नारदवाक्यम् “मासे तपस्ये
<>तपसि माधवे नभसि त्वि । ऊर्जे च गृहनिर्माणं
<>पुत्रपौत्रधनप्रदम्” इति वसिष्ठवाक्यं च आश्विनकात्तिक
<>मावमासानां शुभत्वप्रतिपादक तुलावृश्चिकमकरकुम्भा-
<>र्कविषयं मीनार्कराहित्यप्राशस्त्यपरं च वचनान्तरबो-
<>धितो निषेधः प्रागुक्तविषय एव । फाल्गुनस्य शुभत्वं
[Page2648-a+ 38]
<>कुम्भार्कविषयं मीनार्कसाहित्ये तु निषिद्धम् । ननु
<>कार्त्तिकमाघमासौ श्रीपतिना निषिद्धौ तयोः को
<>विषय इत्यत आह अथेति ऊर्जः कार्तिको मासः
<>कन्यायां कन्यागते रवौ न सन् न शुभः । च पुनः
<>तपा माघमासो धनुषि धनुरर्के न सन् अपिः पादपूरणे ।
<>नन्वेतदयुक्तं प्रतिभाति यतश्चान्द्रमासेषु चैत्रादिमास-
<>संज्ञाः सन्ति तत्र कार्त्तिके मासि कन्यासंक्रान्तिः ।
<>माघे मासि धनुरर्कश्च कदापि न सम्भवेत् । यतः का-
<>र्त्तिकस्य माघमासस्य च शुक्लप्रतिपदादित्रिंशत्तिथयः
<>यावत् तावत् संज्ञेत्यत आह कृष्णादिमासादिति ।
<>अस्ति द्विविधो मासः शुक्लादिः कृष्णादिश्चेति । तत्र
<>शुक्लप्रतिपदमारभ्यामावास्यापर्यन्तः शुक्लादिः । कृष्णपक्ष-
<>प्रतिपदमारभ्य पूर्णिमान्तः कृष्णप्रतिपदादिः । यथा ।
<>चैत्रशुक्लपक्षे मतद्वयेऽपि स एव चैत्रपूर्णिमास्यनन्तरं
<>कृष्णपक्षः चैत्रमास एव एवं चान्द्रमासो भवति । स
<>एव कृष्णपक्षो यदि वैशाखकृष्णपक्षत्वेन व्यवह्रियते ।
<>भाविशुक्लपक्षो वैशाखशुक्लः सर्ववादिसिद्धः । तदा कृष्णा-
<>दिर्मासः सम्भवति उभयथा हि शास्त्रे व्यवहारः “अश्व-
<>युक्कृष्णपक्षे तु श्राद्धं कुर्य्यात् दिने दिन इति” पी० धा०
<>तत्र विहितनिषिद्धतिथिनक्षत्रादिनिरूपणम् वा० शा०
<>“अथातः संप्रवक्ष्यामि गृहकालविनिर्णयम् । यथा-
<>कालं शुभं ज्ञात्वा तदा भवनमारमेत् । मृदुध्रुवस्वाति
<>पुष्यधनिष्ठाद्वितये रवौ (१३) । मूले पुनर्वसौ सौम्यवारे-
<>प्रारम्भणं शुभम् । आदित्यभौमवर्ज्याःस्युर्वाराः सर्वे
<>शुभावहाः । द्वितीया च तृतीया च पञ्चमी षष्ठिका
<>तथा । सप्तमी दशमी चैव द्वादश्येकादशी तथा । त्रयो
<>दशी पञ्चदशी तिथयः स्युः शुभावहाः । दारिद्र्यं
<>प्रतिपत् कुर्यात् चतुर्थीं धनहारिणी । अष्टम्युच्चाटनं
<>चैव नवमी शस्त्रघातिनी । दर्शे राजभयं चैव भूते दार
<>विनाशनम् । धनिष्ठापञ्चके नैव कुर्यात् स्तम्भसमुच्छ्रयम् ।
<>सूत्रधाराशलान्यासं प्राकारादि समारभेत् । जामित्रं
<>द्विविधं चैव वेधोपग्रहकर्त्तरी । एकार्गलं तथा लत्ता
<>यतक्रकचसंज्ञकाः । पातश्च द्विविधोवर्ज्यो व्यती-
<>पातश्च वधृतिः । कुलिकं कण्टकं कालं यमधण्टस्त-
<>थैव च । कुयोगातिथिवारोत्यास्तिथिभोत्था भवारजा ।
<>विवाहादिपु ये वर्ज्यास्तेवर्ज्या वास्तुकर्मणि”
<>बास्तुचक्रं तत्रैव “वास्तुचक्रं प्रवक्ष्यामि यच्च व्यासेन
<>भाषितम् । यस्मिन्नृक्षे स्थितो भानुस्तदादि त्रीणि म-
[Page2648-b+ 38]
<>स्तके । चतुष्कमग्रपादे स्यात् पुनश्चत्वारि पश्चिमे ।
<>पृष्ठे च त्रीणि ऋक्षाणि कुक्षौ चत्वारि वामतः । च-
<>त्वारि दक्षिणे कुक्षौ पुच्छे भत्रयमेव च । मुखे भत्रयमेवं
<>स्युरष्टाविंशतितारकाः । शिरस्ताराग्निदाहाय गृहोद्वा-
<>सोऽग्रपादयोः । स्थैर्यं स्यात् पश्चिमे पादे पृष्ठे चैव
<>धनागमः । कुक्षौ स्याद्दक्षिणे लाभः पुच्छे च स्वामिनाश-
<>नम् । वामकुक्षौ च दारिद्र्यं मुखे पीडा निरन्तरम्” ।
<>तत्र वर्ज्यकालमाह विश्व० वा० शा० । कृष्णपक्षे तिथौ रिक्ते
<>गण्डान्ते रविसंक्रमे । रविभौमदिमे विष्टौ व्यती-
<>पाते च वैधृतौ । मासदग्धं वारदग्धं तिथिदग्धं च
<>वर्जयेत् । अनुक्तेष्वपि धिष्ण्येषु न कर्त्तव्यं कदाचन
<>क्रकचं चन्द्रदग्धं च योगानां वज्रसंज्ञकम् । उत्पातै-
<>र्दूषितमृक्षं त्रिस्पृशं दर्शसंज्ञकम् । वज्रव्याघातशूलेषु
<>व्यतीपातातिगण्डयोः । विष्कम्भगण्डपरिघं वर्ज-
<>यित्वा च कारयेत्” । विहितमुहूर्तमाह तत्रैव
<>“स्वातौ मैत्रेऽथ माहेन्द्रे गान्धर्वे भगरोहिणे । तथा
<>वैराजसावित्रे मुहूर्ते गृहमारमेत् । चन्द्रादि सबलं
<>ज्ञात्वा शुभं लग्नं निरीक्ष्य च । स्तम्भोच्छायादि कर्तव्य-
<>मन्यत्र परिवर्जयेत्” ।
<>तिथिभेदेन पूर्वादिदिङ्मुखगृहारम्भनिषेधमाह मु० चि०
<>“पूर्णेन्दुतः प्राग्वदनं नवम्यादिषूत्तरास्यन्त्वथ पश्चि-
<>मास्यम् । दर्शादितः शुक्लदले नवम्यादौ दक्षिणास्यं न
<>शुभं वदन्ति” मू० “पूर्णेन्दुतः पूर्णिमातः कृष्णाष्टमी-
<>पर्यन्तं प्राङ्मुखं गृहं शुभं न वदन्ति । कृष्णनव-
<>मीतश्चतुर्दशीपर्यन्तं क्रियमाणं गृहमुत्तरास्यं न शु-
<>भम् । अथ दर्शादितः शुक्लाष्टमीपर्यन्तं पश्चिमास्य
<>गृहं न शुभम् । शुक्लनवमीतश्चर्दशीपर्यन्तं दक्षिणास्य
<>गृहं न शुभम् वदन्ति । तासु तिथिषु तत्तद्दिङ्मुखं
<>गृहं न कर्त्तव्यम् इति वाक्यार्थः फलितः । यदुक्त
<>व्यवहारसमुच्चये “पूर्णिमातोऽष्टमीं यावत् पूर्वास्यं
<>वर्जयेद्गृहम् । उत्तरास्यं न कुर्वीत नवम्यादिचतु-
<>र्दशीम् । अमावास्याष्टमीं यावत्पश्चिमास्यं विवर्जयेत्
<>नवम्यादौ दक्षिणास्यं यावत् शुक्लचतुर्दशीमिति”
<>दिग्भेदमुखनक्षत्राण्याह “कृत्तिकाद्याः सप्त पूर्वे मघाद्याः
<>सप्त दक्षिणे । मैत्राद्याः पश्चिमे सप्त धनिष्ठाद्यास्तथोत्तरे
<>अग्रे चन्द्रे स्वामिभयं कर्मकर्त्ता च पृष्ठके । दक्षिणे च
<>धनं दद्याद्वामे स्त्रीसुखसम्पदः । गृहोपलक्ष्यकार्येषु यत्र
<>ऋक्षेषु चन्द्रमाः । शलाकासप्तके देयं कृत्तिकादिकमेव
[Page2649-a+ 38]
<>च । ऋक्षं चन्द्रस्य वास्तोश्च अग्रे पृष्ठे न शस्यते ।
<>लग्नादृक्षाद्विचार्योऽत्र चन्द्रः सद्यःफलपदः । गृहे
<>चन्द्रे सम्मुखस्थे पृष्ठस्थे न शुभं गृहम् । वामदक्षिणतः
<>चन्द्रः प्रशस्तो वास्तुकर्मणि”
<P>तत्र विहितनिषिद्धलग्नादिकमाह तत्रैव चर-
<>लग्नं चरांशञ्च सर्वथा परिवर्जयेत् । जन्मभाच्चोपचयभे
<>लग्ने वर्गे तथैव च । प्रारम्भणं प्रकुर्वीत नैधनं परि-
<>वर्जयेत् । पापैस्त्रिषष्ठायगतैः सौम्यैः केन्द्रत्रिकोणगे ।
<>निर्माणं कारयेद्वीमानष्टमस्थैः खलैर्मृतिः । मनुष्य-
<>लग्ने सौम्यानां दृग्योगे योगतस्तथा । कुम्भं विहा-
<>यान्यलग्ने सौम्यग्रहयुतेक्षिते । जलाशयादिवास्तूनां
<>प्रारम्भः शुभदः स्मृतः” अत्र शुभयोगास्तत्रैव “गुरुर्लग्ने
<>रविः षष्ठे द्यूने ७ सौम्ये सुखे ४ सिते । तृतीयस्थेऽर्क
<>पुत्रेऽत्र तद्गृहं तु शतायुषम् । भृगुर्लग्नेऽम्बरे १० सौम्ये
<>लाभस्थाने ११ च भास्करे । गुरुः केन्द्रगतो यत्र शतव-
<>र्षाणि तिष्ठति । हिवुके ४ ज्येऽम्बरे १० चन्द्रे लाभे ११ च
<>कुजभास्करौ । आरम्भः क्रियते यस्य अणीत्यायुः क्रमात्
<>भवेत् । लग्ने भृगौ पुत्रगेज्ये ५ षष्ठे भौमे त्रिगे रवौ ।
<>यस्य गृहस्य प्रारम्भः स च तिष्ठेच्छतं समाः । लग्नस्थौ
<>गुरुशुक्रौ चेत् रिपु ६ राशिगते कुजे । सूर्ये लाभगते ११
<>यस्य द्विशताव्दानि तिष्ठति । स्वोच्चस्थो वा भृगुर्लग्ने
<>स्वोच्चे जीवे सुख ४ स्थिते । स्वोच्चे लाभगते ११ मन्दे
<>सहस्राणि समाः स्थितिः । स्वोच्चे स्वभवने सौम्ये
<>लग्नस्थे वापि केन्द्रगैः । प्रारम्भः क्रियते यस्य शतद्वयं
<>स तिष्ठति । इज्योत्तरात्रयाहीन्दुविष्णु धातृजलोडुषु ।
<>८ । १२ । २१ । २६ । ९ । ५ । २२ । ४ । २० । गुरुणा सहितेष्वेषु कृतं
<>गेहं श्रिया युतम् । द्विदैवत्वाष्ट्रवारीश रुद्रादिति वसू-
<>डुषु । १६ । १४ । २४ । ६ । ७ । २३ । शुक्रेण सहितेष्वेषु कृतं
<>धान्यप्रदं गृहम् । हस्तार्यमत्वाष्ट्रदस्रचतुरास्येन्द्रभेषु च
<>१३ । १२ । १४ । २ । ४ । १८ । बुधेन सहितेष्वेषु धनपुत्रसुखप्रदम्” ।
<>कुयोगास्तत्रैव “शत्रुक्षेत्रगतैः स्वेटैर्नीचस्थैर्वा परा-
<>जितैः । प्रारब्धं यस्य भवनं लक्ष्मीस्तस्य विनश्यति ।
<>एकोऽपि परभागस्थो दशमे सप्तमेऽपि वा । वर्णाधिपे
<>बलैर्हीने तद्गृहं परहस्तगम् । पापान्तरगते लग्ने
<>चन्द्रे सौम्ययुतेक्षिते । अष्टमस्थेऽर्कपुत्रे च अशीत्यब्दा-
<>द्विहन्यते । मन्दे लग्नगते चैव कुजे सप्तमसंस्थिते । शुभै
<>रवीक्षिते वापि शतवर्षान्निहन्यते । लग्नगे शशिनि
<>क्षीणे मृत्युस्थाने च भूसुते । प्रारम्भः क्रियते यस्य
[Page2649-b+ 38]
<>शीघ्रं तच्च विनश्यति । दशापतौ बलैर्हीने वर्णनार्थे
<>तथैव च । पीडितर्क्षगते सूर्ये न विदध्यात्कदाचन ।
<>पितृमूलेज्यभाग्यार्कपौष्णभेषु च १० । १९ । ८ । ११ । १३ । २७ यत्
<>कृतम् । कुजेन सहितेष्वेषु गृहं सन्दह्यतेऽग्निना ।
<>मूलञ्च रेवती चैव कृत्तिकाषाढमेव च । पूर्वफाल्गुनी
<>हस्ते च मघा चैव तु सप्तकम् । एषु भौमेन युक्तेषु
<>वारे तस्यैव वेश्म यत् । अग्निना दह्यते कृत्स्नं पुत्रनाशः
<>प्रजायते । अग्नित्तभर्क्षगते सूर्ये चन्द्रे वा तत्र संस्थिते ।
<>निर्मितं मन्दिरं नूनमग्निना परिदह्यते । ज्येष्ठानु-
<>राधके चैव भरणीखातिपूर्बभे । धनिष्ठाष्वपि ऋक्षेषु
<>शनिस्तिष्ठेद्दिनस्य च । कृपणो नामतः प्रोक्तो धनधा-
<>न्यादिके गृहे । पुत्रे जातेऽथवा तस्मिन् दह्यते यक्ष-
<>राक्षसैः । प्रासादेष्वेवमेव स्याद्वापीकूषेषु चैव हि ।
<>तस्माद्विचार्य कुर्वीत गृहारम्भं शुभे शुभम् । नाश-
<>न्दिशन्ति मकरालिकुलीरलग्ने, मेषे घटे धनुषि कर्मसु
<>दीर्घसूत्रम् । कन्याझषे मिथुनगे ध्रुवमर्थलाभं ज्योति-
<>र्विदः कलससिंहवृषेषु सिद्धिम् । सायाह्ने तु कृतं
<>वास्तु कर्त्तुर्वित्तविनाशदम् । महानिशास्वपि तथा
<>सन्ध्ययोर्नैव कारयेत्” । भावस्थग्रहफलानि तत्रैव
<>“लग्नेऽर्के विघ्नपातः स्यात्कोशहानिश्च शीतगौ । मृत्युं
<>र्विश्वम्भरापुत्रे दारिद्र्यं रविनन्दने । जीवे धर्मार्थकामाः
<>स्युः पुत्रोत्पत्तिश्च भार्गवे । चन्द्रजे कुशला शक्तिर्या-
<>वदायुः प्रवर्त्तते । द्वितयस्थे रवौ हानिश्चन्द्रे शत्रु
<>भयं भवेत् । भूमिजे बन्धनं प्रोक्तं नानाविघ्नानि
<>भानुजे । बुधे द्रविणसम्पत्तिर्गुरौ धर्माभिबर्द्धनम् ।
<>यथाकामविनोदेन भृगौ कामं व्रजेत् फलम् । तृतीय-
<>स्थेषु पापेषु सौम्येष्वेषु विशेषतः । सिद्धिः स्यादचिरा
<>देव यथाभिलषितं प्रति । चतुर्थस्थानगे जीवे पूजा
<>सम्पद्यते नृपात् । चन्द्रजे चार्थलाभः स्याद्भूमिलाभश्च
<>भार्गवे । वियोगः सुहृदां भानौ मन्त्रभेदो महीसुते ।
<>बुद्धिनाशो निशानाथे सर्वनाशोऽर्कनन्दने । पञ्चमे तु
<>सुराचार्ये चित्रो वसुधनागमः । शुक्रे पुत्रसुखावाप्ती
<>रत्नलाभस्तथेन्दुजे । सुतदुःखं सहस्रांशौ शशाङ्के क-
<>लहः स्मृतः । भौमे कार्यविरोधः स्यात्सौरौ बन्धु-
<>विमर्द्दनम् । षष्ठस्थानगते सूर्ये रोगनाशं विनिर्द्दि-
<>शेत् । चन्द्रे पुष्टिः कुजे प्राप्तिः सौरौ शत्रुबलक्षयः ।
<>गुरौ मन्त्रोदयः प्रोक्तो भृगौ विद्यागमो भवेत् । सर्व-
<>ज्ञानार्थकौशल्यं नक्षत्रपतिनन्दने । सप्तमस्थानगे जीवे
[Page2650-a+ 38]
<>बुधे दैत्यपुरोहिते । गजवाजिधरित्रीणां क्रमाल्लाभं
<>विनिर्दिशेत् । भास्करे कीर्त्तिभङ्गः स्यात् कुजे
<>विपदमादिशेत् । हिमगौ क्लेश आयासः सौरौ सर्व
<>धनक्षयः । पतङ्गे पङ्गुताष्टस्थे भौमे सौरौ च रुग्-
<>भयम् । चन्द्रे रोगविवृद्धिः स्यात् कुजे शोकागमो
<>भवेत् । बुधे मानधनप्राप्तिर्जीवे च विजयो भवेत् ।
<>शुक्रे स्वजनभेदः स्यान्मन्त्रज्ञस्यापि देहिनः । वागीशे
<>नवमस्थाने विद्याभोगाभिनन्दनम् । बुधे विविध-
<>भोगाप्तिर्भार्गवे विजयो भवेत् । चन्द्रे धातुक्षयः
<>प्रोक्तो धर्महानिश्च भास्करे । कुजे चाथ भयं विद्या-
<>द्रविजे धर्मदूषणम् । दशमस्थानगे शुक्रे शयनासन
<>सिद्धयः । सुराचार्ये महत्सौख्यं विजयः स्त्रीधनं
<>बुधे । मार्त्तण्डे च सुहृद्वृद्धिस्तथा शोकविवर्द्धनम् ।
<>भौमे रत्नागमः प्रोक्तः शनौ कीर्त्तिविलोपनम् ।
<>लाभस्थानेषु सरेषु लाभस्थानं विनिर्द्दिशेत् । व्यय-
<>स्थानेषु सर्वेषु विनिर्देश्यो व्ययः सदा । स्वोच्चे पूर्णफलः
<>प्रोक्तः पादोनः स्वर्क्षगो ग्रहः । स्वत्रिकोणेऽर्द्धफलदः
<>पादं मित्रपदाश्रितः । समर्क्षे रिपुराशौ च समकष्टफलो
<>ग्रहः । नीचस्थो विफलो द्वेष्यवर्गेऽसत्फलदः शुभः” ।
<>गृहारम्भे रव्यादिगोचरादिशुद्धिफलादि वा० शा०
<>“गोचराष्टकवर्गाभ्यां वामवेधं विचिन्तयेत् । दशा चा-
<>न्नार्दशादिश्च विचार्य्यश्चात्र कर्मणि । गुरुशुक्रवले
<>विप्रात् सूर्यभूमिजयोस्तथा । शशिसौम्यबले सौरि-
<>वले वर्णानुपूर्वशः । गृहारम्भं प्रकुर्वीत वर्णनाथवले
<>मति । सर्वेषामपि वर्णानां सूर्यचन्द्रबलं स्मृतम् ।
<>विषमस्थे रवौ स्वामी पीड्यते गृहिणी विधौ ।
<>शुक्रेण पीड्यते लक्ष्मीर्जीवेन सुखसम्पदः । बुधेन
<>पुत्रपौत्राश्च सौभेन भ्रातृबान्धवाः । सौरिणा दासवर्गाश्च
<>पीड्यन्ते नात्र संशयः । विशेषेण तु सूर्यस्य बलं
<>प्रोक्तं गृहे बुधैः । सर्वेषामेव वर्णानां रविशुद्धिर्वि-
<>धीयते । दशापतौ हीनबले वर्णनाथे तथैव च । पी-
<>डितर्क्षगते सूर्ये न विदध्यात् कदाचन । प्रथमकोष्ठगे
<>रोगं द्वितीये चार्थनाशनम् । तृतीये धनलाभं च च-
<>तुर्थे भयदो रविः । पञ्चमे पुत्रलाभं च शत्रुनाशाय
<>शत्रुगे । स्त्रीकष्टं सप्तमे सूर्ये मृत्युश्चाष्टमगेहगे ।
<>नवमे धर्मनाशाय दशमे कर्भसंयुतिः । एकादशे भवे-
<>ल्लक्ष्मीर्द्वादशे च धनक्षयः । पुत्रे ५ द्वितीये द्यूने ७ च
<>धर्मे मध्यबलो रविः । द्वितीयपुत्राङ्क ५ । ९ गतस्त्रिदशाहात्
[Page2650-b+ 38]
<>परः शुभः । अस्तगा नीचराशिस्थाः परराशौ परैर्जिताः ।
<>वृद्धस्था बालाभावस्था वक्रगाश्चातिचारिणः । रिपुदृष्टि
<>वशंयाता उल्कापातेन दूषिता । न फलन्ति ग्रहा
<>गेहप्रारम्भे तान् प्रपूजयेत्” ।
<>गृहारम्भे स्वातारम्भोपयोगिनक्षत्राण्याह माण्डव्यः ।
<>“अधोमुखैर्भैर्विदधीत खातं शिलास्तथा चोर्द्ध्वमुखैश्च प-
<>ट्टम् । तिर्य्यङ्मुखैर्द्वारकपाटदानं गृहप्रवेशो मृदुभिर्ध्रुवैश्च”
<>अधोमुखादिनक्षत्राण्याह पी० पा० गरुडपु०
<>“भरणी कृत्तिकाऽश्लेषा मघामूलविशाखिकाः । तिस्रः
<>पूर्वास्तथा चैव अधोवक्त्राः प्रकीर्त्तिताः । वापीकूप-
<>तडागादिखननं च तृणादिकम् । देवतागारखननं
<>निघानखननं तथा । गणितं ज्योतिषारम्भं खनी
<>बिलप्रवेशनम् । कुर्यादधोगतान्येव कार्याणि वृषभ
<>ध्वज! । रोहिण्यार्द्रा तथा पुष्यो धनिष्ठा चोत्तरात्रयम् ।
<>वारुणं श्रबणं चैव नव चोर्द्धमुखाः स्मृताः । एषु रा-
<>ज्याभिषेकं च पट्टबन्धं च कारयेत् । उर्द्ध्वमुखान्युच्छ्रि-
<>तानि सर्वाण्येषु च कारयेत् । रेवती चाश्विनी चित्रा
<>स्वाती हस्तः पुनर्वसुः । अनुराधा मृगः ज्येष्ठा एताः
<>पार्श्वमुखाः स्मृताः । गजोष्ट्राश्वबलीवर्ददमनं महिषस्य
<>च । वीजानां वपनं कुर्याद्गमनागमनादिकम् । चक्र-
<>यन्त्र रथादीनां नावादीनां प्रवाहनम् । पार्श्वेषु यानि
<>कर्माणि कुर्यादेतेषु तानि च”
<>नक्षत्रभेदे द्वारनिर्माणाय सफलं द्वारचक्रमाह मु० चि०
<>“सूर्यर्क्षाद्युगभैः शिरस्यथ फलं लक्ष्मीस्ततः कोणभैर्ना-
<>गैरुद्वसनं ततो गजमितैः शाखासु सौख्यं भवेत् । देह-
<>ल्याङ्गुणभैर्मृतिर्गृहपतेर्मध्यस्थितैर्वेदभैः सौख्यं चक्र-
<>मिदं विलोक्य सुधिया द्वारं विधेयं शुभम्” भू०
<>“द्वारस्य चत्वारः पाषाणा आवश्यकाः । द्वौ ऊर्द्ध्वाधो-
<>भावेनावस्थितौ समावल्पपरिमाणौ । तत्र उत्तरङ्ग
<>इत्यूर्द्धावस्थितस्य संज्ञा । अधोवस्थितस्य तु देहलीति
<>सर्वसाधारणं नाम । द्वौ पार्श्वयोः स्थितौ महापरिमाणौ
<>शाखासंज्ञौ (साह) इति भाषया द्वयोरपि संज्ञा एवं
<>दीर्घचतुरस्रद्वारं भवति । पाषाणासम्भवे तु काष्ठादेरपि
<>निवेशः । तत्र द्वारे चिकीषिते सूर्याधिष्ठितनक्षत्राद्यु-
<>गभैश्चतुर्भिर्नक्षत्रैः शिरस्यवस्थितैः सद्भिः लक्ष्मीप्राप्तिरूपं
<>फलं स्यात् । ततस्तदग्रिमैर्नागैः कोणभैर्द्वयोरव-
<>स्थित्या चतुःकोणेष्ववस्थितैरष्टसंख्यकैर्नक्षत्रैरुद्वसनं तत्
<>द्वारगृहं सर्वदा जनवासरहितं स्यात् । ततस्तदग्रिमै
[Page2651-a+ 38]
<>र्गजमितेरष्टाभिर्भैः शाखासु तत्रावस्थितैर्गृहस्वामिनः
<>सौख्यरूपं फलं स्यात् । ततस्तदग्रिमेर्गुणभैस्त्रिभिर्न-
<>क्षत्रैर्दहल्यामवस्थितैर्गृहपतेर्मृतिः स्यात् । तत-
<>स्तदग्रिमैर्वेदभैश्चतुर्भिर्नक्षत्रैर्मध्यस्वरूपेऽवकाशे स्थितैः
<>सौख्यं स्यात् । फलितार्थमाह । चक्रमिति । इदं
<>द्वारचक्रं विलोक्य सुधिया शुभं शुभफलदं द्वारं विधेयं
<>कर्त्तव्यम् । तदुक्तं ज्योतिर्निबन्धे “द्वारचक्रं प्रवक्ष्यामि
<>भाषितं विश्वकर्मणा । सूर्यभाद्भचतुष्कं तु द्वार-
<>स्योपरि विन्यसेत् । द्वे द्वे कोणे च दातव्ये शाखायुग्मे
<>द्वयं द्वयम् । अधश्च त्रीणि देयानि वेदा मध्ये प्रति-
<>ष्ठिताः । राज्यंस्यादूर्द्ध्वनक्षत्रे कोणेषूद्वसनं भवेत् ।
<>शाखायां लभते लक्ष्मीमधश्चैव मृतिं लभेत् । मध्य-
<>भेषु लभेत्सौख्यं चिन्तनीयं सदा बुधैरिति” अथ द्वार-
<>स्थापनम् “द्वारंस्थापननक्षत्राण्युच्यन्तेऽश्विनी चोत्तरा ।
<>हस्तापुष्यश्रुतिमृगाः सूरैरेताः प्रकीर्त्तिताः । स्वातौ
<>पूष्णि च रोहिण्यां द्वारशाखावरोपणमिति” ज्योतिर्निब-
<>न्धेऽभिहितत्वात्तेऽपि ग्राह्याः । तिथयोऽपि तत्रैवाभिहि-
<>ताः “पञ्चमी धनदा चैव मुनिनन्दवसौ शुभम् । प्रतिपत्सुन
<>कर्त्तव्यं कृते दुःखमबाप्नुयात् । द्वितीयायां द्रव्यहानिः
<>पशुपुत्रविनाशनम् । तृतीया रोगदा ज्ञेया चतुर्थी भङ्ग-
<>कारिणी । कुलक्षयं तथा षष्ठी दशमी धननाशिनी ।
<>विरोधकृदमा पूर्णा न स्याच्छाखावरोपणमिति” एवं
<>सति विरुद्धतिथिं विहाय विहिततिथिषु विहितभेषु
<>च तत्रापि चक्रशुद्धेषु भेषु द्वारं विहितं शुभफल-
<>दातृस्यादिति निष्कृष्टोऽर्थः” पी० धा०
<>तत्प्रवेशकालमाह मु० चि० “सौम्यायने ज्यैष्ठतपो-
<>ऽब्धिमाधवे यात्रानिवृत्तौ नृपतेर्नवे गृहे । स्याद्वेशनं
<>द्वाःस्थमृदुधुवोडुभिर्जन्मर्क्षलग्नोपचोदये स्थिरे” (१) मू०
<>“जीर्णे गृहेऽग्न्यादिभयान्नवेऽपि मार्गोर्जयोः श्रावणि-
<>केऽपि सन् स्यात् । वेशोऽम्बुपेज्यानिलवासवेषु नावश्य-
<>मस्तादिविचारणात्र । (२) मृदुघ्रुवक्षिप्रचरेषु मूलभे वा-
<>स्त्वर्चनं भूतवलिञ्च कारयेत् । त्रिकोणकेन्द्रायधनत्रिगैः
<>शुभैर्लग्ने त्रिषष्ठायगतैश्च पापकैः । (३) शुद्धाम्बु रन्ध्रे
<>विजनुर्भमृत्यौ व्यर्काररिक्ताचरदर्शचैत्रे । अग्रेऽम्बुपूर्णं
<>कलसं द्विजांश्च कृत्रा विशेद्वेश्म भकूटशुद्धम् (४) वामो
<>रविर्मृत्युसुतार्थलाभतोऽर्के पञ्चमे प्राग्वदनादिमन्दिरे ।
<>पूर्णातिथौ प्राग्वदने गृहे शुभो नन्दादिके याम्यजलो-
<>त्तरानने । (५) वक्त्रे भूरविभात् प्रवेशसमये कुम्भेऽग्नि-
[Page2651-b+ 38]
<>दाहः कृताः ४ प्राच्यामुद्वसनङ्कृता ४ मयगता लाभः
<>कृताः ४ पश्चिमे । श्रीर्तेदाः कलिरुत्तरे युगमिता गर्भे
<>विनाशो गुदे रामाः ३ स्थैर्यमतः स्थिरत्वमनलाः ३ कण्ठे
<>भवेत्सर्वदा” (६) भू०
<P>“तत्रापूर्वप्रवेशसुपूर्बप्रवेशयोः कालशुद्ध्यादिकमिन्द्रवंशा-
<>च्छन्दसाह सौम्यायने इति । एतेषु सौम्यायन इत्यादिकेषु
<>पदार्थेषु सत्सु नृपतेर्यात्रानिवृत्तौ अथवा नवे नूतनो-
<>त्थापिते गृहे प्रवेशनं स्यात् । सौम्यायने उत्तरायणे ।
<>अत्र शुक्रगुर्वस्तादिको दोषो वाप्यारामतडागेत्यादिनोक्त
<>इति न पुनरुक्तः । एवं गीर्वाणाम्बुप्रतिष्ठेत्यादिना
<>दक्षिणायननिषेधोऽपि । अतःपरिशेषात्सौम्यायनग्रहणे
<>सिद्धे तदुक्तिर्मन्दबुद्धीनां शीघ्रप्रतिपत्त्यर्था । उक्तं च
<>वसिष्ठेन “अथ प्रवेशो नवसद्मनश्च सौम्यायने जीवसिते
<>बलाद्य” इति बलाढ्ये उदिते । नारदेनापि “अथ सौ-
<>म्यायने कार्यं नववेश्मप्रवेशनम् । राज्ञां यात्रानिवृत्तौ
<>वेति” केवलायां भूमौ क्रीतायां प्राप्तायां वा स्वतःसिद्धायां
<>वोत्थापितं गृहं नूतनमित्युच्यते । ज्यैष्ठेति ज्यैष्ठमाघ-
<>फाल्गुनवैशाखमासेष्वेव सत्यप्युत्तरायणे प्रवेशनं
<>शुभम् । यदाह नारदः माघफाल्गुनवैशाखज्यैष्ठ
<>मासेषु शोभनः । प्रवेशो मध्यमोज्ञेयः सौम्यकार्त्तिक-
<>मासयोरिति” सौम्यो मार्गशीर्षः । मध्यमोक्तिराव-
<>श्यकविषया । चान्द्रमासफलान्याह वसिष्ठः “माघे-
<>ऽर्थलाभः प्रथमप्रवेशे पुत्रार्थलाभः खलु फाल्गुने
<>च । चैत्रेऽर्थहानि, र्धनधान्यलाभो वैशाखमासे, पशु
<>पुत्रलाभः । ज्यैष्ठे, च मासेषु परेषु नूनं हानिप्रदः
<>शत्रुभयप्रदश्च” । “शुक्ले च पक्षे सुतरां विवृद्ध्यै कृष्णे
<>च यावद्दशमीं च तावत्” इत्याद्युक्तेरेव ग्रन्थकृता पक्ष-
<>विशुद्धिर्नोक्ता तिथिवारशुद्धिश्चाग्रे वक्ष्यते । वसिष्ठेन
<>तु गृहप्रवेशे सौरमानमनूद्य दूषितं यथा “मृगादिष-
<>ड्राशिषु संस्थितेऽर्के नवप्रवेशः शुभदः सदैव । कुम्भं
<>विनान्येष्वपि केचिदूचुर्न सौरमिष्टं खलु सन्निवेशे ।
<>इति अस्यार्थः नूतनगृहप्रवेशो मकरादिषड्राशि
<>संस्थिते सूर्ये शुभफलदो भवति तत्रापि माघादिषु कु-
<>म्भरहितेषु चतुर्षु मासेषु शुभतरः ननु “अथ प्रवेशो
<>नवसद्मनश्च सौम्यायने” इति स्वयं प्राक् सौम्यायन इत्यु-
<>क्तत्वात् किमित्येव तत् पुनरुक्तभित्यत आह । कुम्भं
<>विनेति । सत्यप्युत्तरायणे कुम्भसंक्रान्तौ नूतनगृह-
<>प्रवेशो न भवतीत्येतदर्थं पुनरुक्तमित्यर्थः । नन्विदं
[Page2652-a+ 38]
<>पूर्वापरविरुद्धम् । तथाहि “माघेऽर्थलाभः प्रथमः प्रवेशः”
<>इत्यादिना माघफाल्गुनयोश्चान्द्रमासयोः शुभफला-
<>भिधानात्तत्रैव च कुम्भसंक्रान्तिसद्भावाद्घयोरन्यतरस्या-
<>शुभत्वं प्रतिपाद्यते । उभयमासनिर्मुक्तः कुम्भस्तु ना-
<>स्त्येवेति चेत् । उच्यते । सन्ति हि द्विविधाश्चान्द्रा-
<>मासा शुक्लादयः कृष्णादयश्चेति । तत्र फाल्गुनपूर्णि-
<>मोत्तरमासस्य कृष्णादिमासगणनया चैत्रत्वात्तस्य
<>च विरुद्धफलत्वात्तद्विषयकोऽयं कुम्भसंक्रान्तिनिषेधः ।
<>चान्द्रमासस्य शुक्लादिकृष्णाद्यभिधायकानि वाक्यानि
<>गृहारम्भप्रकरणेऽस्माभिरुक्तानि अयमपि निषेधो मासस्य
<>कृष्णादित्वे ज्ञापकः । अथ कर्कादिसंक्रान्तिषु मतान्तर-
<>माहान्येष्वपीति केचिदाचार्य्या अन्येष्वपि कर्कादि-
<>षड्राशिस्थिते सूर्येऽपि नवगृहप्रवेशः कार्य इत्यूचुः ।
<>तदेतद्द्वन्द्वसौपूर्विकगृहप्रवेशविषयम् । तदुक्तं स्वयमेव
<>“नवप्रवेशे त्वथ कालशुद्धिर्न द्वन्द्वसौपूर्विकयोः कदाचि-
<>दिति” । नूतनतृणागारप्रवेशविषयं वा । तदुक्तं
<>ज्योतिःप्रकाशे “गृहारम्भोदितैर्मासैर्धिष्ण्यैर्वारैर्विशे-
<>द्गृहम् । विशेत्सौम्यायने हर्म्यं तृणागारं तु सर्व-
<>देति” अतएव “कुलीरकन्यकाकुम्भे दिनेशे न विशे-
<>द्गृहम् । ग्रामं वा नगरं वापि पत्तनं वा सुराधि-
<>पेति” गुरुवाक्यमप्येवमेव व्याख्येयम् । ननु पौष-
<>चैत्रादिषु विरुद्धफलेषु चान्द्रमासेषु विहितसंक्रान्तिश्चे-
<>त्तदा नूतनगृहप्रवेशः कार्यो वा नवेत्यत आह न सौर-
<>मिति खलु निश्चये न सौरं मानं सत् प्रवेशे नेष्टं
<>न शुभफलदम् । विरुद्धशुभफलयोश्चान्द्रसौरमासयोः
<>साहित्ये विहितचान्द्रमासैरेव गृहप्रवेशः कार्य इत्यल-
<>मतिप्रसङ्गेन । द्वाःस्थेति । द्वाःस्थनक्षत्राणि गृहा-
<>रम्भे उक्तानि । मृदूनि ध्रुवाणि चोडूनि प्रसिद्धानि ।
<>द्वाःस्थानि च तानि मृदुध्रुवोडूनि चेति कर्मधारयः ।
<>तादृशैर्भैः प्रवेशनं हितं स्यात् । अयमर्थः यस्मिन्
<>गृहे प्रवेशः कर्तुमिष्यते तस्य द्वारं यद्दिगऽभिमुखं
<>तद्दिङ्नक्षत्रैर्विहितैः प्रवेशः कार्यः । यदाह वसिष्ठः
<>“यद्दिग द्वारं मन्दिरं तद्दिगृक्षैरुक्तर्क्षैः स्यात् संप्रवेशो
<>न सर्वैरिति” उक्तर्क्षाण्याह स एव “चित्रोत्तरा-
<>धातृशशाङ्कमित्रवस्वन्त्यवारीश्वरभेषु १४ । १२ । २१ । २६ । ४
<>५ । १७ । २३ । २७ । २४ नूनम् । आयुर्धनारोग्यसुपुत्रपौत्र-
<>सत्कीर्तिदः स्यात्त्रिविधः प्रवेशः” इति । नारदो-
<>ऽपि “वखिज्यान्त्येषु २३ । ८ । २७ वरुणत्वाष्ट्रमित्रस्थिरो-
[Page2652-b+ 38]
<>डुषु २४ । १४ । १७ । ४ । १२ । २१ । २६ । शुभःप्रवेशोदेवेज्यशुक्रयो-
<>र्दृश्यमानयोरिति” । अत्र पुष्यधनिष्ठाशततारकाग्रहणं
<>जीर्णगृहप्रवेशविषयम् । उक्तञ्च ज्योतिःप्रकाशे “प्रवेश्ॐ
<>नूतने हर्म्ये ध्रुवैर्मैत्रैः सुखाप्तये । पुष्यस्वातीयुतै-
<>स्तैश्च जीर्णे स्याद्वासवद्वये” इति । एतद्ग्रन्थकृदप्य-
<>ग्रिमपद्ये वक्ष्यति । अमुमेवाशयं मनसि निधायाह
<>श्रीपतिः “शुभः प्रवेशो मृदुभिर्ध्रुवाख्यैः क्षिप्रैश्चरैः
<>स्यात् पुनरेव यात्रा । उग्रैर्नृपोदारुणभैः कुमारो
<>राज्ञां विशाखासु विनाशमेति” “कृत्तिकासु भवनं कृशा-
<>नुना दह्यते प्रविशतां न संशयः । तन्मुखं च सदनं
<>हि तत्ककुब्द्वारभेषु शुभकृत् प्रवेशनमिति” वसिष्ठोऽपि
<>“अर्कादितेयानिलदस्रविष्णु १३ । ७ । १५ । २ । २२ ऋक्षे प्रविष्टं
<>नवमन्दिरं यत् । अव्दत्रयात्तत्परहस्तयातं शेषेषु (वि-
<>हितभिन्नेषु) धिष्ण्येषु च मृत्युदं स्यादिति” प्रवेश
<>लग्नान्याह जन्मर्क्षेति । जन्मर्क्षं जन्मराशिः जन्मलग्नं च
<>प्रसिद्धम् । ताभ्यामुपचये तृतीयषष्ठैकादशदशमस्थेऽन्येषु
<>तथा स्थिराख्यराशिषु लग्नगतेषु सत्सु नवगृहप्रवेशनं
<>शुभम् । यदाह वसिष्ठः “कर्तुर्विलग्नादथ जन्मराशे-
<>र्लग्नस्थितो राशिरिति प्रदिष्टः । निर्व्याधिदारिद्र्यय-
<>शस्कराश्च सुहृत् सुतघ्नो रिपुनाशदश्च । कलत्रहन्ता
<>निधनप्रदश्च रोगप्रदः सिद्धिकरोऽर्थदश्च । क्रमाच्च
<>वैरामयदः क्रमेण सदैव नूनं त्रिविधः प्रबेशः” इति ।
<>अतो निष्कृष्टमर्थमाह गृहप्रवेशे राजमार्त्तण्डः “कर्तृ-
<>भोपचयगाश्च विलग्ने राशयः शुभफलायं भवन्तीति”
<>नारदोऽपि “कर्तुर्जन्मभलग्ने वा ताभ्यामुपचयेऽपि
<>वा । प्रवेशलग्ने स्याद्वृद्धिरन्यभे शोकनिःस्वनः” इति ।
<>पुनर्वसिष्ठः “सौम्ये स्थिरे भे शुभदृष्टियुक्ते लग्नेऽथ वा
<>द्व्यङ्गगृहे विलग्ने” इति । सौम्ये सौम्यग्रहयुक्ते ।
<>द्व्यङ्गगृहे द्विस्वभावराशौ । अत्र विवाहप्रकरणोक्ता
<>एकविंशतिविधा दोषा वर्ज्या इत्यपि ध्येयम् । एक
<>विंशतिदोषानुपक्रम्य वसिष्ठेनोक्तम् “कर्तुर्नाशो
<>गृहारम्भे प्रवेशे पतिनाशनम्” इति (१) । अथ जीर्ण
<>गृहादिविषयके प्रवेशे विशेषमिन्द्रवज्राच्छन्दसाह जीर्णे
<>पुरातभेऽन्यनिर्मिते गृहेऽथवा सिद्धएव गृहेऽग्न्यादिभयात्
<>अग्निकृतं भयं दाहः । आदिशब्देन बहुवृष्टिपातभयं
<>राजकोपोवा । इत्याद्युपद्रवैः पतिते गृहे पुनरपि
<>सम्यक्कृते उत्थापिते गृहेऽपि प्राक्पद्योक्ताः सर्वे-
<>ऽपि मासास्तादृशगृहप्रवेशेज्ञेयाः । किञ्च । मार्गो
[Page2653-a+ 38]
<>र्जयोः मार्गशीर्षकार्त्तिकयोश्च श्रावणिकेऽपि श्रावणे
<>मासि वेशः प्रवेशः सन् शुभफलदः स्यात् । यदाह
<>सनत्कुमारः “गृहारम्भोदितैर्मासैर्धिण्यैर्वारैर्विशेद्गृह-
<>मिति” अत्र सामान्यतो गृहारम्भोदिता मासा गृहप्र-
<>वेशेऽभिहिताः” ते चेमे । “सौम्यफाल्गुनवैशाखमाघ
<>श्रावणकार्त्तिकाः । मासाः स्युर्गृहनिर्माणे पुत्रारोग्य-
<>धनप्रदाः” इति नारदोक्तेः मार्गशीर्षफाल्गुनर्वशाख
<>माघश्रावणकार्त्तिका विहिताः । तत्र उत्तरायणे
<>एब गृहप्रवेशस्य वाक्यान्तरेण विहितत्वात् श्रावण
<>कार्त्तिकमार्गशीर्षाणामुत्तरायणत्वाभावाद्विरोधेन नूत-
<>नजीर्णगृहप्रवेशाभ्यां व्यवस्था कथं? प्रागभिहितना-
<>रदवाक्येनोत्तरायणसाहचर्येण नूतनगृहप्रवेशसुपूर्व-
<>गृहप्रवेशयोर्विधानात् “गृहारम्भोदितैर्मासैः” इत्यनेन तु
<>सामान्यतस्त्रिविधस्यापि गृहप्रवेशस्याभिधानादुत्तरा-
<>यणीयामासास्त्रिविधगृहप्रवेशे शुभाः दक्षिणायनीया
<>मासाः श्रावणादयस्तु जीर्णगृहप्रवेशविषयाः । अतएव
<>नारदो मार्गशीर्षकार्त्तिकयोर्नूतनगृहप्रवेशे मध्यमत्वमाह
<>अर्थादेवजीर्णगृहप्रवेशे उत्कृष्टत्वमध्यवस्यते । अम्बु-
<>पेति अम्बुपः शततारका ईज्यःपुष्यः । अनिलः स्वाती-
<>वासवं धनिष्ठा एष्वपि भेषु जीर्णगृहेऽग्न्यादिभयान्नवेऽपि
<>गृहे प्रवेशः शुभः प्राक्पद्योक्तेषु तु भेषु शुभ एवेति
<>कैमुतिकन्यायादवगम्यते । यदुक्तं ज्योतिःप्रकाशे
<>“प्रवेशो नूतने हर्म्ये ध्रुवैर्मैत्रैः सुखाप्तये । पुष्य स्वाति
<>युतैस्तैश्च जीर्णे स्याद्वासवद्वये” इति । नावश्यमिति
<>अत्रैवंविधे जीर्णे गृहे अग्न्यादिभयान्नवेऽपि गृहेऽवश्य
<>मस्तादिविचारणा शुक्रास्तगुर्वस्तबाल्यवार्धक्यसिंहस्थ
<>गुरुमकरस्थगुरुलुप्तसंवत्सरादीनां दोषाणां विचारणा
<>विचारो नास्ति । अस्तादयः कालदोषाःसन्तु वा मा वा
<>तथापि गृहप्रवेशः कार्यः । परन्तु सोऽपि यथाकथं-
<>चित्पञ्चाङ्गशुद्धिमात्रमङ्गीकृत्य विहितनक्षत्रेष्वेव कार्यः ।
<>वास्तुपूजा त्वेवंविधेऽपि गृहप्रवेशे भवतीत्यपि ध्येयम्
<>यदुक्तं ज्योतिःप्रकाशे “नित्ययाने गृहे जीर्णे प्राशने
<>परिधानके । बधूप्रवेशे माङ्गल्ये न मौद्यं गुरुशुक्रयोरि-
<>ति” वसिष्ठेनाप्युक्तम् “नवप्रवेशे त्वथ कालशुद्धिर्न द्वन्द्वसौ
<>पूर्विकयोः कदाचिदिति” अस्यार्थः । नूतनगृहप्रवेशे
<>कालशुद्धिर्विचार्या । द्वन्द्वं द्वन्द्वाभयाख्यो गृहप्रवेशः
<>सौपूर्विको राज्ञो यात्रासमाप्तौ गृहप्रवेशः । तादृश-
<>योर्गृहप्रवेशयोः कालशुद्धिः कदाचिदपि त्वापेक्षिता ।
[Page2653-b+ 38]
<>सति सम्भवे सुखेनास्तु । किन्तु प्रवेशदिनीयपञ्चाङ्ग
<>शुद्धिसहिते सुलग्ने गृहप्रवेशः कार्यः । पूर्वस्मिन्नाद्ये
<>नूतने प्रवेशे यथा वास्तुपूजा तथा द्वन्द्वसौपूर्विकयोरपि
<>कार्येत्यर्थः । नारदस्तु यात्रानिवृत्तिप्रवेशे कालशुद्धिरपे-
<>क्षितैवेत्याह तद्वाक्यं प्रागभिहितम् । तदेतयोर्वाक्ययो-
<>रावश्यकाऽनाबश्यकविषयत्वेन व्यवस्था । त्रयाणां गृह-
<>प्रवेशानां लक्षणमुक्तं वसिष्ठेन “अपूर्वसंज्ञः पथमः प्र-
<>वेशो यात्रावसाने तु सुपूर्वसंज्ञः । द्वन्द्वाभयस्त्वग्निभया-
<>दिजातः प्रवेश एवं त्रिविधः प्रदिष्टः” इति । एतद्व्याख्यानं
<>यात्रानिवृत्ताविति पद्यव्याकृतावस्ति तत्तत एवावधार्यम् ।
<>अत्रेदं ध्येयम् यत्त्रिविधेऽपि प्रवेशे प्रवेशदिनीयनक्षत्रं
<>क्रूराकान्तं क्रूरविद्धं वा तत्सर्वथा वर्ज्यमिति । उक्तं
<>च वसिष्ठेन “क्रूरग्रहाधिष्ठितविद्धभं च विवर्जनीयं
<>त्रिविधप्रवेशे” इति । (२) “अथ गृहप्रवेशदिनात् प्राक्क-
<>र्तव्यां वास्तुपूजां विवक्षुस्तन्नक्षत्राण्युपजातिकापूर्वार्द्धेनाह
<>मृदुध्रुवेति । मृदूनि ध्रुवाणि क्षिप्राणि चराणि नक्ष-
<>त्राणि प्रसिद्धानि मूलभं च एषु सप्तदशसु भेषु नक्ष-
<>त्रेषु वास्तोः वास्तुपुरुषस्यार्चनं भूतबलिं च कारयेत् ।
<>गृहपतिर्वास्तुपूजां कुर्यात् । पुरोहितो गृहपतिं
<>वास्तुपूजादिकं कारयेत् । हृक्रोरन्यतरस्यामिति णौ कर्त्तुः
<>कर्मत्वम् । यदाह ऋक्षोच्चयः “चित्राशतभिषास्वाती
<>हस्तः पुष्यः पुनर्वसुः । रोहिणी रेवतीमूलं श्रवणोत्त-
<>रफाल्गुनी । धनिष्ठा चोत्तराषाढा तथा भाद्रोत्तरा-
<>न्विता । अश्विनी मृगशीर्षं च अनुराधा तथैव च ।
<>वास्तुपूजनमेतेषु नक्षत्रेषु करोति यः । स प्राप्नोति
<>नरो लक्ष्मीमिति प्राह पराशरः” इति । वास्तुपूजा-
<>प्रकारमाह । वसिष्ठः “निर्माणे मन्दिराणां च प्र-
<>वेशे त्रिविधेऽपि वा । वास्तुपूजा तु कर्त्तव्या यस्मात्तां
<>कथयाम्यतः । गृहमध्ये हस्तमात्रं समन्तात्तण्डुलो-
<>परि । एकाशीतिपदं कार्यं तिलैस्तुल्यं सुशोभनम् ।
<>एकद्वित्रिपदाः पञ्चचत्वारिंशत् सुरार्चिताः । द्वात्रिं-
<>द्बाह्यतो वक्ष्यमाणाश्चान्तस्त्रयोदश । तेषां स्थानानि
<>नामानि वक्ष्यामीश्वरकोणतः । तत्राग्निः शम्भुको-
<>णस्थस्त्वसौ चैकपदेश्वरः । तस्माद्द्वितीयः पर्जन्यश्चासा-
<>वेकपदेश्वरः । जयन्तेन्द्रार्कसत्याख्याभृशश्च द्विपदेश्वराः ।
<>आकाशवायू परतः क्रमादेकपदेश्वरौ । एवं प्राच्यां न०
<>ज्ञात्वा त्वेवभेवान्यदिक्षु च । आद्यश्चान्त्यावेकपदौ
<>द्विपदाः पञ्च मध्यगाः । पूषाद्यष्टौ यमान्ताः (पितृगणा-
[Page2654-a+ 38]
<>धोशान्ताः) स्युरमरायाम्यभागगाः । चाद्यश्चान्त्यावेक-
<>पदौ द्विपदाः पञ्च मध्यगाः । अष्टौ पितृगणाधोशात्
<>रोगान्ताः पश्चिमेश्वराः । आद्यन्तौ द्वावेकपदौ द्विपदाः
<>पञ्च मध्यगाः । रोगाददित्यन्तसुराः सप्त सौम्यदिशि
<>क्रमात् । तत्राधस्थश्चतुष्कोणेष्वीशानादिषु च क्रमात् ।
<>आपः सावित्रविजयरुद्राश्चेकपदेश्वराः । मध्ये नवपदो
<>ब्रह्मा तस्यैशानादिकोणगाः । आपवत्सोऽथ सविता
<>विबुधाधिपसंज्ञकः । राजयक्ष्मा च चत्वारः सुराश्चै-
<>कपदेश्वराः । ब्रह्मणः पूर्वतो दिक्षु त्रिपदाश्चामरा
<>अमी । अर्यमा च विवस्वांश्च मित्रः पृथ्वीधरः क्रमात् ।
<>स्वस्वस्थलेषु देवेषु स्थापितेष्वीदृशं भवेत् । कोणेषु पञ्च
<>पञ्चैव (२०) चतुर्ष्वेकपदाः सुराः । प्रागादिदिक्षु द्विपदाः
<>पञ्च पञ्च ४० यथाक्रमम् । ब्रह्मणः ९ पूर्बतोदिक्षु त्रि-
<>पदाःस्युः समीपगाः १२ । हिरण्यरेताः पर्जन्यो जयन्तः
<>पाकशासनः । सूर्यःसत्यो भृशाकाशौ वायुः पूषा च
<>वैतथः । वृहत्क्षतः पितृपतिर्गन्धर्वो भृङ्गराजकः ।
<>मृगः पितृगणाधीशस्तथा दौवारिकाह्वयः । सुग्रीवः
<>पुष्पदन्तश्च जलाधीशो निशाचरः । शोषः पापश्च
<>रोगोहिर्मुख्यो भल्लाट एव च । सोमसर्पौ दित्यदिती
<>द्वात्रिंशदमराः स्मृताः । आपश्चैवापवत्सश्च जयोरन्ध्र
<>स्तथैव च । मध्ये नवपदो ब्रह्मा तस्थौ तस्य समीपतः ।
<>प्राच्यां द्व्यन्तरिता देवाः परितो ब्रह्मणः स्मृताः ।
<>अर्यमा सविता चैव विवस्वान् विबुधाधिपः । मित्रोऽथ
<>राजयक्ष्मा च तथा पृथ्वीधरःक्रमात् । आपवत्सोऽष्टमः
<>पञ्चचत्वारिंशत् सुरोत्तमाः । ज्ञात्वैवं स्थाननामानि
<>ब्रह्मणा सहितान्न्यसेत् । वास्तुज्ञो वास्तुमन्त्रेण गन्ध-
<>ष्पाक्षतादिभिः । प्रणवेनार्चयेद्वापि अथवा स्वस्वना-
<>मभिः । शुक्लवस्त्रयुगं दद्यात्धूपदीपफलैः सह । अपू-
<>पैर्भूरिनैवेद्यैः पाद्यैः सह समर्चयेत् । ताम्बूलञ्च ततो
<>दद्याद्देवेभ्यश्च पृथक् पृथक् । दत्त्वा पुष्पाञ्जलिं कर्त्ता
<>प्रार्थयेद्वास्तुपुरुषम् ।” “एवं यः कुरुते सम्यग्वास्तुपूजां
<>प्रयत्नतः । आरोग्यं पुत्रपौत्रादि धनधान्यं लभेन्नरः ।
<>वास्तुपूजामकृत्वा यः प्रविशेन्नवमन्दिरे । रोगान्नानाविधान्
<>क्लेशानश्नुते सरसङ्कटम्” । (चतुःषष्टिपद वास्तुमण्डलम्)
<>वृ० स० ५३ अ० यथा “अष्टाष्टकपदमथ वा कृत्वा रेखाश्च
<>कोणगास्तिर्यक् । ब्रह्मा चतुःपदोऽस्मिन्नर्धपदा ब्रह्मको-
<>णस्थाः । अष्टौ च बहिःकोणेष्वर्धपदास्तदुभयस्थिताः
<>सार्धाः । उक्तेभ्यो ये शेषास्ते द्विपदा विंशतिस्ते च” ॥
[Page2654-b+ 38]
<>अधिकं वास्तुयागशब्दे दृश्यम्) । केचित्तु पञ्चा-
<>ङ्गशुद्धिमात्रयुक्ते पूर्वदिन एव वास्तुपूजामाहुः यदाह
<>नारदः “विधाय पूर्वदिवसे वास्तुपूजां बलिक्रियामिति” ।
<>श्रीपतिरपि “अथ प्रवेशो नवमन्दिरस्य यात्रानिवृत्ता-
<>वथ भूपतीनाम् । सौम्यायने पूर्वदिने विधाय वास्त्व-
<>र्चनं भूतबलिं च सम्यगिति” अथ लग्नशुद्धिं
<>तिथिशुद्धिं चोपजातिकोत्तरार्द्धेनेन्द्रषज्रया चाह ।
<>त्रिकोणे इति । शुद्धेति । नवमपममचतुर्थसप्तमदशमैका-
<>दशद्वितीयतृतीयस्थानानामन्यतमस्थानस्यैः शुभग्रहैः ।
<>पूर्णचन्द्रबुधगुरुशुक्रैरुपलक्षिते । अत्र चन्द्रस्य लग्नरा-
<>हित्यं ध्येयं तथा तृतीयषष्ठैकादशस्थैः पापग्रहैरुपल-
<>क्षिते तथा अम्बु चतुर्थस्थानं रन्ध्रमष्टमस्थानं च । शुद्धे
<>सर्वग्रहरहिते अम्बुरन्ध्रे यस्मिंस्तादृशे लग्ने वेश्म
<>गृहमाविशेत् । यदाह वसिष्ठः “केन्द्रत्रिकोणायधन-
<>त्रिसंस्थैः शुभैस्त्रिषष्ठायगतैः खलैश्च । लग्नान्त्यषष्ठाष्ट-
<>मवर्जितेन चन्द्रेण लक्ष्मीनिलयः प्रवेशः” इति । अ-
<>न्यच्च “प्रवेशलग्नान्निधनस्थितो यः क्रूरग्रहः क्रूर-
<>गृहे यदि स्यात् । प्रवेशकर्त्तारमथ त्रिवर्षाद्धन्त्यष्टवर्षैः
<>शुभराशिगश्चेदिति” नारदः “स्थिरलग्ने स्थिरे राशौ
<>नैधने शुद्धिसंयुते । त्रिकोणकेन्द्रखत्र्यायसौम्यैस्त्र्या
<>यारिगैः परैः । लग्नान्त्यार्यष्टमस्थानवर्जितेन हिमां-
<>शुनेति” प्रवेशः स्यादिति पूर्वेण सम्बन्धः । गुरुः “स-
<>प्तमं शुद्धमुद्वाहे यात्रायामष्टमं तथा । दशमं च गृहा-
<>रम्भे चतुर्थं सन्निवेशने” इति । यत्तु श्रीपतिना
<>“केन्द्रच्छिद्रव्ययैः शुद्धैः क्रूरैः षट् त्र्यायगैर्गुरौ । लग्ने
<>भृगौ वा केन्द्रे वा स्थिरग्राम्योदये विशेदिति” केन्द्रस्य
<>शुद्धत्वमुक्तं तत्पापग्रहराहित्यकृतं ध्येयम् । लग्नस्थ
<>गुरुभृग्वोरुक्तिस्त्वतिप्राशस्त्याभिधानार्था । कीदृशे लग्ने
<>विजनुर्भमृत्यौ भं राशिर्लग्नं च । जनुषि जन्मकाले
<>भे जनुर्भे । ताभ्यां मृत्युरष्टममवनं विगतो जनुर्भमृत्यु-
<>र्यस्मिन् । स्वजन्मलग्नात् स्वजन्मराशेवां अष्टमोराशिः
<>प्रवेशलग्नगो नाऽपेक्षित इत्यर्थः । पुनः कीदृशे व्यर्कार-
<>रिक्ताचरदर्शचैत्रें । अर्कारौ प्रसिद्धौ वारौ । रिक्ता
<>४ । ९ । १४ उपलक्षणत्वाद्दग्धतिथयोऽपि । चरलग्नानि-
<>मेषकर्कतुलामकराः । उपलक्षणत्वात्तदंशा अपि ।
<>दर्शोऽमावास्या चैत्रो मासः । उपलक्षणत्वादाषाढोऽपि ।
<>विगता अर्कादयो यस्मिन् अर्कादयः प्रवेशदिने निषिद्धा
<>इत्यर्थः । यदाह वसिष्ठ “न नैधने भेऽपि न चाष्टनग्ने
[Page2655-a+ 38]
<>पञ्चेष्टकेऽप्यष्टमशुद्धियुक्ते । कार्यः प्रवेशो न चरांशलग्ने
<>शुभेक्षिते वाप्यथ संयुते वा । रिक्ताममां दग्धतिथिं
<>दिनेशभूसूनुषड्वर्गमिनेन्दुदृष्टिम् । क्रूरग्रहाधि-
<>ष्ठितविद्धभं च विवर्जनीयं त्रिविधप्रवेशे” इति । वार
<>फलमप्याह स एव “दह्यते प्रविशतां च मन्दिरं व-
<>ह्निना नियतमेव वह्निभे । ब्रध्नभूमिसुतवासरे तथा
<>शीतरश्मिदिवसे हि वृद्धिदम् । चन्द्रजार्यसितवासरेषु
<>च श्रीकरं सुखमहार्थलाभदम्! सूर्यसूनुदिवसे स्थिर-
<>प्रदं किन्तु चौरभयमत्र विद्यते” इति । एषां निष्कृष्ट-
<>मर्थमाह श्रीपतिः “रिक्ता तिथिर्भूसुतभानुवारौ नि-
<>न्द्याश्च योगाः परिवर्जनीयाः । मेषः कुलीरोमकर-
<>स्तुला च त्याज्याः प्रवेशे हि तथा तदंशाः” इति । निषिद्ध
<>लग्नफलान्यभिहितानि राजमार्तण्डे “भूपो यात्वा
<>मेषलग्ने प्रवेशे नाशङ्गच्छेत् कर्कटस्योदये वा । व्याधिं
<>तौलिन्याश्रिते लग्नवर्त्तिन्याकेकेरे चाप्नुयाद्धान्यना-
<>शम्” । आकेकेरे मकरे । “लग्नेऽन्यत्रांशकेऽप्येषामे
<>तद्दुष्टफलप्रदाः । शुभान्यन्यानि लग्नानि प्रवेशे मुनयो
<>विदुरिति” अन्यानि स्थिराणि द्विस्वभावानि च ।
<>उक्तं च वसिष्ठेन “पञ्चाङ्गसंशुद्धदिने निशेशताराबले
<>चाष्टकवर्गयुक्ते । सौम्ये स्थिरेभे शुभदृष्टियुक्ते लग्नेऽथ
<>वा द्व्यङ्गगृहे विलग्ने” इति । विशेषो राजमार्त्तण्डे
<>“निन्दिता अपि शुभांशसमेतास्तौलिमेषमकराः सकु-
<>लीराः । कर्त्तृभोपचयगाश्च विलग्ने राशयः शुभफ-
<>लाय भवन्तीति” । एतल्लग्नान्तराशुद्धौ बहुकालासहि-
<>ष्णुत्वे वा द्रष्टव्यम् । शुभांशाः वृषमिथुनकन्याधनुर्मीना-
<>नामंशा इत्यर्थः कर्कतुलांशयोः स्वरूपतो निषिद्ध-
<>त्वात् । विशेषान्तरमाह बसिष्ठः “यः क्षीणचन्द्रो-
<>ऽन्त्यषडष्टसंस्थः पापेक्षितः पापयुतोऽथ वा स्यात् ।
<>कर्तुः स्त्रियं हन्ति स बत्सरेण त्रिवर्षतः सौम्यनिरीक्षित
<>श्चेदिति” अथ राज्ञां यात्रानिवृत्तिप्रवेशेऽयं विशेषो-
<>ध्येयः यत्र मासे यात्रा कृता तस्मान्नवमे मासि यात्रा
<>दिनान्नवमे दिने वा प्रवेशोनिषिद्धः यदाह गुरुः ।
<>“निर्गमान्नवमे मासि प्रवेशो नैव शोभनः । नबमे दिवसे
<>चैव प्रवेशं नैव कारयेदिति” । वामं रविमिति । गृ-
<>हप्रवेशसमये रविं सूर्यं वामं तद्दिगभिमुखात् प्रवेश्य-
<>गृहाद्वामभागस्थं कृत्वा वेश्म गृहं विशेत् । तथा पुरो-
<>ऽग्रे स्वसम्मुखं पूर्णघटं जलपूर्णं कलसमुपलक्षण-
<>त्वात् पूगीफलादिपूर्णं वटं वा कृत्वा । चकारस्याऽ-
[Page2655-b+ 38]
<>नुक्तसमुच्चयार्थत्वाद्ब्राह्मणांश्च सजलकलसानपि ब्रा-
<>ह्मणान्वाग्रे कृत्वा वेश्म विशेत् । अत्र शुक्रः पृष्ठगः कर्य!
<>इत्यनुक्तोऽपि विशेषो ध्येयः यदाह वशिष्ठः “कृत्वा
<>शुक्रं पृष्ठतो वामतोऽर्कं विप्रान् पूज्यानग्रतः पूर्णकु-
<>म्भम् । हर्म्यं रम्यन्तोरणस्रग्वितानैः स्त्रीभिः स्रग्वी गीत
<>माल्यैर्बिशेत्तदिति” गुरुस्तु वामगोऽग्रगोवा शुक्रो
<>निषिद्धः, किन्तु पृष्ठगतो दक्षिणगतो वा शुभ इत्याह
<>“पृष्ठगं दक्षिणं वापि भृगुं कृत्वा विशेत्सदा । पुरोगं
<>वामगं वापि शुक्रं कृत्वा विशेच्च नेति” अत्र शुक्रस्य
<>दिक्चतुष्टयस्थत्वज्ञानं चन्द्रवदेव ज्ञेयं विशेषानुक्तेः ।
<>तच्च गृहारम्भप्रकरणेऽस्माभिरुक्तम् अयं च सर्ववर्णानां
<>त्रिविधेऽपि प्रवेशे विधिः राज्ञां तु यात्रानिवृत्तौ
<>विशेषमप्याह श्रीपतिः “कृत्वा विप्रान् सजलकल-
<>सांश्चाग्रतो वामतोऽर्कं स्नातः स्रग्वी विमलवसनो
<>मङ्गलैर्वेदघोषैः । व्यस्तैर्यात्राकथितशकुनैर्द्वारमार्गेण
<>राजा हर्म्यं पुष्पप्रकररुचिरन्तोरणाढ्यं विशेच्चेति”
<>कीदृशं वेश्म भकूटशुद्धं भकूटं षष्ठाऽष्टकादि तेन शु-
<>द्धम् । उपलक्षणत्वाद्विवाहप्रकरणोक्तं “वर्णोवश्यं तथा
<>तारा” इत्येवमादिकं च । तेनापि शुद्धं ध्येयम् यदाह
<>वसिष्ठः “राशिकूटादिकं सर्वं दम्पत्योरिव चिन्तये-
<>दिति” । ४ । अथ वामगतार्कज्ञानं तिथिभेदेन पूर्वाद्य-
<>भिमुखगृहप्रवेशं चेन्द्रवंशाच्छन्दसाह वाम इति ।
<>अष्टमपञ्चमद्वितीयैकादशस्थानेभ्यः पञ्चसु स्थानेषु स्थिते
<>रवौ सति प्राग्वदनादिमन्दिरे प्रवेष्टव्ये गृहप्रवेश-
<>कर्तुर्वामो रविर्ज्ञेयः तद्यथा । यस्मिन् लग्ने प्रवेशः
<>कर्तुमिष्यते तस्मादष्टमं यत् स्थानं तस्मात् पञ्चसु
<>स्थानेषु अर्के स्थिते पूर्वाभिमुखगृहप्रवेशकर्तुर्वामः
<>सूर्यः स्यात् । तथा लग्नाद्यत् पञ्चमस्थानं ततः पञ्चसु
<>स्थानेषु अर्के स्थिते दक्षिणाभिमुखगृहप्रवेशकर्तु-
<>र्वामः सूर्यः । एवं लग्नाद्यद्द्वितीयं स्थानं ततः पञ्चसु
<>स्थानेषु सूर्ये पश्चिमाभिमुखगृहप्रवेश कर्तुर्वामः सूर्यः ।
<>तथैव लग्नाद्यदेकादशस्थानं ततः प्रच्चसु स्थानेषु सूर्ये-
<>स्थिते उत्तराभिमुखगृहप्रवेशकर्तुर्वामः सूर्य इत्यर्थः ।
<>उक्तञ्च “रन्ध्रात्पुत्राद्धनादायात्पञ्चस्वर्के स्थिते क्रमात् ।
<>पूर्वाशादिमुखं गेहं विशेद्वामो भवेद्यतः” इति ।
<>विश्वकर्माऽपि “लग्नात्प्रागादितोदिक्षु द्वौ द्वौ राशी
<>नियोजयेत् । एकमेकं न्यसेत्कोणे सूर्यं वामं विचिन्तयेत् ।
<>प्राच्यां लग्नात् द्वौ राशी स्थाप्यौ कोणे चैकः । तथा
[Page2656-a+ 38]
<>पूर्णातिथाविति । प्राग्वदने पूर्वाभिमुखे गृहे पूर्णातिथौ
<>पञ्चम्यां दशम्या पूर्णिमायां वा प्रवेशः शुभः । नन्दा-
<>दिके तिथिगणे याम्यजलोत्तरानने गृहप्रवेशः शुभः ।
<>थथा दक्षिणाभिमुखे गृहे नन्दायां प्रतिपदि षष्ठ्या-
<>मेकादश्यां वा प्रवेशः शुभः । जलं पश्चिमदिक् तद्दिगभि-
<>मुखे भद्रायां द्वितीयायां सप्तम्यां द्वादश्यां वा प्रवेशःशुभः ।
<>उत्तराभिमुखे गृहे जयायां तृतीयायामष्टम्यां त्रयोदश्यां
<>वा प्रवेशःशुभ इत्यर्थः । यदाह गुरुः “नन्दायां
<>दक्षिणद्वारं भद्रायां पश्चिमामुखम् । जयायामुत्तरद्वारं
<>पूर्णायां पूर्वतोविशेदिति” मूले नन्दादिके इति पदो-
<>पादानाद्रिक्ताग्रहणं यद्यप्यायाति तथापि विदिक्षु द्वार-
<>निषेधाद्दिशां चतुष्टयेन चतुर्णान्द्वाराणां सम्भवात्तस्याः स्व
<>रूपतो निषेधाच्च रिक्ताग्रहणासम्भवोध्येयः । सोऽपि
<>सम्मतिवाक्ये स्पष्ट एव । ५ । तत्र गृहप्रवेशे वास्तुकलस-
<>चक्रं शार्दूलविक्रीडितेनाह । वक्त्रे इति । कलस-
<>स्याऽष्टधा विभागाः परिकल्प्याः सुखं कण्ठो गर्भो मूलं
<>चेति चत्वारो विभागाः पूर्वादिदिक्परत्वेन चत्वारो
<>विभागा एवमष्टौ स्युः । तथाविभागपरत्वेन सूर्य
<>भान्नक्षत्रन्यासे फलमुच्यते । वक्त्रे इति । गृहप्रवेश
<>समये इति सर्वत्रापि सम्बध्यते कुम्भे कलसाकृतौ वा-
<>स्तुनि रविभात्सूर्याक्रान्तनक्षत्रादिति ल्यब्लोपे पञ्चमी ।
<>रव्यृक्षमारभ्य नक्षत्रन्यास इत्यर्थः । तत्र कलसस्य बक्त्रे-
<>मुखे भूरेकं सूर्याक्तान्तनक्षत्रमेव स्थाप्यन्तत्फलं गृहस्याऽ
<>ग्निदाहः । ततः सुर्यभात् कृतास्तदग्रिमाणि चत्वारि
<>भानि प्राच्यां स्थाप्यानि, फलमुद्वसनं जनवासशून्यंगृहं-
<>स्यात् । ततः कृता यमगतास्तदग्रिमाणि चत्वारि
<>भानि दक्षिणस्यां यमदिशि स्थाप्यानि, फलं गृहपतेर्लाभो
<>द्रव्यप्राप्तिः । ततः कृताः तदग्रिमाणि चत्वारि मानि
<>पश्चिमे पश्चिमायां स्थाप्यानि, फलं गृहपतेः श्री
<>प्राप्तिः । ततो वेदाः तदग्रिमाणि चत्वारि भानि
<>उत्तरे उत्तरस्यां स्थाप्यानि । फलं कलिर्लोकैः सह
<>गहसम्बन्धी निरर्थकः कलहः स्यात् । ततोयुगमिता-
<>स्तदग्रिमाणि चत्वारि भानि गर्भे कलसमध्ये
<>स्थाप्यानि, फलं विनाशः । कस्येत्याकाङ्क्षायां गर्भोपा-
<>दानाद्भाविनां गर्भाणां विनाश इत्यर्थः । ततोरामा-
<>स्तदग्रिमाणि त्रीणि भानि गुदे बुध्ने स्थाप्यानि । फलं
<>स्थैर्यं गृहपतेर्बहुकालं तत्र गृहे निवासः । ततोऽनलास्त
<>दग्रिमाणि त्रीणि भानि कण्ठे स्थाप्यानि, फलं स्थिरत्वं
[Page2656-b+ 38]
<>सर्वदा गृहपतेर्भवेत् । एवमभिजिद्रहितानि स्युः ।
<>तदुक्तं विश्वकर्मणा “घटाकारं लिखेच्चक्रं रविधिष्ण्य
<>क्रमेण च । मुखैकं दिक्षु चत्वारि त्रित्रीणि गुद-
<>कण्ठयोः । एवं चक्रं समालेख्यं प्रवेशार्थं सदा बुधैः”
<>अत्र चत्वारि इति वीप्सा द्रष्टव्या । दिक्षु इत्यनेन
<>गर्भोऽप्युपलक्ष्यते । तथा तत्फलनिर्देशस्तत्रैव “अग्ने-
<>र्नाशो मुखे प्रोक्त, उद्वासः पूर्वतो भवेत् । दक्षिणे चार्थ-
<>लाभाय, पश्चिमे श्रीप्रदो भवेत् । उत्तरे कलहश्चैव, गर्भे
<>गर्भविनाशनम् । स्थिरता च गुदे, कण्ठे कलसस्य
<>प्रकीर्त्तितेति” ज्योतिःप्रकाशेऽपि “भूर्वेदपञ्चकं त्रि
<>स्त्रिः । १ । ४ । ४ । ४ । ४ । ४ । ३ । ३ प्रवेशे कलसेऽर्कभात् । मृति-
<>र्गतिर्धनं श्रीः स्याद्वैरं शुक् स्थिरता सुखमिति”
<>वेदपञ्चकं वेदाश्चत्वारस्तेषां पञ्चवारं चत्वारि भानि-
<>लेख्यानीत्यर्थः । मृतिरित्यादीन्यष्टौ यथासङ्ख्यं फ-
<>लानि । अत्र कलसचक्रे शुभफलदस्थाने याते सत्येव
<>विहितनक्षत्राणां परिग्रहो युक्तस्त्रत्रापि यद्दिङ्मुख
<>गृहप्रवेशो विधित्सितः तद्दिङमुखविहितनक्षत्रपरिग्रहः ।
<>यथा पूर्वदिङ्मुखगृहप्रवेशे विधित्सिते रोहिणी
<>मृगे ग्राह्ये । दक्षिणाभिमुखगृहप्रवेशे । उत्तरफाल्गुनी-
<>चित्रे । एवं पश्चिमाभिमुखे अनुराधोत्तराषाढे । एवम्
<>उत्तराभिमुखे उत्तरभाद्रपदारेवत्यौ ग्राह्ये इति निष्-
<>कृष्टोऽर्थः । अतएवोक्तं वसिष्ठेन “यद्दिग्द्वारं मन्दिरं
<>तद्दिगृक्षैरुक्तर्क्षैः स्यात्सन्निवेशो न सर्वैरिति” । तद्दिगृक्षै-
<>रिति उक्तर्क्षैरिति चानयोः सामानाधिकरण्येनान्वयः ।
<>भिन्नवाक्यत्वे तु विवक्षिते चकारः कर्त्तव्यः । “सम्भवत्येक-
<>वाक्यत्वे वाक्यभेदो हि दूषणमिति” न्यायाच्च । अतएव
<>“अर्कादितेयानिलदस्रविष्णुऋक्षे प्रविष्टं नव मन्दिरं
<>यत् । अव्दत्रयात्तत् परहस्तयातं शेषेषु धिष्ण्येषु च
<>मृत्युदं स्यादिति” “निषेधोऽप्युपपन्नो भवति” पी० धा०
<LEND>
