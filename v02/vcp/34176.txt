<L>34176<pc>4478,a<k1>प्रमाण<k2>प्रमाण
प्रमाण¦ न० प्र + मा--भावे कैरणे वा ल्युट् । १ प्रमारूपज्ञाने
[Page4478-b+ 38]
२ विष्णौ “प्रमाणं प्राणनिलयः” विष्णुस० । प्रमार्ण
“प्रज्ञानं ब्रह्मेति” श्रुतेस्तस्य ज्ञानरूपत्वात् तथात्वम् “प्र-
माणं बीजमव्ययम्” विष्णु स० प्रत्यक्षादिप्रमाणरूपत्त्वात्तस्य
तथात्वं व्यत्पत्तिद्वययोगात् नामद्वयम् । ३ सत्यवादनि
४ इयत्तायां परिच्छेदे ५ हेतौ ६ प्रमातरि च मेदि० ।
७ प्रमितिकरणे चक्षरादौ “यस्येप्साजिहासाप्रयुक्तस्य
प्रवृत्तिः स प्रमाता स येनार्थं प्रमिणोति तत्प्रमाणम्”
वात्स्या० “तच्च साधनाश्रयव्यतिरिक्तत्वे सति प्रमाव्याप्तं
प्रमाणमिति” सर्वद० अक्षपाददर्शने । “तद्वति तत्प्रकार-
कत्वरूपप्रकर्षविशिष्टज्ञानकरणत्वम्” गौ० वृ० । “अनुभव-
त्वव्याप्यजात्यवच्छिन्नप्रमावृत्तिकार्य्य तानिरूपितकारणता-
शालित्वे सति व्यापारवत्त्वम् तत्त्वम्” तर्कप्रकाशे शिति-
कण्ठः । प्रमाणत्वं च अनधिगतार्थकानुभवकारणत्वम् ।
तच्च गृहीतग्राहीतरानुभवकारणत्वम् । स्वसमानाधि-
करणस्वाव्यवहितपूर्ववर्त्तिस्वसमानाकारनिश्चयविषयविषय-
केतरतद्वद्विशेष्यकतत्प्रकारकानुभवकारणत्वमिति या-
वत् न्यायकुसुमाञ्जलिटी० । “यज्जातीयविशिष्टज्ञानत्वा-
वच्छेदेन समानाकारनिश्चयोत्तरत्वं तज्जातीयान्ययथा-
र्थज्ञानस्यैवागृहीतग्राहित्वेन प्रमात्वात् अतएव धारा-
वाहिप्रत्यक्षव्यक्तीनां समानाकारग्रहोत्तरवर्त्तित्वेऽपि
न तासां प्रमात्वहानिः हानिस्तु समानाकारानुभवसमु-
त्थानां स्मृतीनामिति” शब्द० प्र० । न्यायनय चत्वारि-
प्रमाणानि । प्रत्यक्षम् । अनुमानम् । उपमानम् । शब्दः
गौ० सू० प्रकारान्तरेण प्रमाणं द्विविधम् “शब्दोपजीवि
शब्दानुपजीवि” कुसुमाञ्जलिटी० । प्रत्यक्षमेकमेव प्रमा-
णमिति चार्वाकाः सङ्गिरन्ते । प्रत्यक्षमनुमानं चेति द्वे
प्रमाणे इति बैशेषिका बौद्धा आर्हताश्च । प्रत्यक्षं शब्दश्चेति
द्वे प्रमाणे इति श्रीमदानन्दतीर्थभगवत्पादाचार्य्याः । प्र-
त्यक्षमनुभानमाप्तवचनमिति त्रीणि प्रमाणानीति सांख्या
वेदान्तिनश्च । प्रत्यक्षानुमानोपमानानि त्रीणीति नैया-
यिकैकदेशिनः । प्रत्यक्षानुमानीपमानशब्दा अर्थापत्तिश्चेति
पञ्च प्रमाणानीति प्राभाकराः । प्रत्यक्षानुमानोपमानशब्दा
अर्थापत्तिरनुपलब्धिश्चेति षट्प्रमाणानीत्यपरे भाट्टावेदा-
न्तिभेदाश्च । सम्भवैतिह्ये अप्यतिरिक्ते प्रमाणे इति पौ-
राणिकाः । चेष्टाप्यतिरिक्तं प्रमाणामित तान्त्रिकाः ।
तत्र सांख्यपातञ्जलवेदान्तिमते अन्तःकरणवृत्तीनां पौरु-
षेयचित्तवृत्तिप्रकाशरूपबोधे करणत्वम् अन्तःकरण-
वृत्तिषु च ज्ञानत्वारोपेण तत्करणत्वमिन्द्रियाणामिति
[Page4479-a+ 38]
भेदः । यथोक्तं सां० प्र० भा० “प्रमाता चेतनः शुद्धः प्रमाणं
वृत्तिरेव नः । प्रमाऽर्थाकारवृत्तीनां चेतने प्रतिबिम्बनम् ।
प्रतिबिम्बितवृत्तीनां विषयो मेय उच्यते । साक्षाद्द-
र्शनरूपं च साक्षित्वं वक्ष्यति स्वयम् । अतः स्यात् कार-
णाभावाद्वृत्तेः साक्ष्येव चेतनः । विष्ण्वादेः सर्वसाक्षित्वं
गौणं लिङ्गाद्यभावतः” । “प्रमाणविपर्य्ययविकल्पनिद्राः
स्मृतयः” पात० सू० “इन्द्रियप्रणालिकया चित्तस्य बाह्य-
वस्तूपरागात् तद्विषयसामान्यविशेषात्मनोऽर्थस्य विशेषाव-
धारणं प्रधाना वृत्तिः प्रत्यक्षं प्रमाणं, फलमविशिष्टः पौ-
रुषेयश्चित्तवृत्तिबोधः” भाष्यम् “अनधिगततत्त्वबोधः
पौरुषेयो व्यवहारहेतुः प्रमा तत्करणं प्रमाणम् ।
ननु पुरुषवर्त्ती बोधः कथं चित्तगतायावृत्तेः फलं न हि
खदिरगोचरव्यापारेण परशुना पलाशे छिदा क्रियते
इत्यत आह अविशिष्ट इति । न हि पुरुषगतो बोधो
जन्यते अपि तु चैतन्यमेव बुद्धिदर्पर्णप्रतिबिम्बितं बुद्धि-
वृत्त्या अर्थाकारया तदाकारतामापाद्यमानं फलम् ।
तच्च तथाभूतं बुद्धेरविशिष्टं बुद्ध्यात्मिका वृत्तिः वृत्तिश्च
बुद्ध्यात्मिकेति सामानाधिकरण्याद्युक्तः प्रमाणफलभाव
इत्यर्थः” विव० । प्रमाणस्य भावः ष्यञ् प्रामाण्य न० तल्
प्रमाणता स्त्री त्व प्रमाणत्व न० प्रमाणभावे प्रमितिकर-
णत्वे प्रमात्वे च । उद्देश्यविधेयभावेनान्वयस्थले प्रमाण-
शब्दस्य प्रमाकरणपरत्वे क्वचिदेकवचनता यथा “वेदाः प्रमाणं
स्मृतयः प्रमाणम्” इत्यादौ । क्वचित्तुबहुवचनता यथा
“प्रत्यक्षानुमानोपमानागमाः प्रमाणानि” गौ० सू० । तत्र पू-
र्वत्र शाब्दत्वरूपप्रमात्वजातेरेकत्वात् एकवचनत्वम् । उत्तरत्र
प्रत्यक्षत्वादिजातिचतुष्टयकरणानां बहुत्वात् बहुवचनता
इति प्रथमाव्युत्पादे गदाधरेण प्रपञ्चितम् तत्र दृश्यम् ।
सामान्यत्वात् क्लीवतैवास्य । क्वचित्तु विशेषपरत्वे स्त्रीत्व-
परता यथा ष्रमाणी । स्त्री प्रमाणी यस्य ब० ब्री० “अप्
पूरणीप्रमाण्योः” पा० अप्समा० न कप् । श्रीप्रमाण इत्येव
सि० कौ० । ८ परिमाणभेदे च । “प्रमाणे मात्रजद्वयसज्-
दघ्नचः” षा० वृत्तौ दृश्यम् ।
<LEND>
