<L>22749<pc>3290,b<k1>तिथि<k2>तिथि(थी)
तिथि(थी)¦ पुंस्त्री० अत--इथिन् पृषो० वा ङीप् । १ प्रञ्चदशसु
<>चन्द्रकलाक्रियारूपासु प्रतिपदादिषु, अमरः २ पञ्चदश-
<>सङ्क्यायाञ्च । अस्य निरुक्त्यादिकं कालमाधवीये उक्तं यथा
<>“अथ तिथयोनिर्णीयन्ते । तत्र तिथिशब्दस्तनोतेर्द्धा-
[Page3291-a+ 38]
<>र्न्निष्पन्नः । तनोति विस्तारयति वर्द्धमानां क्षीयमाणां
<>वा चन्द्रकलामेकां यः कालविशेषः सा तिथिः । यद्वा
<>यथोक्तकलया तन्यत इति तिथिः । तदुक्तं सिद्धान्त-
<>शिरोमणौ “तन्यते कलया यस्मात्तस्मात्तास्तिथयः
<>स्मृताः” इति । एतदेवाभिप्रेत्य स्कान्दे पठ्यते “अमा-
<>षोडशभागेन देवि! प्रोक्ता महाकला । संस्थिता परमा
<>माया देहिनां देहधारिणी । अमादिपौर्णमास्यन्ता
<>या एव शशिनः कलाः । तिथयस्ताः समाख्याताः
<>षोडशैव वरानने!” इति । अयभर्थः । या महामाया
<>आधाररूपा देहिनां देहधारिणी संस्थिता या सा
<>चन्द्रमण्डलस्य षोडशभागेन परिमिता चन्द्रदेहधारि-
<>ण्यमानाम्नी महाकलेति प्रोक्ता क्षयोदयरहिता नित्या
<>तिथिसंज्ञिकैव । इतरा अपि पञ्चदश कला दिवसव्यव-
<>हारोपयोगिन्यः क्षयोदयवत्यः पञ्चदश तिथयो भवन्तीति
<>तिथयः षोडशैवेत्यविरुद्धं वचनमिति । श्रुतिस्त्वस्मि-
<>न्नेवार्थे पक्षनिर्णय एवोदाहृतः । “तस्य रात्रयः पञ्च-
<>दश कला ध्रुवैषास्य षोडशी कलेति” । एवं सत्यत्र सा-
<>मान्यविशेषरूपेण तिथिद्वैविध्यमुक्तं भवति । तत्र
<>येयममेत्युक्ता क्षयोदयवर्जिता ध्रुवा षोडशी कला
<>तद्युक्तः कालस्तिथिमासान्यम् । यास्त्ववशिष्टा वृद्धिक्षयो-
<>पेताः पञ्चदश कलास्ताभिर्विशिष्टाः कालविभागास्तिथि-
<>विशेषाः । तासां पञ्चदशानामेकैकां कलां वह्न्यादयः
<>प्रजापत्यन्ताः पञ्चदश देवताः क्रमेण पिबन्ति । तत्र
<>वह्निना कला प्रथमं पीयत इति प्रथमेत्युच्यते । तया
<>युक्तः कालविशेषः प्राथम्यवाचिना प्रतिपच्छब्देनाभि-
<>धीयते । एवं द्वितीयादीनां पञ्चदश्यन्तानां तिथीनां
<>नामान्यवगन्तव्यानि । ता एताः कृष्णपक्षतिथयो
<>भवन्ति । पुनश्च ताः पीताः कला अनेनैव क्रमेण तत्तत्
<>पातृवह्न्यादिदेवताभ्यो निर्गत्य चन्द्रमण्डलं पूरयन्ति ।
<>ताभिर्युक्ताः कालविशेषाः शुक्लपक्षगताः प्रतिपदाद्या-
<>स्तिथयो भवन्ति । वह्न्यादिदेवतानां कलापानं सोमो-
<>त्पत्तौ पठ्यते । तथाहि “प्रथमां पिबते वह्निर्द्वितीयां
<>पिवते रविः । विश्वे देवास्तृतीयान्तु चतुर्थीं सलिला-
<>धिपः । पञ्चमीं तु वषट्कारः षष्ठीं पिवति वासवः ।
<>सप्तमीमृषयो दिव्या अष्टमीमजएकपात् । नवमीं
<>कृष्णपक्षस्य यमः प्राश्नाति वै कलाम् । दशमीं पिबते
<>वायुः पिबत्येकादशीमुमा । द्वादशीं पितरः सर्वे
<>समं प्राश्नन्ति भागशः । त्रयोदशीं धनाध्यक्षः कुवेरः
[Page3291-b+ 38]
<>पिबते कलाम् । चतुर्दशीं पशुपतिः पञ्चदशीं प्रजा-
<>पतिः । निपीतः कलया शेषश्चन्द्रमा न प्रकाशते । कला-
<>षोडशिका या सा त्वपः प्रविशते सदा । अमायान्तु सदा
<>सोम औषधीः प्रतिपद्यते । तमोषधिगतं गावः पिव-
<>न्त्यम्बुगतञ्च यत् । तत्क्षीरममृतं भूत्वा मन्त्रपूतं
<>द्विजानिभिः । हुतमग्निषु यज्ञेषु पुनराप्यायते शशी ।
<>दिने दिने कलावृद्धिः पौर्णमास्यान्तु पूर्यते” । ज्योतिः-
<>शास्त्रे तु शिद्धान्तशिरोमणिकारेण तिथिरेवं प्रदर्शिता ।
<>“अर्काद्विनिसृतः प्राचीं यद्यात्यहरहः शशी ।
<>तच्चन्द्रमानमंशैस्तु ज्ञेया द्वादशभिस्तिथिरिति” । अय-
<>मर्थः । सूर्य्यमण्डलस्य अधःप्रदेशवर्त्ती शीघ्रगामी
<>चन्द्र ऊर्द्ध्वप्रदेशवर्त्ती मन्दगामी सूर्य्यस्तथा सति तयो-
<>र्गतिविशेषवशात् दर्शे चन्द्रमण्डलमन्यूनमनतिरिक्तं
<>सूर्य्यमण्डलस्याधोभागे व्यवस्थितं भवति तदा सूर्य्य-
<>रश्मिभिः साकल्येनाभिभूतत्वाच्चन्द्रमण्डलमीषदपि न
<>दृश्यते । उपरितने शीघ्रगत्या सूर्य्याद्विनिःसृतः शशी
<>प्राचीं याति । त्रिंशदंशोपेतराशौ द्वादशभिरंशैः सूर्य्य-
<>मुल्लङ्घ्य गच्छति । तथा चन्द्रस्य पञ्चदशसु भागेषु प्रथम-
<>भागो दर्शनयोग्यो भवति । सोऽयं भागः प्रथमकलेत्य-
<>भिधीयते । तत्कलानिष्पत्तिपरिमितः कालः प्रति-
<>पत्तिथिर्भवति । एवं द्वितीयादितिथिष्ववगन्तव्यमिति ।
<>तदेतद्विष्णुधर्म्मोत्तरे विस्पष्टमभिहितम् “चन्द्रार्क
<>गत्या कालस्य परिच्छेदो यदा भवेत् । तदा तयोः
<>प्रवक्ष्यामि गतिमाश्रित्य निर्णयम् । भगणेन समग्रेण
<>ज्ञेया द्वादश राशयः । त्रिंशांशश्च तथा राशेर्भाग
<>इत्यभिधीयते । आदित्याद्विपकृष्टस्तु भागद्वादशकं यदा ।
<>चन्द्रमाः स्यात्तदा राम! तिथिरित्यभिधीयते” इति । सेयं
<>द्वादशभिर्भागैः सूर्य्यमुल्लङ्घितवती प्रथमा चन्द्रकला शृङ्ग-
<>द्वयोपेतसूक्ष्मरेखाकारा शौक्ल्यमीषदुपयाति । उत्तरो-
<>त्तरदिनेषु सूर्य्यमण्डलविप्रकर्षतारतम्यानुपारेण शोक्ल्य-
<>मुपचीयते । अनयैव रोत्या सन्निकर्षतारतम्येन मेच-
<>कत्वमुपचीयते । तदेतदुक्तं सिद्धान्तशिरोमणौ “उप-
<>चयमुपयाति शौक्ल्यमिन्दोस्त्यजत इनं व्रजतश्च मेच-
<>कत्वम् । जलमयमण्डलस्य गोलकत्वात् प्रभवति तीक्ष्ण-
<>विषाणरूपताऽस्येति” । सूर्य्याचन्द्रमसोर्यौ सन्निकर्षविप्रकर्षौ
<>तयोरवसानं दर्शपूर्णिमयोः सम्पद्यते । तदाह गोभिलः
<>“यः परो विप्रकर्षः सूर्य्याचन्द्रमसोः सा पौर्णमासी ।
<>यः परः सन्निकर्षः साऽमावास्येति” नन्वत्र चन्द्रकलानां
[Page3292-a+ 38]
<>सूर्य्यप्रवेशनिर्गमौ प्रतीयेते सोमोत्पत्तौ तु वह्न्यादिदेव-
<>तासु । नायं दोषः अस्मदादिदर्शनापेक्षया ज्योतिःशास्त्रस्य
<>प्रवृत्तत्वात् । सोमोत्पत्तौ तु वह्न्यादिदेवतानां तत्तत्कला-
<>प्रयुक्ता तृप्तिर्विवक्षिता । यदि सूर्य्ये प्रवेशनिर्गमौ
<>यदि वा वह्न्यादिदेवतासु, सर्वथापि कलाप्रयुक्ता एव
<>प्रतिपदादितिथयः । ननु सावनदिनेषु सौरदिवसेषु च
<>निर्णयमुपेक्ष्य चान्द्रतिथिष्वेव कुतो निर्णयोद्यम इति
<>चेत् । सन्देहसद्भावादिति व्रूमः । न खलु सौरसावना-
<>दिदिवसयोः सन्देहसद्भावोऽस्ति नियतपरिमाणत्वात् ।
<>तच्च ब्रह्मसिद्धान्तेऽभिहितम् “सावनं स्यादहोरात्र-
<>मुदयादोदयाद्रवेः । रवेस्त्रिंशस्तु राश्यंशस्तिथिसम्भोग
<>ऐन्दवमिति” । एकस्मिन् राशौ यावन्तं कालं रवि-
<>र्वर्त्तते तावतः कालस्य त्रिंशो योऽयमंशः स सौरो दिवसः
<>तिथिरेका कला तत्सम्भोग इन्दोर्यावता कालेन निष्पद्यते
<>तदैन्दवं दिनम् । न चात्र सौरसावनयोरिव चान्द्रेऽपि
<>दिने सन्देहाभावः शङ्कनीयः ह्रासवृद्धिवशेन सन्देह-
<>सद्भावात् । ह्रासवृद्धी च गर्गेण दर्शिते “खर्वो
<>दर्पस्तथा हिंस्रस्त्रिविधं तिथिलक्षणम् । धर्माधर्मवशा-
<>देवं तिथिस्त्रेधा विवक्षितेति” । खर्वा समतिथिः । दर्पा
<>वृद्धियुक्ता हिंस्रापक्षययुक्ता । तस्यैतस्य त्रैविध्यस्य विप-
<>रिवर्तनविशेषेण तिथिः संपूर्णा खण्डा चेति द्वैविध्य-
<>मापद्यते । तत्र संपूर्णा स्कन्दपुराणे दर्शिता “प्रतिपत्-
<>प्रभृतयः सर्वा उदयादोदयाद्रवेः । संपूर्णा इति
<>विख्याता हरिवासरवर्जिताः” इति । हरिवासर एका-
<>दशी । या तु नोक्तलक्षणा सा स्वण्डतिथिः । तत्र
<>संपूर्णायां विधिनिषेधयोर्नास्ति सन्देहः । स्वण्डतिथौ
<>तु विधिनिषेधव्यवस्थामाह गार्ग्यः । “निमित्तं काल-
<>मादाय वृत्तिर्विधिनिषेधयोः । विधिःपूज्यतिथौ तत्र
<>निषेधः कालमात्रके । तिथीनां पूज्यता नाम कर्मानुष्ठान-
<>योग्यता । निषेधस्तु निवृत्त्यात्मा कालमात्रमपेक्षते” इति ।
<>एवञ्च सति खण्डतिथौ पूज्यत्वं निर्णेतव्यं भवति ।
<>तत्र प्रतिपदमारभ्य पञ्चशश्यन्तास्तिथयः क्रमेण
<>निर्णीयन्ते ।”
<P>कालमाधवीयग्रन्थे विस्तरोद्रष्टव्यः । कारिकाभिश्च
<>माधवेन तत्तत्तिथिभेदेषु खण्डविशेषग्राह्यता प्रसङ्गाग-
<>तमासादिनिरूपणपूर्वकं दर्शिता यथा
<>“व्याख्याय माधवाचाय्यो धर्मान् पाराशरानथ । तदनु-
<>ष्ठानकालस्य निर्णयं वक्तुमुद्यतः । अर्थोऽनुक्रम्यते
[Page3292-b+ 38]
<>श्लोकैरखिलो निर्णनीषितः । तावतैवानुतिष्ठासुर्निःस-
<>न्देहं प्रबर्त्तताम् । ततो मीमांसुचित्तस्य समा-
<>धानाय तत् पुनः । विवरिष्ये यथान्यायं श्रुतिस्मृति
<>वचोवलात् । पञ्च प्रकरणान्यत्र तेषूपोद्घातवत्सरौ ।
<>प्रतिपच्छिष्टतिथयो नक्षत्रादिरिति क्रमः । १ उपोद्वाते
<>कालसत्त्वं तस्य निर्णययोग्यता । ईश्वरो नित्यका-
<>लात्मा चिन्तनीयः स कर्म्मसु । जन्यकालेऽव्दमुख्यत्व
<>मुक्तमेतच्चतुष्टयम् । अव्दायनर्त्तुमासाश्च पक्षः प्रकर-
<>णान्तरे २ । अव्दः पञ्चविघश्चान्द्रो व्रतादौ तिलका-
<>दिके । सुजन्मादिव्रते सौरो गोसत्रादिषु सावनः ।
<>त्रयोप्याचार्य्यसेवादौ विकल्प्यन्ते निजेच्छया । आयुर्दाये
<>तु नाक्षत्री वार्हस्पत्योऽधिवत्सरः । चान्द्राणां प्रभवादीनां
<>पञ्चके पञ्चके युगम् । संपरीदादन्वित्येच्छब्दपूर्वास्तु
<>वत्सराः । तिलो यवो वस्त्रधान्ये रजर्त दीयतेऽत्र तु ।
<>उग्रे कर्म्मणि शान्ते च स्तोऽयने दक्षिणोत्तरे । वसन्ता-
<>द्यृतवो द्वेधा चान्द्राः सौराश्च चान्द्रकाः । चैत्राद्या
<>अथ मीनाद्या मेषाद्या वा विवस्वतः । तेष्वाधानादय-
<>स्तद्वत् षण्मूर्त्तिव्रतपूजनम् । मासास्तु सावनः सौर-
<>श्चःन्द्रो नाक्षत्र इत्यमी । दर्शान्तः पूर्णिमान्तो वा चा-
<>न्द्रोऽसौ विप्रवैश्ययोः । सौरोराज्ञः सावनस्तु यज्ञे
<>ज्यौतिषिके परः । माघादिमासभेदेषु तिलदानादयः
<>स्मृताः । चान्द्रोऽधिमासोऽसंक्रान्तः सोन्तर्भवति चोत्तरे ।
<>असंक्रान्तावेकवर्षे द्वौ चेत्संसर्पआदिमः । क्षयमासो
<>द्विसंक्रान्तः स चाहर्पतिसंज्ञकः । एतौ त्याज्यौ विवा-
<>हादौ संसर्पाहर्पती उभौ । शुद्धौ श्रौते तथा स्मार्त्ते
<>मलमासो विविच्यते । काम्यारम्भं तत्समाप्तिं मलमासे
<>विवर्जयेत् । आरब्धं मलमासात् प्राक्कृच्छ्रसत्रादिकं
<>च यत् । तत्समाप्यं सावनस्य मासस्यानतिलङ्घनात् ।
<>आरम्भस्य समाप्तेश्च मध्ये चेत् स्यात् मलिम्लुचः । प्रवृत्त-
<>मखिलं काम्यं तदानुष्ठेयमेव तु । कारीर्यादि तु यत्
<>काम्यं तस्यारम्भसमापने । कार्य्यकालविलम्बस्य प्रती-
<>क्षाया असम्भवात् । अनन्यगतिकं नित्यमग्निहो-
<>त्रादि न त्यजेत् । गत्यन्तरयुतं नित्यं सोमयागादि
<>वर्जयेत् । अगति ग्रहणस्नानं जातेष्टि, र्गतिसंयुतम् ।
<>द्वयं गैमित्तिकं तस्य व्यवस्था नित्यवन्मता । शुद्धमास
<>मृतानां स्यान्मलिने प्रथमाव्दिकम् । मलमासमृता-
<>नान्तु मले स्यादाविद्कान्तरम् । दैवे मुख्यः शुक्लपक्षः
<>कृष्णः पित्र्ये विशिष्यते । तृतीये तु ३ प्रकरणे
[Page3293-a+ 38]
<>षर्णिता प्रतिपत्तिथिः । प्रतिपन्नाम विज्ञेया चन्द्रस्य
<>प्रथमा कला । शुक्लपक्षे विशेच्चन्द्रं कृष्णपक्षे विनिः-
<>सरेत् । शुद्धा विद्धा तिथिः शुद्धा हीनातिथ्यान्ययाहनि ।
<>उदये पूर्वया तिथ्या विध्यते त्रिमुहुर्त्तकैः । सायन्तूत्तर-
<>या तद्वन्न्यूनया तु न विध्यते । वेध्यापि त्रिमुहूर्त्तैव
<>न न्यूना वेधमर्हति । शुद्धायां नास्ति सन्देहो दैवे पित्र्ये
<>च कर्म्मणि । उपवासश्चैकभक्तं नक्तं चायाचितं
<>व्रतम् । दानञ्च षड्विधं दैवं क्रमादत्र विविच्यते । एकोद्दिष्टं
<>पार्वणञ्च पित्र्यं द्विविधमीर्यते । शुक्लपक्षे दर्शविद्धा
<>कृष्णे विद्धा द्वितीयया । उपोष्या प्रतिपच्छुक्ले मुख्या
<>स्यादापराह्णिकी । तदभावे तु सायाह्णव्यापिनी परि-
<>गृह्यताम् । प्रातःसंगवमध्याह्नापराह्णाः सायमि-
<>त्यसौ । अत्राह्नां पञ्चधा भागो मुख्यो द्वित्र्यादिभागतः ।
<>अभावेऽपि प्रतिपदः संकल्पः प्रातरिष्यते । तिथिस्त्रिया-
<>मतोऽर्वाक् चेत् तिथ्यन्ते पारणं भवेत् । वह्न्युत्सवं च
<>पूर्वेद्युरुपवासवदाचरेत् । मुख्यतिथ्यन्तराये तु तिथिशे-
<>षोऽपि गृह्यताम् । शुद्धाऽधिका तु कृष्णापि पूर्वा संपूर्त्ति-
<>संभवात् । ग्रहीतव्या त्वेकभक्ते मध्याह्नव्यापिनी तिथिः ।
<>परेद्युरेव पूर्वेद्युरेव व्याप्तिर्दिमद्वये । नोभयत्रोभयत्रांशे
<>साम्यं वैषम्यमित्यमी । षट् पक्षास्तेषु चैकैकव्याप्तौ
<>सैवात्र गृह्यताम् । द्विनद्वयेऽपि तद्व्याप्तावव्याप्तौ चैक-
<>देशतः । समव्याप्तौ च पूर्वैव वैषम्ये त्वधिकेष्यताम् ।
<>अन्याङ्गस्यैकभक्तस्य कालस्त्वङ्ग्यनुसारतः । उपवास
<>प्रतिनिधेस्तिथिः स्यादुपवासवत् । प्रदोषव्यापिनी नक्ते
<>तिथिर्व्याप्तिर्दिनद्वये । अव्याप्तिर्वाथवांशेन व्याप्तिः स्यात्
<>सर्वथोत्तरा । सौरनक्ते तु सायाह्नव्यापिनी न प्रदो-
<>षगा । अयाचिते तु तिथयः स्वीकार्य्याः उपवासवत् ।
<>सोदयत्रिमुहूर्त्तायां कुर्याद्दानं व्रतानि च । उभयत्र
<>तथात्वे तु पूर्वेद्युस्तदनुष्ठितिः । परत्रैव तथात्वं चेत्
<>पूर्वा ग्राह्या तिथिक्षये । तिथेः साम्ये च वृद्धौ च
<>गृह्यतां तिथिरुत्तरा । अस्पर्शे चैकदेशस्य व्याप्तौ पूर्वैव
<>गृह्यताम् । एकोद्दिष्टे तु मध्याह्नयुक्ता स्यादेकमक्त-
<>वत् । एकदेशे समव्याप्तौ क्षये पूर्वाऽन्यथोत्तरा । कुतपाद्य
<>पराह्णस्य व्याप्तिराव्दिक उत्तमा । तदभावेऽपराह्णस्य
<>व्यापिका गृह्यतां तिथिः । क्षये पूर्वोत्तरा वृद्धौ व्याप्तिश्चे-
<>दपराह्णयोः । न ग्राह्यतिथिगौ वृद्धिक्षयावूर्द्ध्वतिथेस्तु
<>तौ । साम्ये त्वर्द्धतिथेर्ग्राह्या परविद्धैव वृद्धिवत् । न
<>स्पृशत्यपराह्णौ चेत् पूर्वा स्यात् कुतपो वृथा । वैष-
[Page3293-b+ 38]
<>म्येणैकदेशस्य व्याप्तौ ग्राह्या महत्त्वतः । साम्येन चेत् क्षये
<>पूर्वा परा स्याद्वृद्धिसाम्ययोः । वृद्धिसाम्यक्षया ग्राह्य
<>तिथिगा नोर्द्ध्वगा इह । ४ द्वितीयाद्यास्तु पर्वान्तास्तुर्य्य-
<>प्रकरणोदिताः । सञ्चारणीयः सामान्यतिथिषु प्रति-
<>पन्नयः । क्वचित् क्वचिद्विशेषोऽस्ति सोऽयमत्राभिधीयते ।
<>पूर्वेद्युरसती प्रातः परेद्युस्त्रिमुहूर्त्तगा । सा द्वितीया
<>परोपोष्या पूर्वविद्धा ततोऽन्यथा । रम्भातृतीया पूर्वा-
<>स्यादुत्तरा स्याद् व्रतान्तरे । परेऽह्नि नास्ति चेत् पूर्व-
<>विद्धाप्यस्तु व्रतान्तरे । मुहूर्तमात्रसत्त्वेऽपि दिने गौरी-
<>व्रतं परे । शुद्धाधिकायामप्येवं गणयोगप्रशंसनात् ।
<>चतुर्थी तु परोपोष्या गणनाथव्रतस्य तु । मध्याह्नव्या-
<>पिनी पूज्या तद्वन्नागचतुर्थ्यपि । परेद्युरेव मध्याह्न-
<>व्याप्तौ विघ्नस्य सोत्तरा । अन्यथा पूर्वविद्धैव मातृयोग-
<>प्रशस्तितः । पूर्वेद्युरेव तद्व्याप्तौ पूर्वा सर्पप्रिया तिथिः ।
<>नो चेत् सर्पस्य पञ्चम्या योगेऽत्यन्तं प्रशस्यते । गौर्याः
<>शुद्धाजयायुक्ता, नागविद्धा निषिद्ध्यते । सर्वत्र पञ्चमी पूर्वा
<>ग्राह्या स्कन्दव्रते परा । नागविद्धा स्कन्दषष्ठी सा निषिद्धा
<>व्रतान्तरे । उत्तरस्या अलाभे तु नागविद्धापि गृह्यताम् ।
<>विनाशाद्वा परेऽभावात् नागविद्धा न दोषकृत् । सप्तमी
<>पूर्वविद्धैव व्रतेषु निखिलेष्वपि । अलाभे पूर्वविद्धायाः पर-
<>विद्धापि गृह्यताम् । व्रतमात्रेऽष्टमी कृष्णा पूर्वा शुक्ला-
<>ष्टमी परा । दूर्वाष्टमी तु शुक्लापि पूर्वविद्धा विधीयते ।
<>पक्षद्वयेऽप्युत्तरैव शिवशक्तिमहोत्सवे । ज्येष्ठर्क्षयोगे पूर्वैव
<>ग्राह्या ज्येष्ठाव्रते तिथिः । मध्याह्नादूर्द्ध्वमृक्षं चेत् परे-
<>द्युः सा प्रशस्यते । ज्येष्ठर्क्षभानुवाराभ्यां युक्ताष्टम्पति-
<>दुर्लभा । जयन्त्याख्यं व्रतं भिन्नं कृष्णजन्माष्टमीव्रतात् ।
<>शुद्धा च सप्तमी विद्धेत्येवं जन्माष्टमी द्विधा । सप्तमी
<>चेन्निशीथात्प्राग्विद्धा शुद्धान्यथा भवेत् । शुद्धायां नास्ति
<>सन्देहो विद्धा च त्रिविधेष्यते । निशीथयोगः पूर्वेद्युः
<>परेद्युर्वा द्वयोरुत । पूर्वैव प्रथमे पक्षे परैवोत्तरपक्षयोः ।
<>अष्टमी रोहिणी शुद्धा जयन्ती सा चतुर्विधा । शुद्धा
<>शुद्धाधिकेत्येवं विद्धाविद्धाधिकेति च । शुद्धायामपि
<>विद्धायां न सम्भाव्योत्तरा तिथिः । शुद्धाधिकायां
<>योगः स्यादेकस्मिन्वा दिनद्वये । नैकयोगेऽस्ति सन्दे हो
<>द्वियोगे प्रथमं दिनम् । सदा निशीथे पश्चाद्वेत्युत्तमो
<>मध्यमोऽधमः । योगस्त्रिधापि पूर्वेद्युः सम्पूर्णत्वादुपो-
<>षणम् । विद्धाधिकायामप्येकदिनयोगे स गृह्यताम् ।
<>द्वयोर्योगस्त्रिधा भिन्नो निशीथे वृत्तिभेदतः । तद्वृत्ति-
[Page3294-a+ 38]
<>र्दिन एकस्मिन्नुभयोर्नौमयोरिति । एकस्मिंश्चेत् तद्दिनं
<>स्यात् पक्षयोरन्त्ययोः परा । बुधे सोमे जयन्ती चेद्वारे
<>सातिफलप्रदा । तिथ्यृक्षयोर्द्वयोरन्ते उत्तमं पारणं
<>भवेत् । एकस्यान्ते मध्यमं स्यादुत्सवान्तेऽधमं स्मृतम् ।
<>यस्मिन् वर्षे जयन्त्याख्यो योगो जन्माष्टमी तदा । अन्त-
<>र्भूता जयन्त्यां स्यादृक्षयोगप्रशस्तितः ।
<>नवमी पूर्वबिद्धैव पक्षयोरुभयोरपि । मध्याह्ने रामनवमी
<>पुनर्वसुसमन्विता । ग्राह्या नैवाष्टमीयुक्ता सनक्षत्वापि वै-
<>ष्णवैः । कृष्णा पूर्वोत्तरा शुक्ला दशम्येव व्यवस्थिता । जय-
<>न्तीव्रतवन्नित्यं काम्यं चैकादशीब्रतम् । अरुणोदयवेधोऽत्र
<>वेधः सूर्य्योदये तथा । उक्तौ द्वौ दशमीवेधौ वैष्णव-
<>स्मार्त्तयोः क्रमात् । कलाकाष्ठादिवेधोऽपि ग्राह्योऽत्र त्रि-
<>मुहूर्त्तवत् । वैखानसाद्यागमोक्तदीक्षां प्राप्तो हि वै-
<>ष्णवः । विद्धा त्याज्या वैष्णवेन शुद्धाप्याधिक्यसम्भवे । एका-
<>दशी द्वादशी वाधिका चेत्त्यज्यतां दिनम् । पूर्वं त्याज्य
<>मुत्तरं स्यादिति वैष्णवनिर्णयः । एकादशी द्वादशी चेत्यु-
<>भयं वर्द्धते यदा । तदा पूर्बदिनं त्याज्यं स्मार्त्तैर्ग्राह्यं
<>परं दिनम् । एकादशीमात्रवृद्धौ गृहियत्योर्ध्यवस्थितिः ।
<>उपोष्या गृहिभिः पूर्वा यतिभिस्तूत्तरा तिथिः । द्वा-
<>दशीमात्रवृद्धौ तु शुद्धाविद्धे व्यवस्थिते । शुद्धा पूर्वो-
<>त्तरा विद्धा स्मार्तनिर्णय ईदृशः । श्रवणेन युता चेत्
<>स्याद्द्वादशी सा हि वैष्णवैः । स्मार्त्तैश्चोपोषणीया स्यात्-
<>त्यजेदेकादर्शी तदा । उपवासव्रतादन्यव्रते सार्द्धमुहूर्त्तकैः ।
<>सप्तभिर्दशमीविद्धामेतामेकादशीं त्यजेत् । द्वादशी पूर्व-
<>विद्धैव निखिलेषु व्रतेष्वपि । शुक्लत्रयोदशी पूर्वा परा
<>कृष्णत्रयोदशी । अलाभे सापि पूर्वैव पराऽनङ्गत्रयोदशी ।
<>या शुक्ला गृह्यते पूर्वा गृह्यतां सापराहिणकी ।
<>चतुर्दश्युत्तरा शुक्ला पूर्वा कृष्णचतुर्दशी । उदये द्विमुहू-
<>र्त्तापि ग्राह्यानन्तव्रते तिथिः । शुक्लापि रात्रियुक्ता
<>स्याच्चैत्रश्रावणमासयोः । शुक्ला सर्वापि पूर्वैव यदि स्या-
<>दापराहिणकी । प्रदेषे वा निशीथे वा द्वयोर्वा यास्ति
<>सा भवेत् । शिवरात्रिव्रते तत्र द्वयोः सत्ता प्रशस्यते ।
<>तदभावे निशीथेकव्याप्तापि परिगृह्यताम् । तस्याश्चास-
<>म्भवे ग्राह्या प्रदोषव्यापिनी तिथिः । तिथ्यन्ते पारणं
<>यामत्रयादर्वाक् समापने । अन्यथा पारणं प्रातरन्य-
<>तिथ्युपवासवत् । पूर्वविद्धैव सावित्रीव्रते पञ्चदशी तिथिः ।
<>नाड्योऽष्टादश भूतस्य स्युश्च तत्र परेऽहनि । व्रतान्तराणि
<>सर्वाणि परेऽहन्येव सर्वदा । श्राद्धेऽपराह्णकालीनो दर्श
[Page3294-b+ 38]
<>आव्दिकवन्मतः । दिनद्वयेऽप्येकदेशवृत्तौ ग्राह्यो
<>महत्त्वतः । तुल्यत्वं चेदेकदेशक्षये पूर्वोऽन्यथोत्तराः ।
<>कृत्स्नव्याप्तौ द्वयोरह्नोरुत्तरस्तिथिवृद्धितः । साग्न्यनग्नि-
<>व्यवस्था स्यान्न चेत् स्यादपराह्णयोः । पूर्वेद्युः सा-
<>ग्निकः कुर्य्यादुत्तरेद्युर्निरग्निकः । पर्वप्रतिपदोः सन्धिर्म-
<>ध्याह्ने वा ततः पुरा । अन्वाधानं पूर्वदिने यागः
<>सन्धिदिने भवेत् ॥ ऊर्द्ध्वं मध्याह्नतः सन्धावन्वाधानं
<>तु तद्दिने । इष्टिं परदिने कुर्य्यादन्यो वाजसनेयिनः ।
<>यस्तु वाजसनेयी स्यात्तस्य सन्धिदिनात् पुरा । न क्वाप्य-
<>न्वाहितिः किन्तु सदा सन्धिदिने हि सा । सन्धिश्चेत्
<>सङ्गवादूर्द्ध्वं प्राक्चेदावर्त्तनाद्रवेः । सा पौर्णमासी विज्ञेया
<>सद्यस्कालविधौ तिथिः । वृद्धिः प्रतिपदोयास्ति तदूर्द्ध्वं
<>पर्वणि क्षियेत् । क्षयस्यार्द्धं तथा हित्वा सन्धिर्निश्ची-
<>यतां तदा । वौधायनमते दर्शश्राद्धं चेष्टिर्विशिष्यते ।
<>द्वितीया त्रिमुहूर्त्ता चेत् प्रतिपद् चापराह्णिकी । अन्वा-
<>धानं चतुर्दश्यां दर्शस्यान्तेऽपि वर्त्तयेत् । दर्शश्राद्धं तथा
<>कार्य्यमिति वौधायनोदितम् । इष्ट्यादिविकृतिः सर्वा
<>पर्वण्येवेति निर्णयः” ५ प्रकरणे नक्षत्रनिर्णयो विस्तर-
<>भयान्न दर्शितः ।
<P>दर्शादिश्राद्धेऽन्यत्र चोक्तं यथा
<>“दर्शो यत्रापराह्णं स्पृशति स दिवसः श्राद्धकालोद्व-
<>योश्चेद्यत्रानल्पो यदासौ यदि भवति समः क्षीयमाणे
<>तु पूर्वः । वृद्धौ साम्ये त्वनग्नेर्युवतिवृषलयोश्च श्व
<>एवाहिताग्नेः पूर्वो न क्वापराह्णं स्पृशति कुत-
<>पसंस्पर्शतोऽयं विधिः स्यात् । सायन्तन्यपरत्र चेन्मृ-
<>ततिथिः सैवाव्दिके मासिके ग्राह्या सा द्व्यपराह्ण-
<>योर्यदि तदा यत्राधिका सा मता । तुल्या चेदुमयाप-
<>राह्णसमये पूर्वा न चेत् सङ्गये पूर्वैव त्रिमुहूर्त्तगास्त-
<>समये नो चेत् परैवोचिता” ।
<>तिथिविशेषकृत्ये खण्डतिथिविशेषग्रहणं तंत्तच्छब्दे उक्तं
<>वक्ष्यते च । तिथितत्त्वादौ दृश्यम् ।
<>प्रतिपदातिथिविशेषाणामुभयदिनव्याप्त्यादौ निर्णयः
<>निर्णयसिन्धौ दर्शितो यथा
<P>“शुक्लप्रतिपदपराह्णव्यापित्वे पूर्वा ग्राह्या युग्मवा-
<>क्यात् प्रतिपत्सम्मुखी कार्या या भवेदापराह्णिकीति”
<>स्कान्दोक्तेः “शुक्ला स्यात् प्रतिपत्तिथिः प्रथमतश्चेत्
<>सापराह्णे भवेदिति” दीपिकोक्तेश्च । अपराह्णश्च
<>पञ्चधा भक्ते दिने चतुर्थो भागः । तदभावे सायाह्नव्या-
[Page3295-a+ 38]
<>पिनी ग्राह्या “तदभावे तु सायाह्नव्यापिनी परिगृह्यता-
<>मिति” माधवोक्तेः कृष्णा तु परा “कृष्णा तूत्तरतो-
<>ऽखिलेति” दीपिकोक्तेः कृष्णापि पूर्वैवेत्यनन्तभट्टाः ।
<P>द्वितीया तु कृष्णा पूर्वा शुक्लोत्तरा इति हेमाद्रिः, कृष्णा
<>द्वितीयादिमा “पूर्वाह्णे यदि सा सिता तु परतः सर्वा” इति
<>दीपिकोक्तेः माधवानन्तभट्टमते तु सर्वापि द्वितीया परा
<>तथा च माधवः “पूर्वेद्युरसती प्रातः परेद्युस्त्रिमुहूर्त्तगा ।
<>सा द्वितीया परोपोष्या पूर्वविद्धा ततोऽन्यथा” इति
<P>तृतीया तु सर्वमते रम्भाव्यतिरिक्ता परैव तेन युग्म-
<>वाक्यं रम्भाव्रतविषयम् “रम्भाख्यां वर्जयित्वा तु तृतीयां
<>द्विजसत्तम! अन्येषु सर्वकार्य्येषु गणयुक्ता प्रशस्यत
<>इति ब्रह्मवैवर्तात् गौरीव्रते तु विशेषमाह माधवः
<>“मुहूर्त्तमात्रसत्त्वेऽपि दिने गौरीव्रतं परे । शुद्धाधि-
<>कायामप्येवं गणयोगप्रशंसनादिति” ।
<P>चतुर्थ्यपि सर्वमते गणेशव्रतातिरिक्ता परैव युग्मवा-
<>क्यात् “एकादशी तथा षष्ठी अमावास्या चतुर्थिका ।
<>उपोष्याः परसंयुक्ताः पराः पूर्वेण संयुताः” इति माध-
<>वीये वृहद्वसिष्ठोक्तेश्च
<P>नागचतुर्थी तु मध्याह्नव्यापिनी पञ्चमीयुता च ग्राह्या
<>इति निर्णयामृते माधवीये चोक्तम् “युगं मध्यंदिने यत्र
<>तत्रोषोष्य फणीश्वरान् । क्षीरेणाप्याय्य पञ्चम्यां पूजयेत् प्र-
<>यतो नरः । विषाणि तस्य नश्यन्ति न तान् हिंसन्ति प-
<>न्नगाः” इति माधवीये देवलोक्तेः युगं चतुर्थी । पूर्वत्र
<>मध्याह्नव्याप्तौ पूर्वा अन्यपक्षेषु परैव पञ्चम्यां पूजोक्तेः
<>गणेशव्रते तृतीयायुतैव चतुर्थी “चतुर्थी तु तृतीयायां
<>महापुण्यफलप्रदा । कर्तव्या व्रतिभिर्वत्स! गणनाथ
<>सुतोषिणी” इति हेमाद्रौ व्रह्मवैवर्त्तात् । माधवोये तु
<>गणेशव्रते “मध्याह्नव्यापिनी मुख्या” चतुर्थी गणनाथस्य
<>मातृविद्धा प्रशस्यते । मध्याह्नव्यापिनी चेत् स्यात् परत-
<>श्चेत् परेऽहनि” इति वृहस्पतिवचनात् “प्रातः शुक्ल-
<>तिलैः स्नात्वा मध्याह्ने पूजयेन्नृप!” इति “तत्कल्पेऽभि-
<>धानाच्च तेन परदिने तथान्वे परा अन्यथा पूर्वेत्युक्तम् वस्तु-
<>तस्तु यत्र भाद्रशुक्लचतुर्थ्यादौ गणेशव्रतविशेषे मध्याह्न-
<>पूजोक्ता तद्विषयाण्येव प्रागुक्तवचनानि न तु सार्वत्रि-
<>काणि । संकष्टचतुर्थ्यादौ बहूनां कर्मकालानां बाधापत्तेः
<>तेन सर्वत्र गणेशव्रते पूर्वैवेति सिद्धम् । संकष्टचतुर्थी तु
<>चन्द्रोदयव्यापिनी ग्राह्या दिनद्वये तथात्वे मातृयोगस्य
<>सत्त्वात् पूर्वेति केचित् । अन्ये तु मुहूर्त्तत्रयादिरूपस्य
[Page3295-b+ 38]
<>तृतीयायोगस्याभावात्परदिने माधवोक्तमध्याह्नव्यापिस-
<>त्त्वात् संपूर्णत्वाच्च परेत्याचक्षते । दिनद्वये तदभाते तु परैव ।
<>गौरीव्रते तु पूर्वैव । “गणेशगौरीबहुलाव्यतिरिक्ताः प्र-
<>कीर्त्तिताः । चतुर्थ्यः पञ्चमीविद्धा देवतान्तरयोगतः” इति
<>मदनरत्ने ब्रह्मवैवर्त्तात्
<P>पञ्चमी तु माधवमते सर्वापि पूर्वा “चतुर्थीसं-
<>युता कार्या पञ्चमी परया न तु । दैवे कर्मणि
<>पित्र्ये च शुक्लपक्षे तथा सितेति” हारोतोक्तेः
<>हेमाद्रिमते तु कृष्णा पूर्वा सिता परा “कृष्णा पूर्वयुता
<>सिता परयुता स्यात् पञ्चमी” इति दीपिकोक्तेः वस्तुतस्तु
<>हारीतोक्तिरुपवासविषया “प्रतिपत्पञ्चमी चैव सावित्री-
<>भूतपूर्णिमा । नवमी दशमी चैव नोपोष्याः परसंयुताः”
<>इति व्रह्मवैवर्तात् यत्तु “पञ्चमी तु प्रकर्तव्या षष्ठ्या युक्ता
<>तु नारद!” इत्यापस्तम्बीयम् तत् स्कन्दव्रतपरम् “स्क-
<>न्दोपवासे स्वीकार्या पञ्चमी परसंयुता” इति वाक्यशेषा-
<>दिति माधवः तन्नागपूजाविषयमित्यनन्तभट्टनिर्णयामृता-
<>दयः । चमत्कारचिन्तामणौ च “पञ्चमी नागपूजायां
<>कार्या षष्ठीसमन्विता । तस्यान्तु तुषिता नागा इतरा
<>सचतुर्थिका” इति तेन नागपूजादौ परैव । यत्तु मदन-
<>रत्नदिवोदासीययोः श्रावणपञ्चम्यतिरिक्ता पूर्वेत्युक्तं
<>“श्रावणे पञ्चमी शुक्ला संप्रोक्ता नागपञ्चमी । तां परि-
<>त्यज्य पञ्चम्यश्चतुर्थीसहिता हिताः” इति संग्रहोक्तेः,
<>“गणेशस्कन्दयोगाभ्यां क्रमान्नागः शुभाशुभः । मित्रा-
<>मित्रे तयोः पत्रे नागानामाखुबर्हिणौ” इति षट्त्रिंश-
<>न्मताच्च श्रावणपञ्चम्यतिरिक्तायाः नागपञ्चम्याश्चतुर्थीयुत-
<>त्वमुक्तं तदुपवासादिविषयम् । पत्रे वाहने ।
<P>षष्ठी सर्वमते स्कन्दव्रतातिरिक्ता परैव युग्मवाक्यात्
<>“नागविद्धा न कर्तव्या षष्ठी चैव कदाचन” इति स्कान्दाच्च
<>निर्णयामृते “षष्ठी च सप्तमी चैव वारश्चेदंशुमालिनः ।
<>योगोऽयं पद्मको नाम सूर्य्यकोटिग्रहैः समः” ।
<P>सप्तमी पूर्वैव युग्मवाक्यात् “षष्ठ्या युता सप्तमी च
<>कर्तव्या तात! सर्वदा” इति स्कान्दाच्च ।
<P>अष्टमी तु सर्वमते कृष्णा पूर्वा सिता परा “व्रत-
<>मात्रेऽष्टमी कृष्णा पूर्वा शुक्लाष्टमी परा” इति
<>माधवोक्तेः “परयुक् शुक्लाष्टमी पूर्वयुक् कृष्णा” इति
<>दोपिकोक्तेश्च शिवशक्त्युत्सवे तु कृष्णाप्युत्तरा
<>“पक्षद्वयेऽप्युत्तरैव शिवशक्तिमहोत्सवः” इति माध-
<>वोक्तेः दिवोदासीये भविष्ये “यदा यदा सिताष्टम्या
[Page3296-a+ 38]
<>बुधवारो भवेत् क्वचित् । तदा तदा हि सा ग्राह्या
<>एकभक्ताशने नृप! । सन्ध्याकाले तथा चैत्रे पसुप्ते च
<>जनार्दने । बुधाष्टमी न कर्तव्या हन्ति पुण्यं पुरातनम्”
<>अन्त्यं पद्यं हेमाद्रौ न धृतम् ।
<P>नवमी तु सर्वमते पूर्वा युम्मवाक्यात् “न कुर्य्या-
<>न्नवमीं तात! दशम्या तु कदाचन” इति स्कान्दाच्च ।
<P>दशमी पूर्वा परा वेति हेमाद्रिः “कृष्णा पूर्वोत्तरा
<>शुक्ला दशम्येवं व्यवस्थिता” इति माधवः वस्तुतस्तु
<>मुख्या नवमीयुतैव ग्राह्या “दशमी तु प्रकर्तव्या
<>सदुर्गा द्विजसत्तम!” इत्यापस्तम्बोक्तेः यत्तु “संपूर्णा
<>दशमी कार्या पूर्वया परयाऽथ वा” इत्यग्निरसोक्तं
<>तन्नवमीयुक्ताऽलाभे औदयिकी ग्राह्येत्येवं नेयम्” ।
<>एकादशीनिर्णयस्तु कालमाधवीयानुसारेण एकादशीशब्दे
<>१४८८ पृ० उक्तः । महाद्वादश्यादिनिर्णयः नि० सि० यथा
<>“अथाष्टौ महाद्वादश्यः तत्र शुद्धाधिकैकादशीयुक्ता द्वादशी
<>उन्मीलिनी १ संज्ञा द्वादश्येव शुद्धाधिका वर्द्धते चेत्सा
<>वञ्जुली २ वासरत्रयस्पर्शिनी त्रिस्पृशा ३ अग्रे पर्वणः संपू-
<>र्णाधिकत्वे पक्षवर्द्धिनी ४ । पुष्पर्क्षयुता जया ५ श्रवणयुता
<>विजया ६ पुनर्वसुयुता जयन्ती ७ रोहिणीयुता पापनाशिनी ८
<>एताः पापक्षयमुक्तिकाम उपवसेत् । अत्र मूलं हेमाद्रौ ज्ञे-
<>यम् । एकादशीद्वादश्योरेकाहे तन्त्रेणोप्रवासः, पार्थक्ये
<>तु शक्तस्योपवासद्वयम् “एकादशीमुपोष्यैव द्वादशीं समु-
<>पोषयेदिति विष्णुरहस्यात् अशक्तौ तु द्वादश्यामेव
<>“एवमेकादशीं त्यक्ता द्वादशीं समुपोषयेत् । पूर्ववासरजं
<>पुण्यं सर्वं प्राप्नोत्यसंशयमिति” तत्रैवौक्तेः । यदा त्वल्पा
<>द्वादशी तदोक्तं मात्स्ये “यदा भवति स्वल्पापि द्वादशी
<>पारणादिने । ऊषःकाले द्वयं कुर्य्यात्प्रातर्माध्याह्निकं तदा ।
<>नारदीयेऽपि “अल्पायामथ विप्रेन्द्र! द्वादश्यामरुणोदये ।
<>स्नानार्चनक्रियाः कार्य्या दानहोमादिसंयुताः” इति सङ्कटे
<>तु माधवीये देवलः “सङ्कटे विषमे प्राप्ते द्वादश्यां पारयेत्-
<>कथम् । अद्भिस्तु पारणात् कुर्य्यात् पुनर्भुक्तं न दोष-
<>कृदिति” । सङ्कटे त्रयोदशीश्राद्धप्रदीषादौ । अत्र केचिदाहुः
<>अपकर्षवाक्यान्यनाहिताग्निविषयाणि अग्निहोत्रादीनां
<>श्रौतत्वेनापकर्षायोगादिति । द्वादश्यां च प्रथमपादम-
<>तिक्रम्य पारणं कार्य्यम् “द्वादश्याः प्रथमः पादो हरि-
<>वासरसंज्ञितः । तमतिक्रम्य कुर्वीत पारणं विष्णुतत्परः”
<>इति निर्णयामृते मदनरत्ने च विष्णुधर्मोक्तेः । अत्र
<>केचित् सङ्गिरन्ते यदा भूयसी द्वादशी तदापि प्रातर्मु-
[Page3296-b+ 38]
<>हूर्त्तत्रये पारणं कार्य्यम् “सर्वेषामुपवासानां प्रातरेव हि
<>पारणमिति” वचनादिति । अस्मद्गुरवस्तु बहूनां कर्म्म-
<>कालानां विना कारणं बाधापत्तेः प्रागुदग्वचनैश्च अल्प-
<>द्वादश्यामेवापकर्षविघानादपराह्ण एव कार्य्यम् । प्रातः
<>शब्दस्तु “सायं प्रातर्द्विजातीनामशनं श्रुतिचोदितमिति”
<>वदपराह्णवाचित्वेऽप्युपपन्नः न च वाक्यवैयर्थ्यं पुन-
<>र्भोजनसायंपारणनिवृत्त्यर्थत्वात्तस्येत्याहुः । प्रमादेन एका-
<>दश्युपवासातिक्रमे अपरार्के वाराहे “एकादशी विप्लुता
<>चेद्द्वादशीपरतः स्थिता । उपोष्या द्वादशी तत्र यदी-
<>च्छेत्परमं पदमिति” कैश्चित्तु वैष्णवं पदमिति पठि-
<>तम् अत्राविरोधिनो नियमाः सर्वव्रतेषु बोद्धव्याः ।
<>अन्ये च नवरात्रे वक्ष्यन्ते इति दिक् ।
<P>द्वादशी तु पूर्वैव युग्मवाक्यात् द्वादशी तु प्रक-
<>र्त्तव्या एकादश्या युता प्रभो!” इति स्कान्दाच्च ।
<P>त्रयोदशी तु सर्वमते शुक्ला पूर्वा, कृष्णोत्तरा “त्रयो-
<>दशतिथिः पूर्वः सितोऽथाऽसितः पश्चादिति” दीपिकोक्तेः
<>“शुक्ला त्रयोदशी पूर्वा परा कृष्णा त्रयोदशीति” माधवीयाच्च
<P>चतुर्दशी सर्वमते कृष्णा पूर्वा, शुक्लोत्तरा, उपवासे
<>तु द्वय्यपि परेति मदनरत्ने ।
<P>पौर्णमास्यमावास्ये तु सावित्रीव्रतं विना परे ग्राह्ये
<>“भूतविद्धे न कर्त्तव्ये दर्शपूर्णे कदाचन । वर्जयित्वा
<>मुनिश्रेष्ठ! सावित्रीव्रतमुत्तममिति” ब्रह्मवैवर्त्तात्
<>“अमायां योगविशेषमाहाऽपरार्के शातातपः “अमा-
<>वस्यां भवेद्वारो यदा भूमिसुतस्य वै । जाह्नवीस्नान-
<>मात्रेण गोसहस्रफलं लभेत्” ।
<>“अमा वै सोमवारेण रविवारेण सप्तमी । चतुर्थी भौम-
<>वारेण विषुवत्सदृशं फलम्” तत्रैव व्यासः “सिनीवाली
<>कुहूर्वापि यदि सोमदिने भवेत् । गोसहस्रफलं दद्यात्
<>स्नानं वै मौनिना कृतम्” । हेमाद्रौ वृहन्मनुः “श्रवणाश्वि
<>धनिष्ठार्द्रानागदैवतमस्तके । यद्यमा रविवारेण व्यती
<>पातः स उच्यते” । नागदैवतम् अश्लेषा मस्तको मृग-
<>शिरः । प्रथमपाद इत्यन्ये स च सर्वेषाम्” ।
<P>सर्वतिथिषु वर्ज्यान्याह मुहूर्त्तदीपिकायाम्
<>“कुष्माण्डं वृहतीफलानि लवणं वर्ज्यं तिलाम्लं तथा
<>तैलं चामलकं दिवं प्रवसता शीर्षं कपालान्त्रकम् । निष्पा-
<>वांश्च मसूरिकान् फलमथो वृन्ताकसंज्ञं मधु द्यूतं स्त्रीग-
<>मनं क्रमात् प्रतिपदादिष्वेवमाषोडशात्” “शीर्षं नारिके-
<>लम्, कपालम् अलाबु, अन्त्रं पटोलकम्” भूपालः “कुष्माण्डं-
[Page3297-a+ 38]
<>वृहतीक्षारं मूलकं पनसंफलम् । धात्री शिरः कपालान्त्रं
<>नखचर्म्मतिलानि च । क्षुरकर्माङ्गनासेवां प्रतिपत्प्रभृति
<>त्यजेत् । नखं शिम्बी चर्म मसूरिका प्रतिपदादितिथिषु
<>कुष्माण्डादिभक्षणफलं चोक्तं तिथितत्त्वे स्मृत्या यथा
<P>“कुष्माण्डे चार्थहानिः स्याद्वृहत्यां न स्मरेद्धरिम् ।
<>बहुशत्रुः पटोले स्याद् धनहानिस्तु मूलके । कलङ्की
<>जायते विल्वे तिर्य्यग्योनिश्च निम्बके । ताले शरीर-
<>नाशः स्यात् नारिकेले च मूर्खता । तुम्बी गोमांसतुल्या
<>स्यात् कलम्बी गोबधात्मिका । शिम्बी पापकरी प्रोक्ता
<>पूतिका ब्रह्मघातिका । वार्त्ताकौ सुतहानिः स्यात्
<>चिररोगी च माषके । महापापकरं मांसं प्रतिपदादिषु
<>वर्जयेत्” ।
<>प्रसङ्गात्तिथिसाधनप्रकारः सि० शि० उक्तो दर्श्यते यथा
<>“रवि १२ रसै ६ र्विरवीन्दुलवाहृताः फलमितास्तिथयः
<>करणानि च । कुरहितानि च तानि बवादितः शकु-
<>नितोऽसितभूतदलादनु । ग्रहकलाः सरवीन्दुकला
<>हृताः खखगजै ८०० श्च भयोगमितिः क्रमात् । अथ
<>हृता स्वगतैष्यविलिप्तिक्ताः स्वगतिभिश्च गतागतनाडिकाः”
<>मू० । “व्यर्केन्दोर्भागा द्विष्ठाः । एकत्र रवि १२ भिर्भा-
<>ज्यास्तत्र फलं गतास्तिथयः । अन्यत्र रसै ६ र्भाज्याः ।
<>फलं गतकरणानि । तानि त्वेकोनानि बवादितो
<>भवन्ति । कृष्णचतुर्दश्यर्द्धादुपरि यान्यवशिष्यन्ते त्रीणि
<>चतुर्थं प्रतिपत्प्रथमार्धे च । एतानि चत्वारि शकुनितः ।
<>शकुनिचतुष्यादनागकिन्तु(किंस्तु)घ्नानीति शेषः । यस्य
<>ग्रहस्य नक्षत्रं ज्ञातुमिष्यते तस्य कलाः कार्य्याः । तथा
<>चन्द्रार्कयोगस्य कलाः कार्य्याः । उभयत्र शताष्टकेन ८००
<>हृते प्रथमस्थाने गतभानि द्वितीयस्थाने गतयोगाः ।
<>अथ यान्यवशिष्टानि तानि गतानि । तानि स्वस्वह-
<>रच्युतानि गम्यानि स्युः । तेषां गतानां सम्बन्धिन्यो
<>विकलाः स्वस्वगतिभिर्भाज्याः । यल्लभ्यते ता गतघ-
<>टिका भवन्ति । यद्येष्याणां विकला भक्तास्तदैष्या
<>घटिका भवन्ति । अत्रोपपत्तिः । यदि व्यर्केन्दोश्चक्रांशै
<>३६० स्त्रिंशत् तिथयी लभ्यन्ते तदैभिः किमिति ।
<>अत्र त्रिंशतापवर्तिते हरे जातो द्वादश हरः । अथ
<>यदि चक्रांशैः ३६० षष्टिः ६० करणानि लभ्यन्ते
<>तदैभिः किमिति । अत्रापि षष्ट्यावर्तिते जातो हरः
<>षण्मितः । अथ यदि चक्रकलाभिः २१६०० सप्तविंश-
<>तिर्भानि लभ्यन्ते योगा वा तदेभिः किमिति । अत्रापि
[Page3297-b+ 38]
<>सप्तविंशत्यापवर्तने कृते जातोऽष्टशती हर उभयत्र ।
<>अथ घटीकरणार्थमनुपातः । यदि गतिकलाभिः षष्टि-
<>घटिका लभ्यन्ते तदा गतैष्याभिः कलाभिः किमिति
<>फलं गतैष्या घटिकाः । अथ कलाः षष्ट्या गुणिता
<>विकलाः स्युरित्यतः उक्तम् अथ हृताः स्वगतैष्यवि-
<>लिप्तिका इति सर्वमुपपन्नम्” प्रमि० ।
<>सू० सि० तिथ्याद्यानयनप्रकार उक्तो यथा
<>“मभोगोऽष्टशतीलिप्ताः खाश्विशैलास्तथा तिथेः । ग्रह-
<>लिप्ता भभोगाप्ता भानि भुक्त्या दिनादिकम्” सू० सि० ।
<>“अष्टशतमिताः कला नक्षत्रभोगः । प्रसङ्गात् तिथि-
<>भोगमाह । खाश्विशैला इति । तिथेर्विशत्यधिकस-
<>प्तशतमिताः ७२० कलास्तथा भोग इत्यर्थः । यस्य ग्रहस्य
<>नक्षत्रज्ञानमिष्टं तस्य ग्रहस्य राशयस्त्रिंशद्गुण्या
<>अंशा योज्यास्ते षष्टिगुणिताः कला योज्या इति परि-
<>भाषया कला नक्षत्रभोगभक्ताः फलं ग्रहस्य गतन-
<>क्षत्राणि शेषं वर्तमाननक्षत्रस्य गतकलास्तस्मात् तस्य
<>गतदिनाद्यानयनमाह भुक्त्येति । ग्रहस्य कलात्मिकया
<>गत्या शेषदिनादिकं गतं भागहरणेन साध्यमेवं शेषो-
<>नाद्भोगाद्गतिकला भागेनैष्यदिनादिकं साध्यम् । अत्रोप-
<>पत्तिः । भचक्रभोगेण सप्तविंशतिनक्षत्राण्यश्विन्यादीनि
<>ग्रहो भुनक्त्यतः सप्तविंशतिनक्षत्राणां चक्रकलाः
<>षट्शतयुतैकविंशतिसहस्रमिता २१६०० भोगस्तदै-
<>कनक्षत्रस्य क इत्यनुपातेनाष्टशतकलाभोगः । एवं
<>तिथेश्चान्द्रमासत्रिंशांशाच्चान्द्रमासस्य सूर्य्यचन्द्रान्तरैक-
<>भगणसिद्धत्वाच्च । त्रिंशत्तिथीनां चक्रकलाभोगस्तदैकतिथेः
<>क इत्यनुपातेन विंशत्यधिकसप्तशतकलाभोगः ७२० ।
<>अथाष्टशतकलाभिरेकं नक्षत्रं तदा ग्रहकलाभिः कि-
<>मित्यनुपातेन फलमश्विन्यादीनि ग्रहभुक्तानि शेषकला
<>ग्रहाधिष्ठितनक्षत्रस्य गतं भोगाद्धीनं तस्यैष्यम् । यदि
<>ग्रहगत्यैकं दिनं तदाभीष्टकलाभिः किमित्यनुपातेन तस्य
<>गतैष्यदिवसाद्यं भवति । एवं चन्द्राद्दिननक्षत्रं
<>ज्ञेयम्” रङ्गना० । “रवीन्दुयोगलिप्ताभ्यो योगा भभो-
<>रभाजिताः । गता गम्याश्च षष्टिघ्ना भुक्तियोगाप्तना-
<>डिकाः” सू० सि० “सूर्य्यचन्द्रयोगस्य राश्यादिकस्य परिभा-
<>षया याः कलास्ताभ्यो योगा विष्कम्भादयो भभोग-
<>भाजिता भभोगेन पूर्वोक्तेन विभक्ता भवन्ति । एकै-
<>कयोगस्य भभोगमितौ भोगः स प्रत्येकं ताभ्योऽपनीय
<>यन्मिताः शुद्धास्तन्मिता योगा गताः । यस्य भोगो
[Page3298-a+ 38]
<>न शुद्ध्यति स वर्त्तमान इत्यर्थः । कला भभोगभक्ता
<>गता योगास्तदग्रिमो वर्त्तमान इति तात्पर्य्यम् । तस्य
<>शेषं गतं भोगात् पतितमेष्यं ताभ्यां घटिकाद्यानयन-
<>माह । गता इति । गता एष्याः । चः समुच्चये ।
<>कलाः षष्टिगुणिताः कार्य्यास्ताम्यो भुक्तियोगाप्तनाडिका
<>रविचन्द्रकलात्मकग योर्योगेन भजनाल्लब्धा घटिका
<>गतैष्या भवन्ति । अत्रोपपत्तिः । सूर्य्यचन्द्रयोगमि-
<>तस्य ग्रहस्य नक्षत्राणि विष्कम्भादिसञ्ज्ञानि योगो-
<>त्पन्नत्वाद्योगा अतस्तदानयनं पूर्वोक्तवत् । अतएव
<>सूर्य्यचन्द्रगतियोगतुल्यतद्गत्या षष्टिसावनघटिकास्तदा
<>गतैष्या कलाभिः का इत्यमुपातेन गतैष्यघटिकानयनं
<>युक्तमुक्तम्” रङ्गना० । “अर्कोनचन्द्रलिप्ताभ्यस्तिथयो
<>भोगभाजिताः । गता गम्याश्च षष्टिघ्ना नाद्ध्यो भुक्त्य-
<>न्तरोद्धृताः” सू० सि० । “पूर्वार्धव्याख्यानं पूर्वश्लोक-
<>पूर्वार्द्धरीत्या ज्ञेयमुत्तरार्द्धं स्पष्टम् । अत्रोपपत्तिः ।
<>“तिथिभीगकलाभिरेका तिथिस्तदा सूर्य्योनचन्द्रकलाभिः
<>का इत्यनुपातेन फलं गततिथयो वर्त्तमानतिथेर्गतैष्ये
<>शेषशेषोनभोगकले ताभ्यां गत्यन्तरकलाभिरनुपातेन गतै-
<>ष्यटिकाः पूर्ववत्” रङ्गना० ।
<>कल्पे तिथिमानमुक्तं सि० शि० यथा
<>“विधिदिने दिनकृद्दिवसाः करेन्द्रियशरेषुभुवोऽर्वुद
<>संगुणाः । नवनवाङ्ककराभ्ररसेन्दवः प्रयुतसंगुणिता
<>विधुवासराः” १६०२९९९००००००० । अत्रोपपत्तिः, रवि-
<>वर्षाणि दिनीकृतानीति सुगमम् । चन्द्रार्कयोर्यावन्तः
<>कल्पे योगास्तावन्तः किल शशिमासाः । ते तु योगा
<>भगणान्तरतुल्याः स्युः । उभयोरपि प्राग्गमनात् ।
<>अतो मगणान्तरतुल्याः शशिमासा भवन्ति । ते त्रिंश-
<>द्गुणाः शशिदिवसा भवन्तीत्युपपन्नम् ।
<>युगे तिथिसंख्या सू० सि० उक्ता यथा ।
<P>युग इत्युपक्रमे चान्द्रदिनप्रमाणमाह
<>“चान्द्राः खाष्टखखव्योमखाग्निखर्तुनिशाकराः” सू० सि० ।
<>“अष्टाश्विगजसप्तभूगोनगसप्तपञ्चभूमिता युगे सूर्य्यसा-
<>वनदिवनाः । चान्द्रा दिवसा युगतिथय इत्यर्थः । अशी-
<>तिशून्यचतुष्कत्रिखनृपा एते त्रिंशद्भक्ताश्चान्द्रमासा
<>उक्तप्रायाः । अनेनैव चान्द्रदिवसानामुपपत्तिः सूर्य्य-
<>चन्द्रयोर्भगणयोरन्तरूपचान्द्रमासास्त्रिंशद्गुणिता इति
<>स्पष्टीकृताः” रङ्गना० ।
<>तिथिभेदे देवभेदपूजा पीयू० धा० धृतवाक्ये नीक्ता यथा
[Page3298-b+ 38]
<>तत्र नारदः “यद्दिनं यस्य देवस्य तद्दिने तस्य संस्थितिः”
<>अग्निपुराणेऽपि “प्रतिपद्यग्निपूजा स्यात् द्वितीयायाञ्च
<>वेधसः । दशम्यामन्तकस्यापि षष्ट्यां पूजा गुहस्य च ।
<>चतुर्य्यां गणनाथस्य गौर्य्यास्तत्पूर्ववासरे । सरस्वत्या नव-
<>म्याञ्च । सप्तम्यां भास्करस्य च अष्टम्याञ्च चतुर्द्दस्यामेका-
<>दश्यां शिवस्य च । द्वादश्याञ्च त्रयोदश्यां हरेश्च मदनस्य
<>च । शेषादीनां फणीशानां पञ्चम्यां पूजनं भवेत् । पर्वणी-
<>न्दोस्तिथिष्वासु पक्षद्वयगतास्वपीति” ।
<>पञ्चदशसंख्यायां सू० सि० उदा० ।
<P>स्त्रीत्वे “वैवाहिकीं तिथिं पृष्टास्तत्क्षणं हरबन्धुना”
<>कुमा० । पुंस्त्वे “निखिलान् निशि पूर्णिमा तिथीनुपतस्थे-
<>ऽतिथिरेकिका तिथिः” नैष० ।
<LEND>
