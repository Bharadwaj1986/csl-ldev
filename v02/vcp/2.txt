<L>2<pc>0035,a<k1>अ<k2>अ
अ¦ अव्य० अव--प्रीणनादौ ड स्वरादिपाठादव्ययत्वम् । अभावे,
<>प्रतिषेधे स्वल्पेऽर्थे अनुकम्पायां, सम्बोधने, अ अनन्त! ।
<>अधिक्षेपे, अ पचसि त्वं जाल्म! । “उपसर्गस्वरविभक्ति-
<>प्रतिरूपकाश्चेति” स्वरादिगणसूत्रे अ इति सिद्धान्त-
<>कौमुद्यामुदाहृतं मनोरमायाञ्च अ संबोधने अधिक्षेपे
<>निषेधे चेति व्याख्यातम् । “अभावे नह्यनोन” इत्यमर-
<>टीकायां नञादेशोऽयमित्युक्तम् । स च आदेशः नखनमुच्या-
<>दिभिन्नशब्दघटके उत्तरपदस्थे हलादौ शब्दे परे भवति ।
<>स तु नञर्थे एव स्थानितुल्यार्थकत्वादादेशस्य । नञर्थाश्च
<>तत्सादृश्यमभावश्च तदन्यत्वं तदल्पता ।
<>अप्राशस्त्यं विरोधश्च नञर्थाः षट् प्रकीर्त्तिताः ॥
<>इत्युक्तेः षड्विधाः । तत्र अब्राह्मणइत्यादौ ब्राह्मणसादृश्य-
<>वत्त्वेन क्षत्त्रियादीनां बोधकता, अघटमित्यादौ घटा-
<>भावस्य, अपट इत्यादौ पटभिन्नस्य, अनुदरा कन्येत्यादौ
<>अल्पोदरत्वस्य, अपशवो वै अन्ये गोऽश्वेभ्यइत्यादौ गवाश्व-
<>भिन्नपशूनामप्राशस्त्यस्य, असुरः असित इत्यादौ च सुरसित
<>विरोधस्य बोधकता । तत्रायं विशेषः नञः सर्व्वत्र अभावे
<>भेदे च शक्तिः सादृश्यादौ तु निरूढलक्षणा । तत्र अघट-
<>मित्यादौ अव्ययीभावे, अधन इत्यादौ बहुव्रीहौ भाव
<>कृदन्तोत्तरपदके “अभेदः अज्ञानमित्यादौ” नञ्तत्पुरुषे च
<>अभावबोधकता । भावकृदन्तभिन्नोत्तरपदनञ्तत्पुरुषे तु
<>अघट इत्यादौ भिन्नत्वबोधकतेति । अत्रेदं बोध्यम् ।
<>समासे हलादौ उत्तरपदे नञः स्थाने अ इत्यादेशविधानेन
<>समासएवास्य नञर्थकस्य अ इत्यस्य प्रयोगः नान्यथा, सम्बो-
[Page0035-b+ 30]
<>धनाद्यर्थकस्य तु पृथक्प्रयोगः किन्तु “नञोनलोपस्तिङि
<>क्षेपे” इति वार्त्तिकेन तिङन्तपदे परेऽपि नञादेशस्य विधा-
<>नात् तस्यैव पृथक्प्रयोगः । अधिकं नञ्शब्दार्थावसरे
<>वक्ष्यते । अजीवनिरित्यादौ अधिक्षेपार्थकता अजस्रमित्यादौ
<>उप० स० । तस्य च क्रियायोगात् प्रतिषेधार्थकता ।
<LEND>
