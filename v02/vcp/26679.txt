<L>26679<pc>3815,a<k1>द्वितीय<k2>द्वितीय
द्वितीय¦ त्रि० द्वयोः पूरणः तीय । द्वित्वसंख्यापूरणे तस्याः
<>ङित्सु वा सर्वनामकर्म । “एकमेवाद्वितीयं ब्रह्म”
<>श्रुतिः । “द्वितीयगाभी न हि शब्द एष नः” रघुः “मा-
<>तुरग्रेऽधिजननं द्वितीयं मौञ्जिबन्धनात्” मनुः २ पुत्रे
<>पु० त्रिका० । ३ भार्य्यायां स्त्री टाप् अमरः । चन्द्रस्य
<>द्वितीयकलायाः सूर्यकिरणप्रवेशनिर्गमयोग्ये क्रियारूपे
<>तदुपलक्षिते कालभेदे वा ५ तिथिभेदे स्त्री तस्याः व्रता-
<>द्यङ्गकालनिर्णयः कालमा० दर्शितो यथा
<>“प्रथमद्वितीयादीनां पञ्चदशकलानां क्रमेण चन्द्रम-
<>ण्डलप्रवेशनिर्गमनाभ्यां शुक्लकृष्णपक्षयोः प्रतिपद्-
<>द्वितीयादिनामधेयास्तिथयो भवन्ति । तत्र प्रति-
<>पदि योनिर्णयः पूर्वप्रकरणेऽभिहितः स एवोत्तरासु
<>सर्वासु तिथिषु साम्येन सञ्चारयितव्यः । विशेषांस्तु
<>तत्र तत्राभिधास्ये । प्रतिपदि दैवं पित्र्यं च व्यवस्था-
<>पितम् । दैवं षड्विधम् उपवासैकभक्तनक्तायाचित
<>दानव्रतभेदेन, तीर्थस्नानजपहोमादयस्तु व्रतशब्देनैव
<>संगृहीताः । पित्र्यं द्विविधम् । एकोदिष्टं पार्वणं
<>चेति । तत्र सर्वत्र कर्मकालव्याप्तियुक्ताया एव तिथे-
<>रनुष्ठानाङ्गत्वं स्मृतिष्वभिप्रेतम् । कर्मकालश्च द्विवि-
<>धोमुख्यो गौणश्चेति । तद्यथा एकभक्ते मध्याह्नो-
<>मुख्यः । आसायमवशिष्टो गौणः । तिथिव्याप्तिर्द्विविधा
<>स्वाभाविकतिथिव्याप्तिः साकल्यापादिततिथिव्याप्तिश्चेति ।
<>यदा सङ्गवपर्यन्तामावास्या तदानीमुपरितनो मध्या-
<>ह्नोमुख्ययैव प्रतिपदा व्याप्ता भवति । यदा त्वपराह्णा-
<>दिमारभ्य तिथिक्षयवशात्परेद्युः सङ्गवान्ता प्रतिप-
<>द्ववति । तदा पूर्वेद्युर्गौणकालव्य प्तिमुपजीव्यैकक्तभानु-
<>ष्ठानस्वीकारे सति मध्याह्ने तथैवानुष्ठेयत्वात्तत्र
<>स्वाभाविकप्रतिपद्व्याप्त्यभावेऽपि साकल्यवचनापादितप्र-
<>तिपद्व्याप्तिः स्वीकृता । एवं च सति कर्मकालव्याप्तौ
<>सर्वस्मृतीनामत्यन्तनिर्बन्धदर्शनात् कर्मकालव्याप्तिशास्त्र-
<>मितरेभ्यः प्रबलमिति निश्चीयते । तदनुसारेण द्विती-
<>याद्या अपि तिथय उपवासादौ दैवे, एकोद्दिष्टादौ
[Page3815-b+ 38]
<>पैत्र्ये च कर्मकालव्याप्तियुक्ताः स्वीकर्त्तव्याः । उप-
<>वासस्तु सर्वतिथिषु नारदीये दर्शितः! “शुक्लान वा
<>यदि वा कृष्णान् प्रतिपत्प्रभृतींस्तिथीन् । उपोष्यैव
<>वलिं दत्त्वा विधिनेत्यपरे दिने । ब्राह्मणान् भोजयित्वा
<>तु सर्वपापैः प्रमुच्यते” इति । उपवासस्याहीरात्रः कर्म
<>कालः । तस्मात्तद्व्यापिनी तिथिर्ग्राह्या । तदसम्भवे
<>खण्डतिथिर्ग्राह्येति निरूप्यते । तत्र च सूर्य्योदये-
<>त्रिमुहूर्त्ता ततोऽधिका वा प्रतिपद्भवति । उत्तरदिने चा-
<>स्तमयादर्वाक् त्रिमुहूर्त्ता ततोऽधिका वा तृतीया भवति
<>सेयमुमयविद्धा द्वितीया । तत्र वेधकतिथेरुदयेऽस्तमये वा
<>त्रिमुहूर्त्तत्वं वेधप्रयोजकं न तु ततोन्यूनत्वं तदेव
<>पैठीनसिवाक्येन पूर्वमुदाहृतम् । वेध्यतिथेश्च त्रिमुहूर्त्त
<>सद्भावोऽपेक्षित इति “द्विमुहूर्त्तं त्रिरह्नश्चेत्यनेन
<>सुमन्तुवचनेत दर्शितम् । उदयास्तमययोरेव वेध
<>इत्ययमर्थः “उदये सा तिथिर्ग्राह्या विपरीता तु पैतृके”
<>इत्यादिभिः कात्यायनवचनैरवगन्तव्यः । एवञ्च सति
<>यथोदाहृते पूर्वविद्धोत्तरविद्धे ये द्वितीये तयोरुत्तर
<>विद्धा द्वितीयोपोष्या युग्माग्निवाक्येनान्वयव्यतिरेका-
<>भ्यामुत्तरविद्धायाः प्राशस्त्याभिधानात् । यद्यप्युपाष्य-
<>त्वं साक्षान्नाभिहितं तथापि कर्मान्तरविशेषस्याबुपा-
<>दानात् उपवासविषयत्वं परिशिष्यते । तथाहि ।
<>न तावत्पित्र्यविषयत्वं सम्भवति व्यासेन युग्मादि
<>शास्त्रस्य खर्वादिशास्त्रस्य च दैवपित्र्यविषयत्वेन व्यव-
<>स्थापितत्वात् । नाप्येकभक्तनक्तविषयत्वं तयोर्मध्याह्न
<>प्रद्रोषव्याप्त्यधीनत्वेन युग्मादिशास्त्रानधीनत्वात् । अया-
<>चितस्य तूपवासवदनुष्ठेयत्वेन न पृथग्विषयत्वं नच
<>दानादिविषयत्वम् दानादेः पौर्वाह्णिकतिथौ कर्त्तव्य-
<>तया निर्णेयत्वात् । अत उपवासविषयत्वं परि-
<>शिष्यते । कद्राचिदेकभक्तादितिथौ युग्मादिशास्त्रस्य
<>संवादो भवति । तदा तच्छास्त्रमुपोद्वालोकं भवतु । न
<>वयं वारयामः । वचनान्तरे तु युग्मादितिथेरुपोष्यत्वं
<>साक्षात् प्रतीयते । तथा च प्रतिपत्प्रकरणे प्रति-
<>पदमावास्यायुग्मस्योपोष्यत्ववचनमुदाहृतम् । तत्रापि
<>युग्मामिप्रायेणैव द्वितीयायाः परविद्धायाः उपो-
<>ष्यत्वं भृगुस्मृतिविष्णुधर्मोत्तराभ्यां दर्शितम् । “एका-
<>दश्यष्टमी षष्ठी द्वितीया च चतुर्दशी । त्रयोदशी चतुर्थी
<>च उपोष्याः स्युः परान्विताः” इति । यदा पूर्वेद्युरुद-
<>यमारभ्य परेद्युरुदयस्योपरि त्रिमुहूर्त्तं वर्धते । तद्रा
[Page3816-a+ 38]
<>पर्वेद्युरेवोपवासः । न चोदाहृतेन परान्विता इति
<>वचनेन विरोधः शङ्कनीयः परान्वितापूर्वान्वितयोः प्रस-
<>क्तयोः सत्योरस्य वचनस्य नियामकत्वात् । नचात्र परा-
<>न्वितत्वं प्रसक्तमस्ति । पूर्वस्य दिनस्य सम्पूर्णतिथि-
<>त्वात् सम्पूर्णखण्डयोः सम्पूर्णस्यासन्देहत्वेन
<>प्रबलत्वात् । असञ्जातविरोधित्वकृत्स्नकर्मकालव्याप्तिभ्यां
<>पूर्वदिनस्यैव प्रावल्यम् । तस्मात्तत्रैवीपवासः । ननु
<>पूर्वोपवामं प्रतिषेधति व्यासः “तृतीयया युता कार्या द्वि-
<>तीया न तु पूर्वयेति” मैवम् अस्य वचनस्य खण्डतिथि
<>विषयत्वेन संपूर्णतिथाबप्रवृत्तेः । खण्डतिथिविषयत्वञ्च
<>पूर्वया युता नैव कार्येत्यभिधानादवगम्यते । ननु खण्ड-
<>तिथावपि द्वितीया पूर्वविद्धैवोपोष्या “प्रतिपत्सद्वितीया
<>स्याद्द्वितीया प्रतिपद्युता” इत्यापस्तम्बेन प्रतिपद्द्वितीय-
<>योर्युग्मत्वाभिधानात् । एतदेव वचनमुपजीव्य कृष्णप्रति
<>पत्परविद्धैवोपोष्येति पूर्वं निर्णीत तर्हि द्वितीयापि
<>क्वचित्पूर्वविद्धा भवतु तदुक्तं स्कन्दपुराणे “प्रतिपत्सम्मुखी
<>कार्या या भवेदापराह्णिकी । पूर्वाह्णिकी च कत्तव्या
<>द्वितीया तादृशी विभो!” इति । तादृशी सम्मुखी पूर्व-
<>युतेत्यर्थः । पूर्वेद्युरुदये मुहूर्तं परित्यज्यावशिष्टपूर्वा-
<>ह्णसम्बन्धिनी यदा भवति तदा वेधकारिण्याः पूर्वतिथेः
<>मुहूर्तत्रयाभावेन वेद्धुमसामर्थ्यात्खयंखण्डापि सती
<>सम्प्रूर्णवत्पूर्वत्रोपवासे युज्यते । अत्र द्वितीया नवधा
<>भिद्यते पूर्वेद्युरुदयमारभ्य प्रवृत्ता १ प्रातरुदयं परित्यज्य
<>प्रवृत्ता २ पूर्वाह्ण सर्वं परित्यज्य प्रवृत्तेति ३ त्रयोभेदास्ते-
<>ष्वेकैकस्य परेद्युस्त्रिमुहूर्त्तत्वतन्न्यूनत्वशून्यत्वैस्त्रैविध्ये
<>सति मिलित्वा नवविधत्वं सम्पद्यते । अथ पूर्वेद्युरु-
<>दयमारभ्य प्रवृत्तायाः सम्पूर्णत्वेन परेद्युर्मुहूर्त्तत्रयत्व
<>तन्न्यूनत्वान्यूनत्वेषु त्रिष्वपि पक्षेषु विवादाविषयत्वात्
<>पूर्वत्रैवोपवासोयुक्तः । उदयं परित्यज्य कियत्पूर्बाह्ण
<>भागं प्रक्रम्य प्रवृत्तायाः परेद्युस्त्रिमुहूर्त्ततायां सत्यपि
<>परयुतोपवाससम्भवे तां परित्यज्य पौर्वाह्णिकवचनेन
<>पूर्वेद्युरेवोपवामो विधीयते । परेद्युस्त्रिमुहूर्त्तन्यून
<>त्वे तु वेधकारिण्यास्तृतीयायाः सत्यपि वेद्धुं सामर्थ्ये
<>वेध्याया द्वितीयायास्त्रिमुहूर्त्तत्वाभावेन वेधयोग्यत्वा-
<>भावात् तत्रोपवासो न प्रसक्तः । अतः परिशेषात् पूर्वाह्ण
<>वाक्याच्च पूर्वत्रैवोपवासः । पूर्वेद्युः पूर्वाह्णं सर्वं
<>परित्यज्य प्रवृत्तायाः परेद्युस्त्रिमुहूर्त्ततयोभयत्र
<>तिथिसत्त्वात् कुत्रोपवास इति सन्देहे सति व्यासेनोत्तर
[Page3816-b+ 38]
<>विधानात् पूर्वदिननिषेधाच्चोत्तरत्रोपबासः । न चात्र
<>शुक्लकृष्णव्यवस्था शङ्कनीया । युग्मषाक्ये शुक्लकृष्णपत्त
<>साधारण्येन परदिनविधानात् कृष्णपक्षेऽपि तत्प्रवृत्तौ-
<>वाधाभावाच्च । अन्ययोस्तु पक्षयोः पूर्ववद्वेधानर्हत्वेन
<>पूर्वेद्युः पौर्वाह्णिकत्वाभावेऽपि परिशेषादापस्तम्बोक्त
<>युग्भवाक्याच्च पूर्वत्रोपवास इति स्थितम् । एकभक्ता-
<>दिपार्वणश्राद्धान्तेषु कर्मसु द्वितीयापयुक्तस्य विशेषस्य
<>क्वचिदप्यस्मरणात् पूर्वोक्तन्यायो योजनीयः” ।
<>सा च अश्विनीकुमारयोर्जन्मतिथिः । यथाह वराहपु०
<P>तयोर्जन्मोपमक्रमे “एतत् सर्वं द्वितीयायामश्विभ्यां
<>ब्रह्मणा पुरा । दत्तं यस्मात्ततस्तेषां तिथीनामुत्तमा
<>तिथिः । एतस्यां रूपकामस्तु पुष्पाहारो भवेन्नरः ।
<>संवत्सरं शुचिर्नित्यं सुखरूपी भवेन्नरः । अश्विभ्यां ये
<>गुणाः प्रोक्तास्ते तस्यापि भवन्ति च” । मनोरथ-
<>द्वितीया तु श्रावणशुक्लद्वितीया । “मनोरथद्विती-
<>यायां दिवा वासुदेवार्च्चनम् रात्रौ चन्द्रोदयेऽर्घ्यदानं
<>नक्तं भाजनादिकमुक्तम् ति० त० विष्णुधर्मोत्तरे
<>“देवमभ्यर्च्य पुष्पैस्तु धूपदीपानुलेपनः । उद्गच्छतश्च बाले-
<>न्दोर्दद्यादर्घ्यं समाहितः । नक्तं भुञ्जीत च नरो
<>यावत्तिष्ठति चन्द्रमाः । अस्तं गते न भुञ्जीत व्रतभङ्ग
<>भयान्नरः” । स्कन्दपु० “आषाढस्य सिते पक्षे द्वितीया
<>पुष्यसयुता । तस्यां रथे समारोप्य रासं मां भद्रया
<>सह । यात्रोत्सवं प्रकुर्वीत प्रीणयेच्च द्विजाद्बहून् ।
<>ऋक्षाभावे तिथौ कार्या सदा सा प्रीतये मम” रथद्वितीया ।
<P>भ्रातृद्वितीया लिङ्गपुराणे “कार्त्तिके तु
<>द्वितीयायां शुक्लायां भ्रावृपूजनम् । या न कुर्य्या-
<>द्विनश्यन्ति भ्रातरः सप्तजन्मनि” । तस्या इति शेषः ।
<>महाभारते “कार्त्तिके शुक्लपक्षे तु द्वितीयायां
<>युधिष्ठिर! । यमो यमुनया पूर्वं भोजितः स्वगृहे
<>स्वयम् । तस्यां निजगृहे पार्थ! न भोक्तव्यमतो
<>बुधैः । यत्नेन भगिनीहस्ताद्भोक्तव्यं पुष्टिवर्द्धनम् ।
<>दानानि च प्रदेयानि भमिनीभ्यो विशेषतेः” । तथा
<>“यमञ्च चित्रगुप्तञ्च यमदूताश्च पूजयेत् । अर्थश्चात्र
<>प्रदातव्यो यमाय सहजद्वयैः” “अत्र भोक्तव्यं पुष्टि-
<>वर्द्धनमिति समभिव्याहृतफलश्रुत्या भोजननियमस्य
<>प्राधान्यात् तस्य मुख्यकालोऽष्टधाविभक्तदिनस्य पञ्च-
<>मांशोग्राह्यः “पञ्चमे च तथा भागे संविभागो
<>यथार्हतः पितृदेवसद्धष्याणामित्यादि” दक्षोक्तेः अत्र
[Page3817-a+ 38]
<>भोजनस्य रागप्राप्तत्वेऽपि तत्कालस्य “अहनि च तथा
<>तमस्विन्यां सार्द्धप्रहरयामान्तः” इति कात्यायनीये न
<>नियमितत्वात् वैधत्वेन शास्त्रीयत्वे न सामान्यशास्त्रप्रा-
<>प्त्युपजीविपर्य्युदासासङ्गतिरिति । त० त० (तेन नाति-
<>प्रगे नातिसायमित्यत्र नञर्थः पर्युदास) “तथा
<>यमद्दितीयायां यात्रायां मरणं भवेत्” । अनध्याय-
<>द्वितीया यथा “प्रेकोचैचा द्वितीयास्ताः प्रेतपक्षे गते
<>तु या । या च कोजागरे जाते चैत्रावल्याः परेऽपि
<>या । चातुर्मास्ये समाप्ते च द्वितीया या भवेत्
<>तिथिः । परास्वेतास्वनध्यायः पुराणैः परिकीर्त्तितः
<>ति० त० । “मार्ग च फाल्गुने चैव आषाढे कार्तिके
<>तथा । पक्षयोर्माघमासस्य द्वितीयां परिवर्जयेत्” मल० त०
<>अयमुपनयनविषयः । पक्षयोरित्यस्योत्तरत्र श्रुतस्य सर्व-
<>त्रान्वयः । “द्वितीया मीनधनुषोः” ज्योति० त० उक्तेः र-
<>विचन्द्रयोर्मीनधनुषोः स्थितयोस्तस्या दग्धत्वम् । चन्द्रमा-
<>त्रस्थितत्वे चन्द्रदग्धत्वं केचिदिच्छन्ति “द्वितीया द्वादशी
<>यक्षे” ज्यो० त० उक्तेस्तस्यामुत्तरस्यां दिशि योगिनी ।
<LEND>
