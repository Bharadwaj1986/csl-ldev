<L>13421<pc>2013,a<k1>कालिक<k2>कालिक
कालिक¦ पुंस्त्री काले वर्षाकाले चरति ठञ, के जले अलति
अल--बा० इकन् ७ त० वा । १ क्रौञ्चे वके शब्दरत्ना०
स्त्रियां ङीष् । कालोवर्ण्णोऽस्त्यस्य ठन् कालात् वर्ण्ण
बाचित्वे जानपदा० नि० ङीष् ततः स्वार्थे क ह्रस्वः इति
वा । कालिका २ देवीमूर्त्तिभेदे “तस्यां विनिर्गतायां तु
कृष्णाऽभूत् साऽपि पार्व्वती” देवीमा० तस्याः कृष्णवर्ण-
तयाविर्भावात्तथात्वम् विवृतिः कालिकापुराणे ६० अ० यथा
“सर्व्वे सुरगणाः सेन्द्रास्ततो गत्वा हिमाचलम् ।
गङ्गावतारनिकटे महामायां प्रतुष्टुवुः । अनेक
संस्तुता देवी तदा सर्व्वामरोत्करैः । मातङ्गवनितामूर्त्ति
र्भूत्वा देवानपृच्छत । युष्माभिरमरैरत्र स्तूयते का
च भाविनी । किमर्थमागता यूयं नातङ्गस्याश्रमं प्रति ।
एवं ब्रबत्या मातङ्ग्यास्तस्यास्तु कायकोषतः । समुद्भू-
ताऽवीद्देवी मां स्तुवन्ति सुरा इति । शुम्भो निशुम्भो
ह्यसुरौ बाधेते सकलान् सुरान् । तस्मात्तयोर्बधा-
याहं स्तूयेऽद्य सकलैः सुरैः । विनिःसृतायां देव्यान्तु
मातङ्ग्याः कायतस्तदा । भिन्नाञ्जननिभा कृष्णा साऽभूत्
गौरी क्षणादपि । कालिकाख्याऽभवत् सापि हिमाचलकृ-
ताश्रया” । ३ वृश्चिकपत्रवृक्षे ४ क्रमदेयवस्तुमूल्ये ५
धूसर्य्याम् ६ जटामांस्यां ७ काक्यां ८ पटोलशाखायां ९
रोमावल्यां १० शिवायाम् ११ मेवाबल्यां स्त्री मेदि० ।
[Page2013-b+ 38]
१२ क्षीरकीटे हारा० १३ मस्यां शब्दरत्ना० १४ काकोल्यां
१५ श्यामापक्षिणि स्त्री राजनि० । १६ हिमाचलभ-
वायां त्रिशिरायां हरीतक्याम् स्त्री मेदि० । १७ चतुर्बर्ष
कुमारीभेदे अन्नदाकल्पः कालसङ्कर्षाशब्दे विवृतिः ।
कालस्य भावः वा० बा वुण् । १८ कृष्णवर्ण्णे स्त्री । १९
स्वर्ण्णदोषे जटाधरः बह्निना दाहे यद्दोषात् स्वर्ण्णस्य कृष्णता
भवति सा च ताम्रादिधातुयोगैः । “हेम्नः संलक्ष्यते ह्यग्नौ
विशुद्धिः श्यामिकाऽपि वा” रघौ अग्नावेव कालिकाज्ञान-
स्योक्तेस्तस्यैव तथात्वम् । काय जलाय अलति पर्य्याप्नोति
अल--पर्य्याप्तौ ण्वुल् टाप् अतैत्त्वम् । २० कुज्झटिकायां
भरतः २१ नवमेघे स्त्री मेदि० । काले दीयते ठक् । २२
प्रतिमासदेयवृद्धौ (सुद) “प्रतिमासं स्रवन्ती या वृद्धिः सा
कालिका मता” नारदः । कं जलमलति भूषयति अल-
भूषणे ण्वुल् टाप् अतैत्त्वम् । २३ सुरायां स्त्री हेमच० ।
कालोवर्ण्णोऽस्त्यस्य ठन् । २४ कालीयके कृष्णचन्दने न० शब्द-
च० । प्रकृष्टः दीर्घःकालोऽस्य प्रकृष्टे ठञ् । २५ वैरे न०
तस्य दीर्घकालस्थायित्वात्तथात्वम् । “वर्ण्णे चानित्ये”
इत्यधिकारे “कालाच्च” पा० कन् । कालक स्त्रियां
टाप् अत इत्त्वम् । २६ कालिका अनित्यकृष्णवर्ण्णयुक्त
शाट्यादौ स्त्री “कालिका शाटी” सि० कौ० । कालेन नि-
र्वृत्तः ठञ् । कालिक २७ कालनिर्वृत्ते कालकृते त्रि० ।
“विशेषः कालिकोऽवस्था” अमरः । काले भवः ठञ् । २८
कालभवे त्रि० । उभयत्र स्त्रियां ङीप् इति भेदः ।
<LEND>
