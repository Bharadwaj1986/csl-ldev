<L>1025<pc>0107,b<k1>अतीन्द्रिय<k2>अतीन्द्रिय
अतीन्द्रिय¦ त्रि० अतिक्रान्तमिन्द्रियं तदविषयत्वात् अत्या०
<>स० । इन्द्रियायोग्ये अप्रत्यक्षे, “नेत्रश्रोत्रनासिकारसना-
<>त्वक्चेतांसीन्द्रियाणि तैर्ज्ञातुमशक्ये विषये । “ज्ञानं यन्नि-
<>र्विकल्पाख्यं तदतीन्द्रियमिष्यते” भाषा० “यत्तत् सूक्ष्ममती-
<>न्द्रियमिति” गीता । ईश्वरे च तस्य तथात्वम् बाह्ये-
<>न्द्रियायोग्यत्वेनैव अन्यथा “मनसैवानुद्रष्टव्य” इति श्रुतौ
<>ज्ञानविषयत्वमुक्तं विरुध्येत । “यन्मनसा न मनुते”
<>इत्यादिकं तु अशुद्धमनसोऽविषयत्वपरम् । अत एव
<>“विशुद्धचेतसा गम्यमिति” वाक्यान्तरम् । किञ्च वेदा-
<>न्तिमते ज्ञानं द्विविधं वृत्तिरूपं तदवच्छिन्नमनोवृत्ति-
<>प्रतिबिम्बितचैतन्यरूपञ्च तत्र वाह्येन्द्रियाणां रूपादिष्वेव
<>ग्राहकत्वमीश्वरस्य रूपादेरभावेन वाह्येन्द्रिययोग्यत्वाभावेऽपि
<>मनोवृत्तिविषयत्वमस्त्येव अतिसूक्ष्मत्वाच्च नाशुद्धमनोविषय-
<>त्वमित्येव भेदः । किन्तु मनोवृत्तिविषयत्वेऽपि तदवच्छिन्न-
<>चैतन्याविषयत्वात्तस्य मानसाविषयत्वम् अतएवोक्तमभियुक्तैः
<>“फलव्याप्यत्वमेवास्य शास्त्रकृद्भिर्निराकृतम् । ब्रह्मण्यज्ञान-
<>नाशाय वृत्तिव्याप्तिरपेक्षितेति” । अन्यथा विषयगताज्ञान-
<>निवृत्तिं प्रति स्वविषयकमनोवृत्तेः कारणतया तदभावे
<>कथंकारं? तद्गताज्ञाननिवृत्तिः स्यात् एतत्पक्षेऽप्यतीन्द्रियत्वं
<>तज्जन्यवृत्त्यवच्छिन्नचैतन्याविषयत्वेन द्रष्टव्यम् ।
<LEND>
