<L>18393<pc>2739,a<k1>गौरी<k2>गौरी
गौरी¦ स्त्री गौर + गौरा० ङीष् । १ गौरवर्णायां स्त्रियाम्
<>“कपोलभित्तीरिव लोध्रगौरीः” माघः । २ हिमा-
<>लयसुतायां कालीनाम्न्यां मेनकाकन्यायां तस्याः प्राक्
<>कृष्णवर्णत्वेन जातत्वेऽपि पश्चात् पीताङ्गत्वात् तथात्वं
<>कालिकापुराणशब्दे २०१५ पृ० ४५ अ० तन्मूलं दृश्यम् । पुरा-
<>णान्तरे “योगाग्निदग्धदेहा सा पुनर्जाता हिमालये ।
<>शङ्खेन्दु कुन्दधवला ततो गौरीति सा स्मृताः” इत्युक्तम
<>तच्च कल्पान्तरविषयम् । “अष्टवर्षा भवेद्गौरी नववर्षा तु
[Page2739-b+ 38]
<>रोहिणी” स्मृत्युक्तायां ३ अष्टवर्षायां स्त्रियाम् ।
<>४ हरिद्रायां ५ दारुहरिद्रायाम् ६ गोरोचनायां ७ वरुण-
<>पत्न्याञ्च । ८ प्रियङ्गुवृक्षे ९ पृथिव्यां १० नदीभेदे च मेदि०
<>“लेभे प्रसेनजिद्भार्य्यां गौरीं नाम पतिव्रताम् ।
<>अभिशस्ता तु सा भर्त्त्रा नदी वै बाहुदाऽभवत्”
<>हरिवं० १२ अ० ११ उक्तयां सूर्य्यवंश्यप्रसेनजिद्भा
<>र्य्यायाम् तस्याएव बाहुदानदीरूपत्वोक्तेः नदीविशेषः
<>बाहुदानदीपर इति बोध्यम् । १३ बुद्धशक्तिभेदे हेम० ।
<>१३ मञ्जिष्ठायां १४ श्वेतदूर्वायां १५ मल्लिकायां १६ तुलस्यां
<>१७ सुवर्णकदल्याम् १८ आकाशमांस्याञ्च राजनि० । सर्व्वा-
<>साञ्चासां शुभ्रपीतरक्तविशुद्धपत्रपुष्पादियुक्तत्वात्तथात्वम्
<>१९ रागिणीभेदे संगीतदामो० । २० वाचि निघण्टुः ।
<>“गौरीर्मिमाय सलिलानि तक्षत्येकपदी द्विपदी सा चतु-
<>ष्पदी । अष्टापदी नवपदी बभूवुषी सहस्राक्षरा परमे
<>व्योमन्” ऋ०१ । १६४ । ४० । “गौरी र्गरणशीला शब्दब्रह्मा-
<>त्मिका च वाक् मिमाय । मिमतिः प्रतिष्ठार्थे धातुः ।
<>प्रतिष्ठितानि घट्वादिद्रव्याणि तक्षती तत्तद्वाचकत्वेन
<>निष्पादयन्ती । एकपदी अव्याकृतत्वेनैकप्रतिष्ठानैक-
<>रूपावात्मना । द्विपदी सुपतिङ् भेदेन पदद्वयवती । चतु-
<>ष्पदी नामाख्यातोपसर्गनिपातभेदेन । अष्टापदी आम-
<>न्त्रितसहितसुब्विभक्तिभिरष्टभेदेनाष्टापदी । नवपदी
<>नवसु पदेषु भवन्ती बभूवुषी पश्चाद्बहुविधाभिव्यक्तिमुपे-
<>युषी परमे व्योमन् उत्कृष्टे हृदयाकाशे मूलाधारे
<>सहस्राक्षरानेकाकारेण व्याप्ताऽनेकध्वनिप्रकारा भवतीत्य-
<>र्थः” भा० । निरु०११ । ४ । व्याख्यान्तरं दृश्यम । गौरीरिति
<>सुलोपाभावःच्छान्दसः । “सोमो गौरी अधिश्रितः” ऋ० ९ । १
<>। १२ । ३ । गौरी गौर्य्याम् मध्यमायां वाचि” भा० “सुपां
<>सुलुक्” पा० सप्तम्या लुक् । “ईदूतौ च सप्तम्यर्थे”
<>पा० तस्य प्रगृह्यसंज्ञत्वात् न यणादेशः, भा० २१ दीप्ति-
<>मत्यां स्त्रियां निरु० । “गौरी रोचते ज्वलतिकर्म्मणः ।
<>अथ पीतोवा गौरोवर्णः एतस्मादव प्रशस्तो भवति तस्या
<>एषा भवति” “गौरीमिमाय सलिलानि” श्रुति
<>मधिकृत्य उक्तनिरुक्तिः । पार्वतीरूपा गौरी च
<>माघशुक्लचतुर्थ्यां पूज्या यथाह ति० भविष्योत्त० पु०
<>माघशुक्लमधिकृत्य “चतुर्थी वरदा नाम तस्यां गौरी सुपू-
<>जिता । सौभाग्यमतुलं कुर्यात्”
<LEND>
