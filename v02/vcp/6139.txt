<L>6139<pc>0582,b<k1>अहिंसा<k2>अहिंसा
अहिंसा¦ स्त्री हिन्म--अङ् न० त० । १ वाङ्ममनःकायैः
परपीडाभावे, २ प्राणिपीडानिवृत्तौ, ३ अशास्त्रीयप्राणि-
पीडनाभावे च “अहिंसापरमो धर्म्म” इति स्मृतिः ।
“या वेद विहिता हिंसा नियतास्मिंश्चराचरे । अहिंसामेव
तां विद्यात् वेदाद्धर्म्मोहि निर्बभौ” मनुना वैधहिंसायां
दोषाभावौक्तः एतच्च मीमांसकादिनये सांख्यनये तु
[Page0583-a+ 38]
शास्त्रीयहिंसायामपि दोषः यथोक्तं सां० का० ।
“दृष्टवदानुश्रविकः स ह्यविशुद्धिक्षयातिशययुक्तः” । अवि-
शुद्धिर्हिंसादोषसंसर्गः यथा च वैधहिंसायां दोषसंसर्गस्तथो-
क्तमशुद्धिशब्दे ४७६ पृष्ठे । एतस्याश्च भावरूपत्वं गीता-
यामुक्तम् “बुद्धिर्ज्ञानमसम्मोहः क्षमा सत्यं दमः शमः ।
अहिंसा समता तुष्टिः” इत्युपक्रम्य “भवन्ति भावा भूतानां मत्त-
एव पृथग्विधाः” । इयञ्च साधारणधर्म्मः । “अहिंसा
सत्यमस्तेयं शौचमिन्द्रियनिग्रहः एतत् सामासिकं धर्मं
चातुर्वण्येऽब्रवीन्मनुः” इति मनूक्तेः “क्षमा सत्यं दमः शौचं
दानमिन्द्रियसंयमः । अहिंसा गुरुशुश्रूषा तीर्थानुसरणं
दया, आर्जवं ह्रीरलोभश्च देवब्राह्मणपूजनम् । अन-
भ्यसूया च तथा धर्म्मः सामान्य उच्यते “विष्णूक्तेः
“अहिंसा सत्यमस्तेयं शौचमिन्द्रियनिग्रहः । दानं शमोदया
क्षान्तिः सर्वेषां धर्म्मसाधनमिति” याज्ञ० उक्तेश्च “सर्वेषां
पुरुषाणां ब्राह्मणाद्याचण्डालान्तं धर्म्मसाधनमिति”
“साधारणधर्मश्चाहिंसादिः” “न हिंस्यात् सर्वाभूतानोति”
श्रुत्युक्तः आचाण्डान्तं साधारणधर्मः” मिता० । इयञ्च “अ-
हिंसासत्यास्तेयब्रह्मचर्य्यापरिग्रहा यमाः” पात० उक्तो यम
भेदः, “अहिंसा नाम मनोवाक्कायैः सर्वदा सर्वभूतानाम-
पीडनं सा परमः शुद्धोधर्मः “अहिंसा परमोघर्म” इत्युक्तेः
अन्ये सत्यादय एतस्या एव शुद्ध्यर्थाः तथा चोक्तं “स खल्वयं
ब्राह्मणो यथा यथा तानि व्रतानि समादित्सति तथा तथा
प्रमादकृतेभ्यो हिंसानिदानेभ्यो निवर्त्तमानस्तामेवावदा-
तरूपामहिंसां करोतीति” वृत्तिः । तस्याश्च कथंकर्त्तव्यता
तदपि “वितर्कबाधने प्रतिपक्षभावनम्” पात० सू०
दर्शितम् “एतेषां यमनियमानां वितर्कैर्हिंसादिसं-
कल्पैः हनिष्याम्येनमसत्यं वदिष्यामि परस्वमादास्ये इत्या-
दिभिः बाधने प्राप्ते सति यमपरो ब्राह्मणः प्रतिपक्षभाव
नं कुर्य्यात् घोरेषु संसाराङ्गारेषु पापच्यमानेन येन मया
शरणमुपगतः सर्वभूताभयप्रदानेन यमादिधर्म्मः स
खल्वहं त्यक्त्वा हिंसादीन् पुनस्तानाददानस्तुल्यः शुना ।
यथा श्वा वान्ताशी तथा त्यक्तस्य पुनरादाने इति वितर्क
प्रतिपक्षान् भावयेदित्यर्थः” वृत्तिः । वितर्काणां स्वरूप-
प्रकारकारणावान्तरभेदफलानि पञ्चभिः पदैः क्रमेण
वदन् प्रतिपक्षभावनं स्फुटयति । “वितर्काः कृतकारितानु-
मोदिता लोभक्रोधमोहपूर्व्वका मृदुमध्यातिमात्रा
दुःखाज्ञानानन्तफला इति प्रतिपक्षभावनम्” पात० सू० ।
“वितर्क्यन्त इति वितर्काहिंसादयः इति स्वरूपोक्तिः । तत्र-
[Page0583-b+ 38]
हिंसा त्रिप्रकारा स्वयंकृता, कुर्विति कारिता, साधुसाध्वि
त्यनुमोदिता चेति तत्रेकैका पुनस्त्रिविघा भवति कारणभे-
दात् मांसादिलोभेन, अपकृतमनेनेति क्रोधेन, धर्मो भविष्य-
तीति मोहेन च । एवं नवविधा जाता हिंसा । लोभक्रोधमोहा
अपि प्रत्येकं त्रिविधा भवन्ति मृदुमध्यातिमात्रत्वेन । तत्पू-
र्व्वकाहिंसादयोऽपि मृदवोमध्या अतिमात्राश्च भवन्ति ।
तथा कृतकारितानुमोदिताश्च प्रत्येकं नवधा भवन्तीति हिं-
सायाः सप्तविंशतिर्भेदा भवन्ति । मृदुमध्यातिमात्रा अपि
प्रत्येकं त्रिधा भवन्ति मृदुमृदुर्मध्यमृदुस्तीव्रमृदुःमृदु-
मध्योमध्यमध्यस्तीव्रमध्यः मृदुतीव्रोमध्यतीव्रस्तीव्रतीव्रश्चेति
एवं लोभो नवविधः एवं क्रोधमोहाविति तत्पूर्व्वकृता-
हिंसा सप्तविंशतिभेदाभवन्ति तथा कारितानुमोदिता चेत्थ-
मेकाशीतिभेदा हिंसा भवति” वृत्तिः । तेषां फलान्याह दुः-
खाज्ञानानन्तफला इति । मनुनापि “अनुमन्ता विशसिता
नियन्ता क्रयविक्रयी । संस्कर्त्ता चोपहर्त्ता च षडेते घातकाः
स्मृताः” इत्यनेन अनुमत्यादीनां हिंसासाधनत्वमुक्तम्
यममध्येऽहिंसाफलमप्याह पात० सू० । “अहिंसाप्रति-
ष्ठायां तत्सन्निधौ वैरत्यागः” । अहिंसासिद्धौ सत्यां तस्याऽ
हिंसकस्य मुनिवर्य्यस्य सन्निधौ स्वभावविरुद्धानामपि अहिनकु-
लादीनां वैरत्यागः अस्याएव प्रभावात् । अतएव कविभिः
अहिंसायमप्रभावादेव शान्ताश्रमः “विरोधिसत्त्वोज्झितपूर्व्व-
वत्सरमित्यादि” वर्ण्ण्यते ।
<LEND>
