<L>41335<pc>4892,a<k1>विक्रय<k2>विक्रय
विक्रय¦ पु० वि + क्री--अच् । मूल्यग्रहणेन परस्वत्वापादके
व्यापारे अमरः ।
विक्रये विहिताविहितनक्षत्राणि यथा “यमाहिशक्रा-
ग्निहुताशपूर्वा नेष्टाः क्रये विक्रयणे प्रशस्ताः । पौष्णाग्नि
चित्राशतविन्दुवाताः क्रये हिता वि क्रयणे निषिद्धाः” ।
ज्योतिः सारः । क्रयविक्रयनिर्णयो यथा “मूल्यं दास्या-
मीति नियमं कृत्वा ग्रहणादपि क्रयसिद्धिः । तथाच वि-
वादचिन्तामणौ कात्यायनः “पण्यं गृहीत्वा यो मूल्य-
मदत्त्वैव दिशं व्रजेत् । ऋतुत्रयस्योपरिष्टात् तद्धनं
वृद्धिमाप्नुयात्” । अतएव वृहस्पतिः “गृहक्षेत्रादिकं
क्रीत्वा तुल्यमूल्याक्षरान्वितम् । पत्रं कारयते यत्तुक्रय-
लेख्यं तदुच्यते” । क्रयविक्रये समयविशेषाभ्यन्तरे पश्चा-
त्तापादसिद्धिः । यथाह मनुः “क्रीत्वा विक्रीय वा कि-
ञ्चित् यस्येहानुशयो भवेत् । सोऽन्तर्दशाहे तद्द्रव्यं
दद्याच्चैवाददीत वा” । एतद्याज्ञवल्क्योक्तेतरपरम् ।
यथा याज्ञवल्क्य “दशैकपञ्चसप्ताहमासत्र्यहार्द्ध-
सासिकम् । वीजायोवाह्यरत्नस्त्रीदोह्यपुंसां परी-
क्षणं । अत्र वृहस्पतिः “अतोऽर्वाक् पण्यदोषस्तु यदि
संजायते क्वचित् । विक्रेतुः प्रतिदेयन्तत् क्रेता मूल्य-
मवाप्नुयात्” । अतस्तद्द्रव्यपरीक्षणकालात् । कात्या-
यनः “अविज्ञातन्तु यत् क्रीतं दुष्टं पश्चाद्विभावितम् ।
क्रेत्रा तत् स्वामिने देयं पण्यं कालेऽन्यथा न तु” ।
काले प्रागुक्तपरीक्षाकालाभ्यन्तरे । परीक्षिते तु वृह-
[Page4892-b+ 38]
स्पतिः “परीक्षेत स्वयं पण्यं अन्येषाञ्च प्रदर्शयेत ।
परीक्षितं बहुमत गृहीत्वा न पुनस्त्यजेत्” । अत्र विशेष-
यति नारदः “क्रीत्वा मूल्येन यो द्रव्यं दुषक्रीतं म-
न्यते क्रयी । विक्रेतुः प्रतिदेयं तत् तस्मिन्नेवाह्न्य-
विक्षतम् । द्वितीयेऽह्नि ददत् क्रेता मूल्यात्त्रिंशांश-
माहरेत् । द्विगुणन्तु तृतीयेऽह्नि परतः क्रेतुरेव तत्” ।
आहरेत् दद्यात् विक्रेत्रे इति शेषः । द्विगुणं त्रिंशा-
शस्य । याज्ञवल्क्यः “राजदैवोपघातेन पण्ये दोष-
मुपागते । हानिर्विक्रेतुरेवासौ याचितस्याप्रयच्छतः” ।
नारदः “उपहन्येत वा पण्यं दह्येतापह्रियेत वा ।
विक्रेतुरेव सोऽनर्थो विक्रीयासंप्रयच्छतः । दीयमानं
न गृह्णाति क्रीतं पण्यन्तु यः क्रयी । स एवास्य भवेद्दोषो
विक्रेतुर्योऽप्रयच्छतः” प्राय० त० । “न्यासं कृत्वा
परत्राधिं कृत्वा बाधिं करोति च । विक्रयं वा क्रिया
तत्र पश्चिमा बलवत्तरा” । न्यासं कृत्वा आधिं करोति
आधिं कृत्वा वा विक्रयं करोति । विक्रयपदं सत्त्वध्वं
सकत्वात् दानं लक्षयति तत्र परा क्रिया सिद्धेत्यर्थः ।
एवञ्च विक्रेतृदात्रोर्मरणादिना आध्यनुद्धारे विक्रयदाने
तत्कर्त्तृतुल्यस्वत्वजननात् तत्र तत्क्रेतृप्रतिग्रही-
तृभ्यामाध्युद्धारः कार्य्यः इति । न चं “स्थावरस्य
समस्तस्य गोत्रसाधारणस्य च । नैकः कुर्य्यात् क्रयं
दानं परस्परमतं विना । विभक्ता अविभक्ता वा
सपिण्डाः स्थावरे समाः । एको ह्यनीशः सर्वत्र दानाधम
नविक्रये” इति व्यासवचनाभ्यामेकस्य दानबन्धक-
विक्रयानधिकारः इति वाच्यं यथेष्टविनियोगार्हत्वरूपस्य
स्वत्वस्य द्रव्यान्तर इवात्राप्यविशेषात् वचनञ्च स्वामित्वेन
दुर्वृत्तपुरुषगाचरविक्रयादिना कुटुम्बविरोधादधर्म-
ज्ञापनार्थनिषेधकं न तु विक्रयाद्यनिष्पत्त्यर्थमिति” दाय-
भागः । एवञ्च “स्थावरे विक्रयो नास्ति कुर्य्यादाधि-
मनुज्ञया” इति स्थावरस्य केवलविक्रयप्रतिषेधात् एवं
“भूमिं यः प्रतिगृह्णातीत्यादिवचने दानप्रशंसादर्श-
नाच्च विक्रयेऽपि कर्त्तव्ये सहिरण्यमुदकं दत्त्वा दान-
रूपेण स्थावरविक्रय इति” विज्ञानेश्वरः । वस्तुतस्तु
स्थावरविक्रयनिषेधः अविभक्तस्थावरविषयः । तत्रापि
यदि विक्रयं विना अवस्थितिर्न भवति तदा विक्रयः क-
र्त्तव्यः । पूर्वपुरुषार्जितनष्टोद्धारे विशेषयति मिताक्ष-
रायाम् “स्थावरं द्विपदञ्चैव यद्यपि स्वयमर्जितम् ।
असम्भूय सुतान् सर्वान् न दानं न च० विक्रयः” इ-
[Page4893-a+ 38]
यादि । अस्यापवादमाह “एकोऽपि स्थावरे कुर्य्याद्-
दानाधमनविक्रयम् । आषत्काले कुटुम्बार्थे धर्मार्थे च
विशेषतः” दायतत्त्वे रघु० । द्रव्यविशेषविक्रयनिषेधो
यथा स्मृतिः “विक्रीणन् मद्यमांसानि ह्यभक्ष्यस्य च
भक्षणम् । कुर्वन्नगग्यागमनं शूद्रः षतति तत्क्षणात् ।
कपिलाक्षीरपानेन ब्राह्मणीगमनेन च । वेदाक्षरवि-
चारेण शूद्रश्चाण्डालतां व्रजेत्” कालिकापु० । “विक्रयं
सर्ववस्तूनां कुर्वन् शूद्रो न दोषभाक् । मधु चर्म सुरां
लाक्षां त्यक्त्वा मांसञ्च पञ्चमम्” मनुः । “सद्यः पतति
लौहेन लाक्षया लवणेन च । त्रहेण शूद्रो भवति ब्रा-
ह्मणः क्षीरविक्रयात् । अशक्तौ भेषजस्यार्थे यज्ञहेतो-
स्तथैव च । यद्यवश्यन्तु विक्रेयास्तिला घान्येन तत्समाः”
आह्नि० त० । “गवां विक्रयकारी च गवां गोष्ठे क्रमि-
र्भवेत्” इति यमवचनम् । “गोबधोऽयाज्यसंयाज्यपा-
रदार्य्यात्मविक्रयाः । तडामारामदाराणामपत्यस्य च वि-
क्रयः । भृताच्चाध्ययनादानमपण्यानाञ्च विक्रयः” मनुः ।
<LEND>
