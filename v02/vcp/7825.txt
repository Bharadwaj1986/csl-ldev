<L>7825<pc>0845,b<k1>आश्वमेधिक<k2>आश्वमेधिक
आश्वमेधिक¦ त्रि० अश्वमेधाय हितं ठन् । अश्वमेधसाधने
द्रव्यादौ अश्वमेधद्रव्याणि च अश्वमेधशब्दे ५११ पृष्ठे
उक्तानि अश्वमेधमधिकृत्य कृतः ग्रन्थः ठण् । शतपथ-
ब्राह्मणान्तर्गते १३ प्रपाठके पञ्चाध्यायीरूपे ग्रन्थभेदे
तत्र पञ्चस्वध्यायेषु अश्वमेधस्योत्पत्तिः फलञ्च । तस्य धर्म-
विधयः आध्वर्य्यवौद्गात्रब्रह्मत्वयाजमानविषयाः तत्र
प्रथमाध्यायत्रयेण मन्त्रव्याख्यानेन सह विशेषधर्म्मा
[Page0846-a+ 38]
अनुक्रान्ताः । शेषाध्यायद्वयेन च तएव धर्म्मान्तरसहिता
अनुक्रान्ता इति भेदः । अश्वमेधमधिकृत्य कृतोग्रन्थः
ठण् । युधिष्ठिराश्वमेधाधिकारेण व्यासकृते भारतान्तर्गते
३ पर्व्वभेदे न० । “इत्याश्वमेधिकं पर्व्व प्रोक्तमेतन्महा-
द्भुतम्” भा० आ० प० १ अ० । अश्वमेधः प्रतिपाद्य-
तयाऽस्त्यस्य ठन् । अश्वमेधिकमप्यत्र न० । “ततोऽश्वमेधिकं
नाम पर्व्व प्रोक्तं चतुर्द्दशम्” भा० आ० प० १ अ० ।
<LEND>
