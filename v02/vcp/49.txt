<L>49<pc>0038,b<k1>अकरण<k2>अकरण
अकरण¦ न० कृ--भावे ल्युट् अर्थाभावे न० त० । करणा-
भावे निवृत्तौ “अकरणे प्रत्यवायानुबन्धित्वं नित्यत्वमिति”
मीमांसकादयः । “अकरणात् मन्दकरणं श्रेय” इति स्मार्त्ताः
अकरणञ्च न्यायादिमते करणाभावः, मीमांसकवेदान्तिमते
निवृत्तिः । अत एव अष्टम्यां मांसं नाश्नीयादित्यादौ
सर्वत्र निषेधसमभिव्याहृतक्रियाविषयकनिवृत्तावेव विध्यर्था-
न्वयः इत्युक्तं मीमांसकैः । शङ्कराचार्य्येण च
“नासतो विद्यते भावोनाभावो विद्यते सत” इति गीता
श्लोकभाष्ये महता प्रबन्धेन सत्पदार्थादभावोत्पत्तिं
निरस्यता निषेधस्य निवृत्तिरूपत्वमुररीकृतम् । निवृत्तिश्च
प्रवृत्तिविरोधी भावरूपोधर्मविशेषः । नास्ति करणं देहे-
न्द्रियादिकमस्य । सर्व्वकरणशून्ये परात्मनि पु० ।
“अपाणिपादोजवनोग्रहीतेत्यादि” श्रुतौ तस्य सर्वकरण-
शून्यत्वमुक्तम् ।
<LEND>
