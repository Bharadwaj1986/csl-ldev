<L>14622<pc>2170,a<k1>कृ<k2>कृ
कृ¦ कृतौ तना० उभ० सक० अनिट् । करोति कुरुते कुर्य्यात् ।
करोतु कुरु अकरोत् अकार्षीत् अकृत । चकार कर्त्ता
करिष्यतिते क्रियात् कृषीष्ट । कर्म्मणि क्रियते
अकारिअकारिषाताम्कारयिषाताम् । कारक कर्त्ता
कारी कुर्वन् कुर्ष्वाणः चक्रिवान् चक्राणः । डु--कृत्रिमः
कृतः कृतवान् करणं कृतिः क्रिया कृत्या कृत्वा प्रकृत्य ।
कृत्यं कार्य्यः कर्त्तव्यः करणीयः । णिचि कारयति ते
अचीकरत्तसनि चिकीर्षति ते यङि चेक्रियते यङ् लुकि
चरि(री)करीति चरि(री) कर्त्ति चर्करीति चर्कर्त्ति
<फ्>“कृञो हेतुताच्छील्यानुलोम्येषु” पा०
“एषु द्योत्येषु करोतेष्टः स्यात् । अतः कूकमीति
सः । यशस्करी विद्या । श्राद्धकरः वचनकरः” सि० कौ०
<फ्>“दिवाविभानिशाप्रभाभास्कारान्तानन्तादिबहुनान्दी-
किम्लिपिलिबिबलिभक्तिकर्त्तृचित्रक्षेत्रसंख्याजङ्घाबाह्वह-
र्य्यत्तद्धनुररुष्षु” पा० ।
<फ्>“एषु कृञष्टः स्यात् । अहेत्वादावपि । दिवाकरः
विभाकरः निशाकरः कस्कादित्वासः । भास्करः
बहुकरः बहुशब्दस्य वैपुल्यार्थे संख्यापेक्षया पृथग्-
ग्रहणम् लिपिलिबिशब्दौ पर्य्यायौ । संख्या--एककरः ।
द्विकरः । कस्कादित्वात्सः । अहस्करः । नित्यम् समा-
मेऽनुत्तरपदस्थस्येति षत्वम् । धनुष्करः । अरुष्करः ।
“किंयत्तद्बहुषु कृञोऽज्विधानमिति” वार्त्तिकम् किङ्क-
रा । तत्करा । हेत्वादौ टम्बाधित्वा परत्वादच् ।
पुंयोगे ङीप् । किङ्करी । “कर्म्मणि भृतौ” पा०
<फ्>“कर्म्मशब्दे उपपदे करोतेष्टः स्यात् भृतौ । कर्म्म-
करो भृतकः । कर्म्मकारोऽन्यः” सि० कौ०
<फ्>“न शब्दश्लोककलहगाथावैरचाटुसूत्रमन्त्रपदेषु” पा० ।
<फ्>“एषु कुञष्टो न । हेत्वादिषु प्राप्तः प्रतिपिध्यते ।
शब्दकार इत्यादि” । “स्तम्बशकृतोरिन्” पा०
“व्रीहिवत्सयोरिति वक्तव्यम्” वार्त्ति० । स्त्रम्बकरि-
व्रीहिः । शकृत्करिर्ष्वत्सः । वीहिवत्सयो किम्
स्तम्भकारः । शकृत्कारः” । सि० कौ०
[Page2170-b+ 39]
<फ्>“सुकर्म्मपापमन्त्रपुण्येषु कृञः” पा० “सौ
कर्म्मादिषु च कृञः क्विप्स्यात् । त्रिविधोऽत्र
नियम इति काशिका । सकृत् कर्म्मकृत् पापकृत्
मन्त्रकृत् पुण्यकृत् । क्विबेवेति नियमात्कर्म्म
कृतवानि तिनिष्ठा न । कृञ एवेति नियमान्मन्त्रमधीत-
वान्मन्त्राध्यायः अत्र न क्विप् । भूत एवेति नियमात्
मन्त्रङ्करोति करिष्यति वेति विवक्षायान्न क्विप् । स्वा-
दिष्वेवेति नियमाभावादन्यस्मिन्नप्युपपदे क्विप् । शास्त्र-
कृत् । भाष्यकृत्” । सि० कौ०
<ःई>अधि + अधिकारे आरम्भे सक० अधिकरोति अधिकृत्य
<ःई>अनु + सदृशीकरणे अनुकरोति । “शैलाधिपस्यानुचकार लक्ष्मीम्”
<ःई>अप + अपकारे अनिष्टाचरणे अपकरोति “रिपौ सान्त्वमपक्रि-
या” माघः
<ःई>अप + आ निवारखे सक० । अपाकरोति । “अयं प्रश्नः प्राधान्येनावाक्रियते” वृ० उ० भा०
<ःई>आ + आकारे अवयवसंस्थाने आकृतिः आकारः
<ःई>उद् + आ + उत्कालने सक० “उदाकरोति उत्कालयति
“याज्ञकलक्यः स्वमेव ब्रह्मचारिणमुवाचैताः सौम्योदज
सोमश्रवाः! इति ताहोदाचकार” वृ० उ० । “तागाः ह
उदाचकार उत्कालितवानाचार्य्यगृहम्” भा० ।
<ःई>उप + उपकारे सक० उपकरोति “उपकृतं बहु तत्र किमुच्यते”
सा० द० । संस्कारे सक० सुट् च । उपस्करोति
<ःई>उप + आ + आरम्भे उपाकरोति उपाकृत्य “श्रावण्यां प्रोष्ठ
पर्द्या वा उपाकृत्य यथाविधि” मनुः पश्वादिसंस्कारे च
उपाकर्म्मशब्दे उदा० ।
<ःई>दुर्--दुष्टाचरणे दुष्कृतं दुष्कृतिः ।
<ःई>नि + पराभवे सक० निकरोति (पराभवति) नीकरः
<ःई>निस् + निर् + शुद्धौ अक० निष्करोति निष्कृतिः (शुद्धिः)
<ःई>निर् + आ + निवारणे सक० निराकरोति “निराकरिष्णू वर्द्धिष्णू
वर्त्तिष्णू परितोरणम्” भट्टिः! “निराकरिष्णोर्वृजिना-
दृतेऽपि” रघुः
<ःई>परा + निराकरणे सक० । पराकरोति
<ःई>परि + परिष्कारे सतोगुणान्तराधाने भूषणे च सक० सुट् च परिष्करोति
<ःई>प्र + प्रस्तावे सक० प्रकरोति प्रकृत्य । आरम्भे च “प्रकृत
जपविधीनामास्यमुद्रश्मिदन्तम्” माघः ।
<ःई>प्रति + प्रतिकारे अतिष्टनिवारणे प्रतिकूलाचरणे च सक० प्रति-
करोति प्रतीकारः प्रतिक्रिया ।
<ःई>वि + विभागे विकरोति “स त्रेधात्मानं व्यकुरुत” छा० उ० ।
“व्यकुरुत व्यभजद्” भा० । विकारे (अत्यथास्थितस्य वस्तु-
नोऽन्यथाभाके) अक० आ० वायुर्विकुरुते” सि० कौ० ।
[Page2171-a+ 38]
<ःई>वि + आ + प्रकाशने व्याकरोति “अनेन जीवेनात्मनानुप्रविश्य
नामरूपे व्यकरवाणि” श्रुतिः । व्याख्याने व्याकृतम्
पाणिन्याद्युक्तशब्दसाधुत्वाधायकसंस्कारभेदे च “शिक्षा
कल्पोव्याकरणं निरुक्तं छन्दसां चितिः” वेदा-
ङ्गोक्तौ “व्याक्रियाव्यञ्जनीया वा जातिः कापीह सा
धुता” भर्त्तृ हरिः ।
<ःई>वि + प्र + उपद्रवे सक० विप्रकरोति “तस्मिन् विप्रकृताः काले”
कुमा० । “कमपरमवशं न विप्रकुर्य्युः” कुमा० ।
<ःई>सम् + संस्कारे सतोगुणान्तराधाने सक० सुट् च । संस्करोति
पात्रम् ।
<ःई>सम् + परि उप + भूषणे अर्थे सुट् । संस्करोति परिष्करोति
उपस्करोति अलङ्करोतीत्यर्थः । तत्पूर्व्वकाः समवायेऽ-
र्थेच अक० सुट् संस्करोति उपस्करोति परिस्करोति सं-
घीभवतीत्यर्थः उप + सतोगुणान्तराधाने विकारे आका-
ङ्क्षितवाक्यस्य पूरणे च सुट् । उपस्कृतं भुङ्क्तेविकृतं
भुङ्क्ते । उपस्कृतं ब्रूते वाक्यमध्याहृत्य ब्रूते” सि० कौ०
<फ्>अथ मतभेदेन कृञोऽर्थोनिरूप्यते तत्र वैयाकरणाः
तस्य यत्नार्थकतानिराकरणेन व्यापारार्थकतामाहुः
यथा वै० भू० सारे
“व्यापारोभावना सैवोत्पादना सैव च क्रिया । कृ-
ञोऽकर्म्मकतापत्तेर्न हि यत्नोऽर्थ इष्यते” मू० ।
“पचति पाकमुत्पादयति पाकानुकूला भावना तादृ-
श्युत्पादनेत्यादिविरणाद्विव्रियमाणस्यापि तद्वाचकतेति
भावः । व्यापारपदं फूकारादीनामयत्नानामपि फूत्कार-
त्वादिरूपेण वाच्यतां ध्वनथितुमुक्तम् । अतएव पचतीत्य-
त्राघःसन्तापनत्वफूत्कारत्वचूल्ल्युपरिधारणत्वयत्नत्वादिभि-
र्बोधः सर्वसिद्धः । नचैबमेषां शक्यतावच्छेदकत्वे गौर-
वापत्त्या कृतित्वमेव तदवच्छेदकं वाच्यम् रथो गच्छति
जानातीत्यादौ च व्यापारत्वादिप्रकारकबोधोलक्षणयेति
नैयायिकरीतिः साध्वी, शक्यतावच्छेदकत्वस्यापि ल-
क्ष्यतावच्छेदकत्ववद्गुरुणि सम्भवात् तयोर्वैषम्ये वीजा-
भावात् । नच पचति पाकं करोतीति यत्नार्थकरोतिना
विवरणाद्यत्नएवाख्यातार्थ इति वाच्यम् । रथोगमनं
करोति वीजादिना अङ्कुरः कृत इति दर्शनात् कृ-
ञोयत्नार्थकताया असिद्वेः । किञ्च भावनाया अवा-
च्यत्वे घटं भावयती यत्रेव घटोभवतीत्यत्रापि द्वि-
तीया स्यात् नचात्र घटस्य कर्तृत्वेन तत्संज्ञया क-
र्म्मासंज्ञायाताधान्न द्वितीयेति वाच्यम् अनुगतकर्तृत्वस्य
[Page2171-b+ 38]
त्वन्मते दुर्व्वचत्वेन घटस्याकर्तृत्वात् । कृत्याश्रयत्वस्य
कारकचक्रप्रयोक्तृत्वस्य वा घटादावभावात् । धात्वर्थानु-
कूनव्यापाराश्रयत्वस्य च कारकमात्रातिव्यापकत्वात् ।
अपि च भावनाया अवाच्यत्वे धातूना सकर्म्मक-
त्वाकर्म्मकत्वविभाग उच्छिन्नः स्यात् । स्वार्थफलव्य-
धिकरणव्यापारवाचित्वं स्वार्थव्यापारव्यधिकरणफल-
वाचकत्वं वा सकर्मकत्वं भानियिवाच्यत्वमन्त-
रेणासम्भवि । अन्यतमत्वं तत्त्वमिति चेन्न एकस्यै-
वार्थभेदेनाकर्मकत्वसकर्मकत्वदर्शनात् तदेतदभिसन्धायाह
कृञ इति । अयं भावः व्यापारावाच्यत्वपक्षे फलमात्र
मर्थैति फलितम् । तथा च करोतीत्यादौ यत्नप्रतीते-
स्तन्मात्रं वाच्यमभ्युपेयम् । तथा च यती प्रयत्नैति-
वत् फलस्थानीययत्नवाचकत्वाविशेषादकर्मकतापत्तिः उ-
क्तरीत्या दुर्वारेति । तथा च नहि यत्नः इत्यत्र फल-
स्थानीयत्वेनेति शेषः कृञः इति धातुमात्रोपलक्षणं
सर्वेषामप्यकर्म्मकता सकर्मकता वा न स्यादिति भावः ।
अथ वा व्यापारोभावना इत्यर्द्धेन व्यापारस्य बाच्यत्वं
प्रसाध्य फलांशस्यापि तत्साधयन् नैयायिकाभ्युप-
गत जानातिकृञादेः केवलज्ञानयत्नादिक्रियाणात्रवा-
चित्वं दूषयति कुञः इति । अयं भावः फलांशस्यावा-
च्यत्वे व्यापारएव धात्वर्थः स्यात् । तथा च स्वार्थफ-
लव्यधिकरणव्यापारवाचित्वादिरूपसकर्मकत्वोच्छेदापत्तिः ।
नच कृञादौ सकर्म्मकत्वव्यवहारोभाक्तैति नैयायि-
कोक्तं युक्तम् व्यवहारस्य भाक्तत्वेऽपि कर्मणि लका-
रासम्भवात् । न हि तीरे गङ्गापदस्य भाक्तत्वेऽपि तेन
स्नानादिकार्यं कर्त्तुं शक्यम् । एवञ्च नहि यत्न इत्यत्र
यत्नमात्रमित्यर्थः” । अतएवाह ।
“किन्तूत्पादनमेवातः कर्म्मवत्स्यात् यगाद्यपि ।
कर्मकर्त्तर्य्यन्यथा तु न भवेत् तद्दृशेरिव” मू०
“उत्पादनम् उत्पतिरूपफलसहितं यत्नादिकृञर्थैत्यर्थः ।
फलस्य वाच्यत्वे युक्त्यन्तरमाह अतैत्यादि । यतः
कृञोयत्नमात्रार्थोनेष्यते अतः कर्मवत् स्यादिति पदेन “कर्म-
वत्कर्मणा तुल्यक्रियः” इति(पा०)सूत्रं लक्ष्यते । अवमर्थः
यतएवास्योत्पादनार्थकता अतः पच्यते ओदनः णयनेवे-
तिवत् क्रियते घटः स्वयमेवेति यगादयोऽप्युपपद्यन्ते ।
अन्यथा यत्नस्य कर्मनिष्ठत्वाभावात्तन्न स्यात् दृशिवत् ।
यथा दृश्यते घटः स्वयमेवेति न, दर्शनस्य घटावृत्ति-
त्वात्तथा यत्नस्थापीति, तथा प्रयोगामुपपत्तेरिति” ।
[Page2172-a+ 38]
नैयायिकास्तु व्यापारार्थकतानिराकरणेन यत्नार्थक-
तामाहुः थथा शब्दचिन्तामणौ
“आख्यातस्य यत्नवाचकत्वादचेतने रथोगच्छतीत्यादौ
चाख्याते व्यापारलक्षणा तथाह्याख्यातस्य पचतीत्यादौ
यत्नोवाच्यः पचति पाकं करोतीत्यादियत्नार्थककरो-
तिना सर्व्वाख्यातविवरणाद्वृद्धव्यवहारादिव बाधकं
विना विवराणादपि व्युत्पत्तेः । द्वन्द्वादिसमासस्य विग्र-
हेण विवरणादपि विग्रहार्थे न शक्तिग्रहः अन्य-
लभ्यत्वात् किंकरीतीति यत्नप्रश्ने पचतीत्युत्तरस्य यत्ना-
र्थत्वं विनानुपपत्तेरित्याचार्य्याः । अत्र वदन्ति--आख्या-
तस्य करोतेश्च न यत्नार्थकत्वं रथोगच्छति जानाति यतते
निद्रातीत्यत्र धात्वर्थानुकूलयत्नाभावेऽप्याख्यातपदप्रयो-
गात् गमनं करोतीति करोतिना तत्राख्यातविवरणाच्च
अत्र व्यापारस्य करोत्यर्थत्वे चेतनेऽपि तथा । न च तत्रा-
ख्यातकरोत्योर्गौणत्वं मुख्ये बाधकाभावात् । अतएव
प्रश्नोत्तरयोर्न यत्नार्थत्वं किन्तु क्रियावाचकत्वमेव कृञः,
तेन किं करोतीति क्रियामात्रप्रश्ने पचति गच्छतीति
क्रियाविशेषेणोत्तरमपि समञ्जसम्भवति” । ततः परो-
ग्रन्थः कर्त्तृशब्दे १७१७ दर्शितोदृश्यः । तत्परस्तु-
“ननु प्रकृतेस्तदर्थत्वेऽपि प्रत्ययस्य न तदर्थत्वं दोषः ए-
कोद्वौबहवःएषिषतीत्यत्रेव तत्सम्भवात् । यत्तु तत्र द्वितीय-
संख्येच्छादिकल्पनावदिहापि द्वितीययत्नकल्पनमिति तन्न
द्वितीययत्नेच्छादा विच्छायत्नाऽभावात् । वस्तुतस्तु प्रत्येकसा-
मर्थ्यावधृतौ सम्भेदे उभयोपस्थितेरावश्येकत्वेन कस्या-
प्यनन्वयेऽप्यदोषात् पाकाय यतेत पाकं कुर्य्यादित्यत्र कृत्यर्थ-
काख्यातेऽपि तथैवान्वयादिति चेत् न एको द्वौ बहव
इत्यत्र नामार्थस्य विभक्त्युपनीतसंख्यान्वयावगमायोग्य-
त्वात् लडादेर्यत्नसामर्थ्यानवधारणात् लिङः पचेते-
त्यत्र कृतौ सामर्थ्यावधारणाच्च । अथायत्नार्थकधातु-
पराख्यातस्य यत्नार्थत्वं तेन यतत इति नानन्वयः अचे-
तने चाख्यातप्रयोगो गौणएव । न च वृत्त्यन्तरेणापि
प्रयोगसम्भवे शक्तिकल्पना युक्ता । यद्वाऽनुकूलयत्ने प्रवृत्तं
पदं तदेकदेशेऽनुकूलमात्रे प्रवर्त्तते विशुद्धिमात्रं पुर-
स्कृत्य व्राह्मणे श्रोत्रियपदवत् । अचेतने तु मध्यमोत्तम
पुरुषौ न भवतएव उपपदयोर्युष्मदस्मदोश्चेतना-
र्थत्वात् । भवतु वा गौण एव लोकस्यापर्यनुयोज्यत्वादिति
चेत् न अचेतने आख्यातस्य मुख्यत्वे बाधकाभावेन गौण
त्वाभावात् तस्मादाख्यातम्यानुकूलत्वेन व्यापारो वाच्यः”
[Page2172-b+ 38]
इति माट्टाः । तेन चेतनाचेतनयोर्धात्वर्थानुकूलव्यापारस्य
सत्त्वादाख्यातप्रयोगोमुख्यएव । पथि श्रमशयानेऽपि पच-
तीति स्यात् श्रमशान्तिद्वारा शयनस्य पाकानुकूलव्यापार-
त्वात् तव यत्नविशेषस्येवानुकूलव्यापारविशेषस्य वाच्यत्वात्
अन्यथा यत्नवाच्यत्वेऽपि तण्डुलानुकूलयत्नवति पचतीति
स्यात् एवमचेतनेऽपि करोतिनाख्यातविवरणात्
करोत्यर्थोऽपि व्यापारविशेषः । कथन्तर्हि चैत्रःपचतीत्यत्र
पाकानुकूलताप्रतीतिः आक्षेपादिति चेन्न आख्यातार्थेन
व्यापारेण संख्यया वा यत्नानपेक्षणात् तयोः प्रयत्नं
विनापि सत्त्वात् नापि कर्त्त्रा, द्रव्यमात्रस्य कर्त्तृत्वात् य-
त्नवतश्च कर्तृत्वे आख्यातेन तदभिधाने यत्नस्याप्यभिधा-
नात् । नापि धात्वर्थमात्रेण, तस्य यत्नं विनापि
सत्त्वात् नापि यत्नोधात्वर्थः क्रियायास्तत्फलस्य वा
धातुवाच्यत्वात् अन्यथा पाक इत्यत्रापि यत्नानुभवप्रसङ्गा
दिति चेत् न धात्वर्थविशेषेण पाकादिना यत्नाक्षेपात्
तस्य यत्नं विनानुपपत्तेः । अथ पचतीत्यत्र पाकयत्नवा-
निति विवरणात् यत्नार्थतेति चेत् तर्हि कर्त्त्रर्थतापि स्यात्
न हि पाकयत्नैत्येव विवरणं पचतीत्यस्य, तत्पार्य्यविव-
रणन्तत् तच्चाक्षेपेणापि निर्व्वहतीति चेत् तुल्यं यत्नेऽपि
कथन्तर्हि रथोगच्छति, विद्यते व्योमेति भावनानुभवैति
चेत् न कथञ्चित्, भावनायाधात्वर्थान्वयायोग्यत्वेन
त्वयापि तत्र गौणत्वाभ्युपगमादिति । उच्यते । चैत्रः
पचतीत्यत्र पाकानुकूलयत्नानुभवावाद्यत्न एवाख्या-
तार्थोलाघवात् नत्वनुकूलो व्यापारः यत्नत्वापेक्षया व्या-
पारत्वस्योपाधित्वेन गुरुत्वात् नचाचेतन आख्यातार्थे
मुस्यत्वार्थमनुगुणोव्यापार एवाख्यातवाच्यः मुख्यत्वसम्भवे
त्यागायोगादिति वाच्यं शक्तिग्राहकेण लघुनि शक्ति
परिच्छेदात् अचेतने प्रयोगस्य घृत्त्यन्तरेणापि सम्भवात् ।
मुख्यत्वार्थं शक्तिकल्पने च वृत्त्यन्तरोच्छेदः । एतन व्यापा-
रवाचकस्याख्यातस्य यत्नसाध्यार्थरूपपच्यादिधातूपसन्धा-
नेन व्यापारविशेषयत्नोपस्थापनमिति निरस्तं लाघवेन
यत्नस्यैव शक्यत्वात् ननु यत्नोनाख्यातार्थः पाकत्वेन
पाकस्य यत्नसाध्यत्वानुमित्या यत्नलाभादित्युक्तमिति
चेन्न चैत्रो यत्नं कतीत्यतः पाकानुकूलवर्तमानयत्नवान्
प्रतीयते । नच पाकस्य वर्त्तमानयत्नेन व्याप्तिरस्ति अती-
तानागतयोर्व्यभिचारात् । न च धात्वर्थेनानुमिते यत्ने
आख्यातेन वर्त्तमानतान्वयः सम्भवति यत्नस्यापदार्थत्वात्
स्वार्थव्यापारस्य वर्त्तमानत्वबोधनेनाख्यातस्य पर्य्यवसि-
[Page2173-a+ 38]
तत्वाच्च । अथ चैत्रः पाकानुकूलवर्त्तमानव्यापारवानिति
शाब्दबोधानन्तरं चैत्रः पाकानुकूलवर्त्तमानयत्नवान् चे-
तनत्वे सति पाकानुकूलवर्त्तमानव्यापारवत्त्वात् मैत्रवत् ।
अनुमानं विना च पाकयत्ने वर्त्तमानताभानमाख्यातस्य
यत्ने शक्तिभ्रमादिति चेन्न यत्नाभावकालेऽपि तज्जन्य
व्यापारस्य वर्त्तमानतया व्यभिचारात् किञ्च । व्यापारस्य
वाच्यत्वं तल्लिङ्गकञ्च वर्त्तमानयत्नानुमानमिति कल्प
नाद्वयमपेक्ष्य यत्न वाच्यत्वे लाघवात् । नचाचेतने आख्या
तस्य व्यापारवाचकत्वाबधारणादेव कल्पनेति युक्तं
गौणतया शक्तिभ्रमेण वा तत्राख्याताद्व्यापारावगमोप
पत्तेः । यत्नविगमदशायां तज्जन्यव्यापारकाले पचती
त्यत्र वर्त्तमानव्यापाराभिधानमाख्यातेन लक्षणया ।
यथा रथोगच्छतीत्यत्र, अतोऽन्यलभ्यत्वान्न तदनुरोधेन
व्यापारे शक्तिः । अन्यथा तवापि यत्नकाले पचतीति न-
स्यात् तस्मान्न लडाख्यातं यत्नावाचकं आख्यातत्वात् लिङा-
ख्यातवत् तर्कश्चोक्त एव । एतेन फलानुकूलोव्यापा
रोधात्वर्थः आख्यातवाच्या संख्यैव तेन चैत्रः पचति
रथो गच्छतीत्यत्र चैत्ररथयोर्धात्वर्थानुकूलव्यापारवत्त्व
प्रतीते र्मुख्य एव प्रयोगः । पचतीत्यत्र यत्नलाभोधार्त्वेना
क्षेपात् विकॢत्त्यनकूलव्यापारस्य यत्नं विनानुपपत्ते रिति
गुरुमतमपास्तं पचतीत्यत्र पाकानुकूलयत्नवर्त्तमान त्वस्या-
क्षेपादलाभेनाख्यातार्थत्वात्” । रत्नकोषकृतस्तु धात्वर्थो
व्यापारः आख्यातार्थ उत्पादना सा चोत्पादकता सैव
भावना पचतीत्यादावाख्यातस्य पाकमुत्पादयतीति विवर-
णात् धात्वर्थोत्पादकता च चेतनाचेतनयोरिति सर्व्व-
त्राख्यातप्रयोगो मुख्यएव । यतते जानातीत्यादावपि
यत्नं ज्ञानमुत्पादयतीत्यर्थात् नतु व्यापारो यत्नोवाख्या-
तार्थः यतत इत्यादौ मुख्यत्वे सति गौणत्वस्यान्याय्यत्वात्
आख्यातार्थविवरणकरोत्यर्थोऽप्युत्पादकतैव पाकं करो-
तीत्यादौ करोतीत्यस्योत्पादयतीति विवरणात् घटं
करोतीत्यादौ कृञर्थ उत्पत्तिरेव गम्यते । अतएव किं
करोतीतिं सामान्योत्पादनाप्राश्ने पचतीति पाकोत्-
पादनाविशेषेणोत्तरमात्रमपि समञ्जसम् । चैत्र उत्पाद-
यतीत्यत्र धात्वर्थ एवोत्पादना चैत्रेणान्वेति आख्या-
तार्थोत्पादना त्वनन्वितैव उत्पत्तेरुत्पत्त्यभावात् ।
वस्तुतस्तूत्पादयतीत्यत्र धात्वर्थ एवोत्पादना अतोऽनुत्पा-
दनार्थधातूत्तरवर्त्तिन आख्यातस्यानन्यलभ्यतयोत्पादना
वाच्या” तन्मतञ्च शब्दचि० दूषितं विस्तरभयान्नोद्धृतम् ।
[Page2173-b+ 38]
एवं दर्शितेषु मतेषु युक्तायुक्तत्वं सुघीभिर्भाव्यम् ।
ततः स्वार्थे--णिच् कारयति करोतीत्यर्थः । “दश वर्ष-
सहस्राणि रामो राज्यमकारयदित्यादि” रामा०
<LEND>
