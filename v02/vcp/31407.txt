<L>31407<pc>4282,a<k1>पश्वाचार<k2>पश्वाचार
पश्वाचार¦ पु० पशूनामधिकारिविशेषाणामाचारः । तन्त्रोक्ते
आचारभेदे पशुभावे “वेदोक्तेन यजेद्देर्वीं कामसंकल्प
पूर्वकम् । स एव वैदिकाचारः पश्वाचारः स उच्यते” ।
कुब्जिकातन्त्रे ७ प० “भावश्च ऐविधो देवि! दिव्य-
वीरपशुक्रमात् । विश्वञ्च देवतारूपं भावयेत् सुरसु-
न्दरि! । स्त्रीमयञ्च जगत्सर्वं पुरुषं शिवरूपिणम् ।
अभेदे चिन्तयेत् यस्तु स एव देवतात्मकः । नित्यस्नानं
नित्यदानं त्रिसन्ध्यञ्च जपार्चनम् । निर्मलं वसनं देवि!
परिधानं समाचरेत् । वेदशास्त्रे दृढज्ञानं गुरौ देवे
तथैव च । मन्त्रे चैव दृढज्ञानं पितृदेवार्चनं तथा ।
बलिवैश्वं तथा श्राद्धं नित्यकार्यं शुचिस्मिते! । शत्रु
मित्रसमं देवि! चिन्तयेत्तु महेश्वरि! । अन्नञ्चैव महे-
शानि! सर्वेषां परिवर्जयेत् । गुरोरन्नं महेशानि! भो-
क्तव्यं सर्वसिद्धये । कदर्य्यञ्च महेशानि! निष्ठुरं परि-
वर्जयेत् । देवतानिन्दकं दृष्ट्वा नालापञ्च समाचरेत् । स-
त्यञ्च कथयेद्देवि! न मिय्या च कदाचन” महानिर्वा-
णतन्त्रे “दिव्यवीरमयो भावः कलौ नास्ति कदाचन ।
केवलं पशुभावेन मन्त्रसिद्धिर्भवेन्नृणाम्” ।
<LEND>
