<L>39109<pc>4782,a<k1>योनिमुद्रा<k2>योनिमुद्रा
योनिमुद्रा¦ स्त्री योन्याकारा मुद्रा । तन्त्रोक्ते देवताविशेष-
पूजाङ्गे प्रदर्शनीये अङ्गुलीसन्निवेशविशेषे तल्लक्षणन्तु
“मिथः कनिष्ठिके बद्ध्वा तर्जनीभ्यामनामिके । अनामि०
कोर्ध्वसंश्लिष्टे दीर्घमध्यमयोरधः । अङ्गुष्ठाग्रद्वयं न्यस्य
योनिमुद्रेयमीरिता” तन्त्रसा० । २ मूलबन्धरूपे योने-
र्बन्धभेदे तल्लक्षणमुक्तं पदार्थादर्शे “पार्ष्णिभागान् सु-
संपीड्य योनिमार्गं तथा गुदम् । अपानमूर्ध्वमाकर्षेत्
मूलबन्धो निगद्यते । गुदमेढ्रान्तरं योनिस्तामाकुञ्च्य
प्रबन्धयेत् । युवा भवति वृद्धोऽपि सततं मूलबन्धनात्” ।
(योनिस्थानमुद्रणात् योनिमुद्रात्वमस्याः) “सेयं मयोक्ता
खलु योनिमुद्रा बन्धश्च देवैरपि दुर्लभोऽस्य । अनेन
बन्धेन न साध्यते यन्नास्त्येव तत्साधकपुङ्गवस्य” ।
<LEND>
