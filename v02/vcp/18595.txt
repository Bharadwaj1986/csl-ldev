<L>18595<pc>2775,b<k1>ग्रीष्म<k2>ग्रीष्म
ग्रीष्म¦ पु० ग्रसते रसान् ग्रस--मनिन् । ज्यैष्ठाषाढमास-
<>द्वयात्मके १ ऋतुभेदे । “ग्रीष्मे तीव्रकरोभानुर्न हेमन्ते
<>तथाविधः” सूर्य्यसि० । “विहर्त्तुमिच्छोर्वनितासखस्य
<>तस्याम्भसि ग्रीष्मसुखे बभूव” रघुः । “अनेन विधिना
<>श्राद्धं त्रिरव्दस्येह निर्वपेत् । हेमन्तग्रीष्मवर्षासु-
<>पाञ्चयज्ञिकमन्वहम्” “ग्रीष्मे पञ्चतपास्तु स्यात् वर्षास्व
<>नवकाशिकः” मनुः । स्वार्थे अण् । ग्रैष्म तत्रार्थे तस्ये-
<>दमण् । तत्सम्बन्धिनि त्रि० “शुक्रश्च शुलिश्चग्रैष्मावृतू”
<>यजु० १ । ६ । “ग्रैष्मौ ग्रैष्मसम्बन्धिनौ ऋतू ऋत्ववयवौ”
<>वेददी० । ऋतोश्च यथा चान्द्रमासात्मकता तथर्त्तु-
<>शब्दे १४३७ पृ० दर्शिता । सौरत्वं तु ज्योतिर्शण-
<>नामात्रोपयोगित्वेन ज्योतिषे व्यवह्रियते तदपि तत्रैव
<>शब्देदर्शितम् । सुश्रुतोक्तग्रीष्मगुणादिकं ऋतुशव्दे दतितम् ।
[Page2776-a+ 38]
<>ग्रीष्मे सूर्य्यकिरणस्य तीव्रत्वे कारणम् सू० सि० उक्तं यथा
<>“मेषादौ देवभागस्थे देवानां याति दर्शनम् । असु-
<>राणां तुलादौ तु सूर्यस्तद्भागसञ्चरः” सू० ।
<>“जम्बुद्वीपलवणससुद्रसन्धौ परिधिवृत्तं भूगोलमध्ये तत्स-
<>मसूत्रेणाकाशे वृत्तं विषुवद्वृत्तं तत्र क्रान्तिवृत्तं षड्भान्तरेण
<>स्थानद्वये लग्नं तन्मेषतुलास्थानं प्रवहवायुना विषुवद्वृत्त-
<>मार्गे भ्रमति मेपस्थानात् कर्कादिस्थानं विषुवद्वृत्ताच्चतु-
<>र्विंशत्यंशान्तर उत्तरतः, मकरादिस्थानं विषुवद्वृत्ता-
<>च्चतुर्विशत्यंशान्तरे दक्षिणतः, तत् स्वस्थाने प्रवहवायुना
<>भ्रमति । एवं क्रान्तिवृत्तप्रदेशाः स्वस्वस्थाने प्रवहवायुना
<>भ्रमन्ति । तत्र मेषादौ देवभागस्थः “जम्बुद्वीपं च देवानां
<>देवासुरविभागकृदिति” पूर्वोक्तेः । तत्सम्बद्धा मेषादिक-
<>न्यान्ता राशय उत्तरगोलः । तत्रस्थः सूर्यो मेषादौ मे-
<>षादिपदेशे देवानां मेरोरुत्तराग्रवर्तिनां दर्शनं षण्मासा-
<>गन्तरं प्रथमदर्शनं याति गच्छति प्राप्नोतीत्यर्थः विषुवद्बृत्तस्य
<>तत्क्षितिजत्वात् । एवं दैत्यानां मेरोर्दक्षिणाग्रवर्तिना-
<>मित्यसुराणामित्युक्तेनैवोक्तम् । तद्भागसञ्चरो दैत्यभागे
<>समुद्रादिदक्षिणविभागस्थस्तुलादिमीनान्ता राशयो दक्षिण-
<>गोलस्तत्र सञ्चरो गमनं यस्येत्येतादृशः सूर्यस्तुलादिप्रदेशे
<>तुकराददर्शनानन्तरं प्रथमदर्शनं प्राप्नोतीत्यर्थः तेषामपि
<>विषुवद्वृत्तक्षितिजत्वात् । अथ प्रसङ्गाद्ग्रीष्मे तीव्रकरः
<>इत्याद्यर्घोक्तप्रश्नस्योत्तरमाह” रङ्गना० ।
<>“अत्यासन्नतया तेन ग्रोष्मे तीव्रकरा रवेः । देवभागेऽ-
<>सुराणां तु हेसन्ते मन्दताऽन्यथा” सू० सि० ।
<>“तेन--उत्तरदक्षिणगोलयोः सूर्यस्योत्तरदक्षिणसञ्चार-
<>रूपकारणेनेत्यर्थः । देवभागे जम्बुद्वीपे अत्यासन्नतया
<>सूर्य्यस्यात्यन्तनिकष्टस्यत्वेन ग्रीष्मे ग्रीष्मर्तौ सूर्यस्य तेजो-
<>गोलकस्य किरणास्तीक्ष्णा अन्युष्णाः, असुराणां देवभाग
<>इत्यस्यासन्नतया भाग इत्यस्य समन्वयाद्दैत्यानां भागे समु-
<>द्रादिदक्षिणपदेशे हेमन्ते हेमन्तर्तौ तुकारात् अन्यथा
<>सूर्यस्य दूरस्यत्वेन मन्दता किरणानामत्युष्णताभावः ।
<>देवभागे हेमन्तर्तौ कराणां मन्दता । अतएव तत्र
<>शीताधिक्यं च । तथाच देवभागे दक्षिणगोले सूर्यस्य
<>दूरस्थत्वमुत्तरभोले निकटस्थत्वं मध्याह्ने नतांशानां
<>क्रमेणाधिकाल्पत्वादिति भावः” र० ना० ।
<>२ तत्कालभवे ऊष्मणि पु० ३ तद्वति त्रि० मेदि०
<LEND>
