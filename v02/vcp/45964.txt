<L>45964<pc>5282,b<k1>सामान्य<k2>सामान्य
सामान्य¦ न० समानस्य भावः ष्यञ् । १ सादृश्यप्रयोजकधर्मे
यथा मुखं पद्ममिव सुन्दरमित्यादौ सौन्दर्य्यादि । समा-
नमेव स्वार्थे ष्यञ् । द्रव्यगुणकर्मसु तुल्यतया स्थितायां
२ जातौ भाषा० । जातिशब्दे ३०९२ दृश्यम् ।
सामान्यञ्च द्विविधं सखण्डमखण्डञ्च सामान्यलक्षणा-
शब्दे दीधित्युक्तिः । “सामान्यं विशेष इति बुद्ध्यपेक्षम्”
कणा० । अनुगतधर्मत्वम् सामान्यमिति तल्लक्षणं तेन ३ अनु-
गतधर्मस्वरूपं यथा प्रतियोगितासामान्ये यद्धर्मावच्छिन्न-
त्वादीति दीधितिः । ४ अधिकविषयकत्वे यथा ब्राह्मणाय
दधि दीयतां कौण्डिन्याय तक्रम् इत्यादौ दधिदानस्या-
धिकब्राह्मणविषयकता । सामान्यविषयकशास्त्रञ्च विशेष-
शास्त्रेण बाध्यते यथा “मा हिंस्यात् सर्वाभूतानीति”
हिंसानिषेधः सर्वविषयः “वायव्यं श्वेतमालभेत” इत्यादि
विशेषः हिंसाशास्त्रं तेन सामन्यथास्त्रं वैधेतरविषयएव
प्रसरति । ५ अर्थालङ्कारभेदे ४०७ पृ० दृश्यम् ।
<LEND>
