<L>17655<pc>2606,a<k1>गुणनिधि<k2>गुणनिधि
गुणनिधि¦ पु० गुणानिधीयन्ते अस्मिन् नि + धा--आधारे कि
६ त० । १ गुणाधारे कम्पिल्लनगरवासियज्ञदत्तदीक्षितद्विज-
पुत्रे “आसीत् काम्पिल्लनगरे सोमराजिकुलोद्भवः ।
दीक्षितो यज्ञदत्ताख्यो यज्ञविद्याविशारदः । तस्य पुत्रो
गुणनिधिश्चन्द्रविम्बसमाकृतिः” काशी० १३ अ० । स चा-
त्यन्तद्यूताद्यासङ्गेन दुर्वृत्ततया पित्रा त्यक्तः इतस्ततोऽटन्
अन्नालाभेन शिवचतुर्दश्यामुपोष्य रात्रौ शैवकृतशिवलिङ्गा-
र्चनादिकं दृष्ट्वा सुप्तेषु तदर्चकेषु शिवनिर्माल्यहरणायोप
चक्राम तत्र काले च शिवगृहे पूर्वप्रज्वलितप्रदीपे निर्वा-
णपायतां प्राप्ते अपहर्त्तव्यद्रव्य सम्यग् दर्शनार्थं स्ववस्त्र-
खण्डेन तस्य दीपस्योद्दीपनं कृत्वा शिवनैवेद्यान्नं हर्त्तु
मारेभे अस्मिन्नेव काले शिवोपासकानां निद्रापगमे-
तैस्ताड्यमानो गुणनिधिर्मृतः तत्र प्रसङ्गेन शिवरात्रि-
दिनोपवासजेन शिर्वार्चादर्शनजेन शिवगृहदीपोद्दीपनजेन
च पुण्येन कैलासं जगाम भोगावसाने कलिङ्गदेशाधिपत्यं
लेभे पूर्वसंस्कारवशात् शिवभक्तेः प्रादुर्भावे शिवाराधनेण
कुवेरपदवीं प्राण इति तत्रत्यकथासंक्षेपः । विस्वरस्तु
[Page2606-b+ 38]
तत्र दृश्यः ।
<LEND>
