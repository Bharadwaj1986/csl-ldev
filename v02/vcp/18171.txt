<L>18171<pc>2714,b<k1>गोमय<k2>गोमय
गोमय¦ पुंन० गोः पुरीषं गो + मयट् अर्द्धर्चादि । (गोवर)
१ गोः पुरीषे तद्गुणादिगोशब्दे २६८१ पृ० दृश्यम् । “अत्यन्त
जीर्णदेहाया बन्ध्यायाश्च विशेषतः । रोगार्त्तायाः
प्रसूताया न गोर्गोमयमाहरेत्” शब्दार्थचि० स्मृतिः ।
गोमयस्य श्रेष्ठताकारणम् ।
“शतं वर्षं सहस्राणां तपस्तप्तं सुदुष्करम् । गोभिः पूर्व
विसृष्टाभिर्गच्छेम श्रेष्ठतामिति । अस्मत्पुरीषस्नानेन
जनः पूयेत सर्वदा । शकृता च पवित्रार्थं कुर्वीरन् देव
मानुषाः । ताभ्यो वरं ददौ व्रह्मा तपसोऽन्ते स्वयं
प्रभुः । एवं भवत्विति विभुर्लोकांस्तारयतेति च” । तत्र
लक्ष्म्या वासो यथा गोलक्ष्मीसंवादे “अवश्यं
माननां कार्य्या तवास्माभिर्यशस्विनि! । शकृन्मूत्रे निव-
स त्वं पुण्यमेतद्धि नः शुभे! । श्रीरुवाच । दिष्ठ्या
प्रसादो युष्माभिः कृतो मेऽनुग्रहात्मकः । एवं भवतु
भद्रं वः पूजितास्मि सुखप्रदाः!” इति भा० शा० दान-
धर्मे उक्तम् । “गोमयं यमुना साक्षात् गोमूत्रं च
सरस्वती” काशीख० । “गोमयाच्च वृश्चिको जायते”
शास्त्रकारप्रवादः “मुग्धाङ्गना गोमयगोमुखानि” माघः ।
“शुचिं देशं विविक्तं च गोमयेनोपलेपयेत्” मनुः ।
२ तदात्मके त्रि० स्त्रियां ङीप ।
<LEND>
