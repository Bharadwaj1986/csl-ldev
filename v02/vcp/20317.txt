<L>20317<pc>2985,b<k1>छाया<k2>छाया
छाया¦ स्त्री छो--ण । १ आतपाभावे २ प्रतिविम्बे ३ सूर्य्यपत्नी
भेदे संज्ञाप्रतिकृतौ० ४ कान्तौ च अमरः ५ पालने
६ उत्कोचे ७ पङ्क्तौ मेदि० । ८ कात्यायन्यां शब्दरत्ना० ।
९ तमसि हेमच० । तत्र अनातपे “छायामिषे सानु-
गतां निषेव्य” कुमा० । “छायामच्छामृच्छति सलि-
लस्य” माघः “छायेव तस्यालगतिस्य पश्चात्” नैष० ।
“स्वं रागादुपरि वितन्वतोत्तरीयम् । कान्तेन प्रतिपद-
वारितातपायाः । स छत्रादपरविलासिनीसमूहाच्छा-
यासीदधिकतरा तद परस्याः” माघः ।
“गुहां प्रविष्टौ सुकृतस्य लोके छायातपौ व्रह
विदो वदन्ति” श्रुतिः संज्ञाप्रतिकृतिछायाकथा हरि
वं० ९ अ० । “सै वै विवस्वतः पूर्व्वं श्राद्धदेवः प्रजापतिः
यमश्च यमुना चैव यमजौ संवभूवतुः । श्यामवर्णं च
तद्रूपं संज्ञा दृष्ट्वा विवस्वतः । असहन्ती तु स्वां छायां
सवर्णां निर्ममे ततः । मायामयी तु सा संज्ञा तस्या-
श्छायासमुत्थिता । प्राञ्जलिः प्रणता भूत्वा छाया संज्ञां
नरेश्वर! । उवाच किं मया कार्य्यं कथयस्व शुचि-
स्मिते! । स्थिताऽस्मि तवनिर्दोशे शाधि मां वरवर्णिगि! ।
संज्ञोवाच अहं याम्यामि भद्रन्ते स्वमेव भवनं पितुः ।
त्वयेह भवने मह्यं वस्तव्यं निर्व्विकारया
इमौ च बालकौ मह्यं कन्या चेयं सुमध्यमा । संभा-
व्यास्ते न चाख्येयमिदं भगवते क्वचित् । छायोबाच ।
आ कचग्रहणाद्देवि! आ शापान्नैव कर्हिचित् । आख्या-
स्यामि मतं तुभ्यं गच्छ देवि! यथासुखम् । वैशम्पायन
उवाच । समादिश्य सवर्णान्तु तथेत्युक्ता तया च सा ।
त्वष्टुः समीपमगमद्व्रीडितेव तपस्विनी । पितुः समीपगा
सा तु पित्रा निर्भत्सिता तदा । भर्त्तुः समीपं गच्छेति
नियुक्ता च पुनः पुनः । अगच्छद्बडवा भूत्वाऽऽच्छाद्य रूप
मनिन्दिता । कुरूनथोत्तरान् गत्वा तृणान्यथ चचार ह ।
द्वितीयायान्तु संज्ञायां संज्ञेयमिति चिन्तयन् । आदि-
त्यो जनयामास पुत्रमात्मसमं तदा । पूर्वजस्य मनो-
स्तात सदृशोऽयमिति प्रभुः । मनुरेवाभवन्नाम्ना सावर्ण
इति चोच्यते । द्वितीयोयः सुतस्तस्याः स विज्ञेयः शनै-
श्चरः । सततं पार्थिवी तात । स्वस्य पुत्रस्य वै तदा ।
चकाराभ्यधिकं स्नेहं न तथा पूर्व्वजेषु वै । मनुस्तस्याक्ष
[Page2986-a+ 31]
मत्तत्तु यमस्तस्या न चक्षमे । ता स रोषाच्च वाल्याच्च
भाविनोऽर्थस्य गौरवात् । पदा सन्तर्जयामास छायां
वैवस्वतो यमः । तं शशाप ततः क्रोधात् सावर्णजननी
नृपः । चरणः पततामेष तवेति भृशदुखिता” ।
छाया च तमोरूपद्रव्यान्तरमिति मीमांसकाः ।
तेन “त्वंदूरमपि गच्छन्ती हृदयं न जहासि मे । दिवा-
वसानच्छायेव पुरोमूलं वनस्पतेः” शकु० । छाया-
गतिरुक्ता सङ्गच्छते” नैयायिकास्तु तेजःसामान्या
भाव एव तमश्छायादिकमङ्गीचक्तुः तत्र गत्यादिक-
मौपचारिकम्” “अत्र च तेजःसामान्याभावप्रयोजकस्य
छायासम्बन्धित्वम् यथा वृक्षस्यातपसम्बन्धप्रतिरोधात्
छायासम्बन्धित्वं तथा च वृक्षप्रयुक्तातपाभावः” इति बोधः
“छाया बाहुल्ये” पा० । छायान्तस्तत्पुरुषो नपुंसकं
स्यात् पूर्व्वपदार्थबाहुल्ये” इक्षूणां छाया इक्षुच्छायम्
सि० कौ० । कस्य बाहुल्यमित्यप्रेक्षायां छायायानिमि
त्तभूतावरकद्रव्याणामेव बाहुल्यमर्थाक्षिप्तं तच्च षष्ठी
तत्पुरुषे पूर्व्वपदार्थगतमित्याशयेन पूर्व्वपदार्थेत्युक्तम् ।
“इक्षुच्छायानिषादिन्य” इत्यत्र आङ्प्रश्नेषः” सि० कौ० ।
“आवरकद्रव्यस्यैकत्वे तु “विभाषा सेनासुराच्छायेत्यादि”
पा० वा क्लीवत्वम् कुड्यछाया कुद्ध्यच्छायम् ।
आतपाभावश्च तेजःसामान्यप्रभासञ्चाराभावः तेन प्रदीप
प्रभावरकपदार्थस्य प्रभानिरोधसम्बन्धित्वात् शङ्कुच्छाया
नरच्छाया इत्यादि । दीपादिच्छायामानज्ञानार्थो व्यव-
हारःछायाव्यवहारः तत्र करणसूत्रं लीला० उक्तं यथा ।
“अथ छायाव्यवहारे करणसूत्रं वृत्तम् । छाययोः
कर्णयीरन्तरे यै तयोर्वर्गविश्लेषभक्तारसाद्रीषवः । सैक-
लब्धेः पदघ्नन्तु कर्ण्णान्तरं भान्तरेणोनयुक्तं दलेस्तः प्रभे ।
उदाहरणम् । नन्दचन्द्रैर्मितं छाययोरन्तरं कर्ण्णयो-
रन्तरं विश्वतुल्यं ययोः । ते प्रभे वक्ति योयुक्तिमान्
वेत्त्यसौ व्यक्तमव्यक्तयुक्तं हि मन्येऽखिलम् । न्यासः
<फिच्तुरे>
[Page2986-b+ 22]
छायान्तरं । १९ । कर्ण्णान्तरम् । १३ । अनयोर्वर्गा-
न्तरेण । १९२ । भक्ता रसाद्रीषवः । ५७६ । लब्धं ३ । सैक
स्यास्य । ४ । मूलम् । २ । अनेन कर्ण्णान्तरं । १३ । गुणितं
। २६ । द्विस्थं । २६ । भान्तरेण । १९ । ऊनयुतं । ७ ।
४५ । तदर्द्धे लब्धे छाये ७꣡२ । ४५꣡२ तत्कृत्योर्योगपद-
मित्यादिना जातौ कर्ण्णौ २५꣡२ । ५१꣡२ । छायान्तरे
करणसूत्रं वृत्तार्द्धम् । शङ्गुः पदीपतलशङ्कुतलान्तर
घ्नश्छाया भवेद्विनरदीपशिखौच्च्यभक्तः ।
उदाहरणम् । शङ्कुप्रदीपान्तरभूस्त्रिहस्ता दीपोच्छ्रितिः
सार्द्धकरत्रया चेत् । शङ्कोस्तदा काङ्गुलसम्मितस्य तत्र
प्रभा स्यात्कियती वदाशु । न्यासः
<फिच्तुरे>
शङ्कुः १꣡२ प्रदीपशङ्कुतलान्तरं ३ अनयोघातः ३꣡२
विनरदीपशिखौच्च्येन । ३ । भक्तोलब्धानि छायाङ्गुलानि
। १२ । अथ दीपोच्छ्रित्यानयनाय करणसूत्रं वृत्तार्द्धम् ।
छायाहृते तु नरदीपतलान्तरघ्ने शङ्कौ भवेन्नरयुते खलु
दीपकौच्च्यम् ।
उदाहरणम् । प्रदीपशङ्क्वग्तरभूस्त्रिहखा छायाङ्गुलैः
षोडशभिः सना चेत् । दीपोच्छ्रितिः स्यात्कियती वदाशु
प्रदीपशङ्क्वन्तरमुच्यतां मे । न्यासः
<फिच्तुरे>
शङ्कुः । १२ । छायाङ्गुलानि । १६ । शङ्कुप्रदीपान्तर
[Page2987-a+ 30]
हस्ताः । ३ । लब्धं दीपकौच्च्यं हस्ताः ११꣡४ । प्रदीप
शङ्क्वन्तरभूमानानयनाय करणसूत्रं वृत्तार्द्धम् । विशङ्कु
दीपोच्छ्रयसङ्गुणा भा शङ्कूद्धृता दीपनरान्तरं स्यात् ।
उदाहरणम् । पूर्व्वोक्तएव दीपोच्छ्रायः ११꣡४ शङ्क्व
ङ्गुलानि । १२ । छाया । १७ । लब्धाः शङ्कुप्रदीपा
न्तरहस्ताः । ३ ।
छायाप्रदीपान्तरदीपौच्च्यानयनाय करणसूत्रं सार्द्धं
वृत्तम् । छायाग्रयोरन्तरसङ्कुणा भा छायाप्रमाणान्तर
हृद्भवेद्भूः । भूशङ्कुघातः प्रभया विभक्तः प्रजायते
दीपशिखौच्च्यभेवम् । त्रैराशिकेनैव यदेतदुक्तं व्याप्तं
स्वभेदैर्हरिणेव विश्वम् । उदाहरणम् । शङ्कोर्भार्क-
मिताङ्गुलस्य सुमते! दृष्टा किलाष्टाङ्गुला छायाग्राभि-
मुखे करद्वयमिते न्यस्तस्य देशे पुनः । तस्यैवार्कमिता-
ङ्गुला यदि तदा छाया प्रदीपान्तरं दीपौच्च्यञ्च कियद्वद
व्यवहृतिं छायाभिधां वेत्सि चेत् । न्यासः
<फिच्तुरे>
अत्र छायाग्रयोरन्तरमङ्गुलात्मकं । ५२ । छाये च । ८ ।
१२ । अनयोराद्या । ८ । इयमनेन । ५२ । गुणिता
। ४१६ । छायाप्रमाणान्तरेण । ४ । भक्ता लब्धं भू-
मानम् । १०४ । इदं प्रथमच्छायाग्रदीपतलयोरन्तरमित्यर्थः ।
एवं द्वितीयच्छायाग्रमानं । १५६ । भूशङ्कुघातः प्रभया
विभक्तैति जातमुभयतोऽपि दीपौच्च्यं सममेव हस्ताः
६꣡१꣡२ एवमित्यत्र छायाव्यवहारे त्रैराशिककल्पनयाऽऽ
नयनं वर्त्तते तद्यथा । प्रथमच्छायातोद्वितीयच्छाया ।
। १२ । यावताधिका तावता छायावयवेन यदि छाया-
ग्रान्तरतुल्या भूर्ल्लभ्यते तदा छायया किमिति एवं पृथक्
पृथक् छायाप्रदीपतलान्तरप्रमाणं लभ्यते । ततोद्वितीयं
त्रैराशिकं यदि छायातुख्ये भुजेशङ्कुः केटिस्तदा भूतुल्ये
भुजेकिमिति लब्धं दीपकीच्च्यमुभयतोऽपि तुल्यमेव ।
एवं पञ्चराशिकादिकमखिलं त्रैराशिककल्यनयैव सिद्वम् ।
[Page2987-b+ 38]
“भवेत्सैव (मेघविस्फूर्जितैव) च्छाया तयुगगयुता स्याद्
द्वादशान्ते यदा” इत्युक्ते ऊनविंशत्यक्षरपादके १
छन्दोभेदे च ।
शङ्कुछाया हि दिग्देशकालज्ञानोपायः यथोक्तं त्रिप्रश्ना-
धिकारे सूर्य्यसिद्धान्तरङ्गनाथाभ्याम् । तत्र चं त्रयाणां
दिग्देशकालानां प्रश्नाः त्रिप्रश्नाः तेषामधिकार इति
त्रिपश्नशब्दार्थः । तत्रादौ दिग्ज्ञानमाह ।
“शिलातलेऽम्बुसंशुद्धे वज्रलेपेऽपिवा समे । तत्र शड्क्व-
ङ्गुलैरिष्टैः समं मण्डलमालिखेत् । तन्मध्ये स्थापये-
च्छङ्कुं कल्पनाद्वादशाङ्गुलम् । तच्छायाग्रं स्पृशेद्यत्र
वृत्ते पूर्वापरार्धयोः । तत्र विन्दू विधायोभौ वृत्ते
पूर्वापराभिधौ । तन्मध्ये तिमिना रेखा कर्त्तव्या दक्षि-
णोत्तरा । याम्योत्तरादिशोर्मध्ये तिमिना पूर्वपश्चिमा ।
दिङ्मध्यमत्स्यैः संसाध्या विदिशस्तद्वदेव हि” । सू० सि०
“तत्र दिक्साधनोपक्रमे प्रथममम्बुसंशुद्धे जलवत्समी-
कृते शिलाप्रदेशे । अपि वाथ वा तदभावेऽन्यत्र वज्रलेपे
चत्वरादौ घुण्टनादिना समस्थाने कृते शङ्क्वङ्गुलैः
शङ्कस्थाङ्गुलविभागमानगृहीतैरभीष्टसङ्ख्याकाङ्गुलैर्व्यासा-
र्धरूपैवृत्तमवक्रमालिखेत् । सर्वतः केन्द्राद्वृत्तपरिधिरेखा
तुल्या यथा स्यात् तथेत्यर्थः । ततस्तन्मध्ये तस्य वृत्तस्य
केन्द्ररूपमध्ये कल्पनया द्वादशसङ्ख्याकाङ्गुलानि तुल्यानि
यस्मिंस्तं द्वादशविभागाङ्कितमित्यर्थः ॥ शङ्कुं समतल-
मस्तकपरिधिकाष्ठदण्डं स्थापयेत् । ततः पूर्वापरार्धयो-
र्दिनस्य प्रथमद्वितीयभागयोस्तच्छायाग्रं स्थापितशङ्का-
श्छायान्तप्रदेशो मण्डलपारधौ यस्मिन् विमागे स्पृशेत् ।
दिनस्य प्रथमविभागेऽनुलणं छायाह्रासाद्वृत्ते यत्र प्रवि-
शति, दिनस्यापरार्धे छायानुक्षणवृद्धेर्वृत्ते यत्र निर्ग-
च्छतीत्यर्थः । तत्र निर्गमनप्रवेशस्थानयोरुभौ द्वौ विन्दू
पूर्बापरसञ्ज्ञौ क्रमेण वृत्ते परिधिरेखायां कृत्वा
तन्मध्ये पूर्वापरविन्द्वन्तरमध्ये तिमिना मत्स्येन रेखा
कार्या सा दक्षिणोत्तररेखा भवति । मत्स्यस्तु विन्द्व-
न्तरालसूत्रमितेन व्यामार्धेन विन्दुद्वयकेन्द्रकल्पनेन वृत्त-
द्वयं निष्पाद्य हलद्वयसयोगाभ्यां वृत्तद्वयपरिधिविभागा-
भ्यामन्तर्गतं मत्स्याकारं स्थानं भवति । तत्रैकः संयोगो
मुखं बाह्यवृत्तभागसम्मार्जगेन, अपरसंयोगखु पुच्छ-
मितरवृत्तभागद्वयसम्मर्जनेन । मुखपुच्छानध्यृज्वी रेखा
दक्षिणोत्तररेखा । तत्र पूर्व्वविन्दोः सव्यं रेखाग्रं द-
क्षिणा दिक् । पश्चिमविन्दोः सव्यं रेखाग्रसुतरा दिक ।
[Page2988-a+ 38]
अनन्तरं पूर्ववृत्तं मत्स्यश्च सम्मार्जनीयः । शङ्कुरपि
तत्स्थानान्निष्कास्यः इति केवला दक्षिणोत्तररेखा स्थितेति
तात्पर्य्यमु । दक्षिणोत्तरदिशोर्मध्यस्थाने तिमिना दक्षि-
णोत्तररेखामितेन व्यासार्धेन दक्षिणोत्तरस्थानाभ्यां
पूर्बवत् प्रत्येकं वृत्तं विधाय पूर्बवत् सिद्धेन मत्स्येनेत्यर्थः ।
पूर्वपश्चिमा रेखा कार्या । तत्र पूर्वविन्दोरासन्नं रेखाग्रं
पूर्वा, पश्चिमविन्दोरासन्नं रेखाग्रं पश्चिमेति मत्स्यसम्मा-
र्जनेन केवला पूर्वापररेखापि सिद्धा । अथ रेखासंयो-
गस्थानाद्दिक्साधनोपक्रमोक्तं पूर्ववृत्तमुल्लिखेत् तद्वृत्तप-
रिधौ यत्र रेखा लग्ना तत्र दिगिति तद्वृत्तमध्यस्य दिक्-
चतुष्टयं वृत्ते सिद्धम् । तद्वत् यथा दक्षिणोत्तराभ्यां
पूर्वापरा साधिता तत्प्रकारणेत्यर्थः । एवकारोऽन्य-
प्रकारनिरासार्थकः । हि निश्चयेन । विदिशः कोण-
दिशो दिशां पर्वादिसिद्धदिशां ये मध्यमत्स्या
अव्यवहितदिग्द्वयान्तरोत्पन्ना लघवस्तैः संसाध्याः
सम्यक्प्रकारेण साध्याः । रेखावृत्तसंयोगस्थत्वेन
ज्ञेयाः । अत्रोपपत्तिः । क्षितिजपूर्वापरवृत्त संयोगौ
पूर्वापरविभागस्यौ पूर्वापरदिशे तत्र पूर्वापरविभाग-
ज्ञानं सूर्य्योदयास्ताभ्यां तत्र क्षितिजे पूर्वापरवृत्तं
कत्र लग्नमिति ज्ञानं तु विषुवद्वृत्तक्रान्तिवृत्तसम्पा-
तस्थसूर्य्यस्योदयास्तस्थलज्ञानेन विषुवद्वृत्तस्य पूर्वापर-
क्षितिजवृत्तसम्पातयोः सम्बद्वत्वात् । अघान्यस्मिन् दिने
सूर्य्यस्योदयास्तावग्रागान्तररेण याम्योत्तरे भवत इति
सूर्य्योदयास्तस्थानाभ्यामग्राशान्तरेणोत्तरयाम्ये पूर्वापर-
स्थानं भवतीति क्षितिजस्य महत्त्वाद्दूरत्वाच्च तद्दानेन
पूर्वापरज्ञानमशक्यमतस्तत्सूत्रेण स्वामीष्टप्रदेशे तज्ज्ञा-
नार्थमभीष्टसमस्थले क्षितिजानुकारं वृत्तं कृतम् । तत्रापि
सूर्य्योदयास्तसमसूत्रण स्थलद्ञानस्य दुःशकत्वात् छायार्थं
शङ्गुः स्थाप्यः । तथापि सूर्य्योदये छायानन्त्याद्वृत्तपरिधौ
तदग्रस्पर्शाभावः । परन्तु यथा यथा सूर्य ऊर्द्घ
भवति तथा तथा छायाह्रासाद्यत्र छाया वृत्तपरिधौ
यदा प्रविशति तत्स्थानात् तात्कालिको वक्ष्यमाणभुजो
व्यस्तोऽर्धज्याकारेण देयस्तदुत्क्रमज्या यत्र परिधिप्रदेशे
लगति तत्र शङ्कुस्यानस्य पश्चिमा । छायाग्रस्य पूर्वा
परसूत्राद्भुजान्तरेण याम्योत्तरपतनात् सूर्य्यापरदिशि
छायापतनाच्च । एवं दिनापरार्धे सूर्य्यो यथा यथाधः
सञ्चरति तथा तथा छायावृद्धः शङ्कुच्छायावृत्तपरिधौ
यत्र यदा निर्गच्छति तात्कालिको वक्ष्यमाणभुजो व्यस्तो-
[Page2988-b+ 38]
ऽर्द्धज्याकारेण तत्स्थाने देयस्तदुत्क्रमज्या यत्र परिधि-
प्रदेशे लगति तत्र शङ्कुस्थानस्य पूर्वा । तत्सूत्रं पूर्वापर-
सूत्रम् । इदं शङ्कोरुपलक्षणत्वेन ज्ञानं तथा छायोप-
लक्षणेनापि प्रदेशस्य पूर्वापरसूत्रज्ञानम् । तथा हि ।
यत्र छायाग्रं विशति तत्रापरा, छायाग्रं यतो निर्गच्छति
तत्र पूर्वा । तत्रापि प्रवेशनिर्गमयोरेककालत्वासम्भवा-
द्यत्कालिकः प्रवेशस्तत्काले छायायाः पाश्चमत्वं तत्र वस्त-
भूतं तत्काले निर्गमनस्य पूर्वत्वासम्भवः । एवं निर्गम-
काले निर्गमस्थानस्य पूर्वत्वं वस्तुभूतं तत्काले प्रवेशस्य
पश्चिमत्वासम्भवः । एककालिकसिद्ध्यर्थमुमयोरेकतर
चिह्नं चाल्यं तात्कालिकभुजयोरन्तरेण तत्र पूर्वचिह्नं
भुजान्तराङ्गुलैरयनदिशि चाल्यम् । पश्चिमचिह्नं वा
त्यस्तायनदिशि चाल्यम् । तत्सूत्रं सूत्रमध्यदेशस्य पूर्वा-
परसूत्रम् । एतन्मध्ये स्थापितशङ्कोश्छायाग्रप्रवेशनिर्गम-
चिह्नाभ्यां यथोक्तरीत्या मुजदानेन सिद्धपूर्वापरसूत्रेणा-
भिन्नत्वात् । तदुक्तं सिद्धान्तशिरोमणौ “तत्काला-
पमजीवयोस्तु विवराद्भाकर्णमित्या हतात् लम्बज्याप्त-
मिताङ्गुलैरयनदिश्यैन्द्री स्फुटा चालिता” इति ।
तदेतद्भगवता लोकानुकम्पया खल्पान्तरत्वादेकतरवि न्दु-
चालनं नोक्तं सुखार्थं किञ्चित्स्थूलावेव निर्गभप्रवेश-
विन्दू पूर्वापराभिधावुक्तौ । एवञ्चाभीष्टस्थानं प्रवेश-
निर्गमसूत्रमध्ये यथा भवति तथानेन प्रकारेण मण्डल-
केन्द्रशङ्कुस्थापनादिनाऽभीष्टप्रदेशे पूर्वापरदिशे साध्ये
इति । तन्मध्ये दक्षिणोत्तररेखाविन्दुद्वयोत्पन्नमध्य-
मत्स्यरेखैवेति । याम्योत्तरमध्ये पूर्वापरा रेखा तद्दि
ङ्मध्यमत्स्येनेति याम्योत्तरदिशोरित्यादि सम्यगुक्तम्
ननु पूर्वापरविन्दुभ्यां मत्स्येन या दक्षिणोत्तररेखा तद-
ग्राभ्यां मत्स्येन रेखा पूर्वापरविन्दुस्पृष्टैवेति पूर्वं
तस्या एव विन्द्वन्तरत्वेन सिद्धत्वात् पुनं साधनं व्यर्थ-
मन्यथा दक्षिणोत्तररेखाया अप्यसङ्गतत्वापत्तेरिति चेत्
सत्यम् । दक्षिणोत्तररेखाशुद्ध्यर्थमेव पूर्वापरविन्दुस्पृष्ट-
रेखायाः पुनः साधनमिति केचित् । वस्तुतस्तु दक्षि-
णोत्तरपूर्वापरसूत्रसगातरूपाभीष्टस्थानात् केन्द्रात् प्रा-
गुक्तवृत्तस्य वक्ष्यमाणोपयोगित्वेनावश्यकत्वात् तस्य च
पूर्वापरविन्द्वन्तरख्यत्राधिकव्याससूत्रत्वाद्विन्द्वन्तररेखा मूला
ग्रयोर्बर्धनीया सा तत्र वृत्ते पूर्वापररेखा भवति ।
तस्या विन्दोरुपर्यधश्च वक्रत्वं कदाचित् स्यादतः प्रथम-
मेव पूर्णरेखासिद्ध्यर्थ विन्द्वन्तरसिद्धमत्स्यमुखपुच्छगत-
[Page2989-a+ 38]
रेखाया विन्द्वतराधिकत्वेन तदुत्पन्नमत्स्यरेखाया ऋज्व्याः
सुतरामधिकत्वेन पुनः पूर्वापररेखासाधनं युक्ततरमिति
तत्त्वम् । एवमेवाव्यवहितदिग्द्वयान्तरोत्पन्नलघुमत्स्यै-
श्चतुर्मिः सूत्रैर्वृत्ते कोणदिशः । तदिदमभीष्टस्थान-
केन्द्रकमण्डले दिगष्टकं सिद्धम् ॥ अथ दिक्सूत्रसम्पात-
रूपाभीष्टस्थानात् तात्कालिकच्छायाग्रस्थानमाह” र० ना०
“चतुरश्रं बहिः कुर्य्यात् सूत्रैर्मध्याद्विनिर्गतैः । भुज-
सूत्राङ्गुलैस्तत्र दत्तैरिष्टप्रभा स्मृता” सू० मि० ।
“मध्यादभीष्टस्थानाद्दिग्रेखा सम्पातरूपाद्विनिर्गतैर्निः-
सृतैरष्टदिग्रेखारूपैः । बहिर्दिक्सूत्रसम्पातकेन्द्रवृत्ताद्ब-
हिः । अनेनैव वृत्तकरणं पूर्वमनुक्तं द्योतितम् । अन्यथा
बहिरित्यस्यानुपपत्तेः । पूर्ववृत्तग्रहणे तु दिग्रेखा-
सम्पातस्य मध्यत्वानुपपत्तेः । चतुरश्रं कोणरेखाधिक-
सूत्रकर्णद्वयतुल्यं समचतुर्भुजं कुर्य्यात् । यथा च तद्द-
र्शनम् । तत्र चतुरश्रे भुजसूत्राङ्गुलैर्वक्ष्यमाणभुजमित-
सूत्रस्याङ्गुलैर्निर्गमप्रवेशकालिकैर्दत्तैः पूर्वापरसूत्रादर्धज्या-
वद्दीयमानैस्तत्र वृत्ते यस्मिन् प्रदेशे भुजाग्रं ततप्रदेशे
इष्टप्रभा निर्गमप्रवेशान्यतरकालिकच्छायाग्रमुक्तम् । प्रती-
तिस्तु दिक्सूत्रसम्पातस्थशङ्कुना ज्ञेया । अत्रोपपत्तिः ।
वक्ष्यमाणभुजस्य छायाग्रपूर्वापरसूत्रान्तरत्वेन प्रतिपादि-
तत्वादिष्टच्छायाग्रमुक्तदिशा ज्ञातं सम्यक् । चतुरश्र
करणं वक्ष्यमाणाग्रसाधकप्राच्यपररेखानुकाररेखाया
वृत्तान्तस्तद्बहिर्वा ऋजुत्वसिद्ध्यर्थमिति । अथ पूर्वा-
पररेखायाः सञज्ञान्तरसाह” र० ना० ।
“प्राक्पश्चिमाश्रिता रेखा प्रोच्यते सममण्डलम् । उन्म-
ण्डलं च विषुवन्मण्डलं परिकीर्त्यते” सू० सि० ।
<फ्>“प्राक्पश्चिमाश्रिता पूर्वपश्चिमसम्बद्धा साधिता रेखा
समवृत्तमुच्यते । सैव रेखोन्मण्डलं विषुवन्मण्डलम् । चः
समुच्चये । उभयसञ्ज्ञकं कथ्यते । अत्रीपपत्तिः ।
क्षितिजपूर्वापरवृत्तसंयोगौ पूर्वापरे तत्सूत्रं पूर्वापर-
सूत्रमिति । पूर्वापरवृत्तस्य भूमावूर्ध्वाधरानुकारिवृत्तत्वेना-
दर्शनाद्रेखाकारंतयैव दर्शनाच्च पूर्वापरवृत्तमपि तत्-
सूत्रम् । पूर्वापरवृत्तस्य सममण्डलत्वेनाभिधानात्
तद्रेखासममण्डलसञ्ज्ञोक्ता । अथ स्वनिरक्षदेशक्षितिज-
वृत्तस्योन्मण्डलाख्यस्य तत्संयीगयोः संलग्नत्वात् तन्मध्य-
सूत्रत्वेन पूर्वापरसूत्रस्यापि सत्त्वात् पूर्वापरसूत्रमुन्म-
ण्डलसञ्ज्ञम् । एतेनान्यदेशक्षितिजसञ्ज्ञया स्वदेश-
क्षितिजसञज्ञा स्तुतरां सिद्धेति पूर्वापरसूत्रस्य क्षिति-
[Page2989-b+ 38]
जवृत्तसञ्ज्ञा द्योतिता । पूर्वापरस्थानयोः क्षितिजवृत्तस्य
संलग्नत्वादुल्लिखितवृत्तस्य क्षितिजानुकारित्वाच्च । एवं
निरक्षदेशपूर्वापरवृत्तं विषुवन्मण्डलाख्यं पूर्वापरस्थानयोः
संलग्नमिति तन्मध्यसूत्रत्वेनापि पूर्वापरसूत्रस्य सिद्धत्वात्
पूर्वापरसूत्रं विषुवन्मण्डलसञ्ज्ञं क्रान्तिवृत्तस्य दृग्वृत्तस्य
च चलत्वात् कादाचित्कत्वेन पूर्वापरस्थानसंलग्नत्वात्
तत्सञ्ज्ञा नोक्तेति ध्येयम् अथाग्राज्ञानमाह” र० ना० ।
“रेखा प्राच्यपरा साध्या विषुवद्भाग्रगा तथा । इष्ट-
च्छायाविषुवतोर्मध्यमग्राऽभिधीयते” सू० सि० ।
“तस्मिंश्चतुरश्रे पूर्वापररेखात उत्तरभागे विषुवद्भाग्र-
गाऽक्षभाग्रप्रदेशस्थाक्षमाङ्गुलान्तरितेत्यर्थः । प्राच्यपरा रेखा
पूर्वापररेखानुकारा रेखा तथा सर्वतस्तुल्यान्तरेण यथे-
ष्टच्छायाग्ररेखाभुजान्तरेण तथाक्षभान्तरेण कार्या ।
अनन्तरमिष्टच्छायाविषुवतोरिष्टच्छायाग्ररेखाक्षभाग्ररेखयो-
रित्यर्थः । मध्यं चतुरश्रेऽङ्गुलात्मकमन्तरालं सर्वतस्तु-
ल्यम् । अग्रा कर्णवृत्ताग्रोच्यते । अत्रोपपत्तिः । भुजस्य
कर्णवृत्ताग्रा पलभासंस्कारेणाग्रे उक्तत्वद्दक्षिणगोले पल-
भाधिकोत्तरभुजसद्भावेन पलभोनो भुजोऽग्रेति, प्राच्यप-
रसूत्रादुत्तरभागेऽक्षभाग्ररेखा भुजमध्ये भवतीति द्वयो
रेखयोरन्तरमग्रा पलभोनभुजरूपा । एवमुतरगीले
उत्तरभुजस्य पलभाल्पत्वाद्धुजोनपलभाग्रेति पलभारेखा
प्राच्यपरसूत्रादुत्तरभागस्था भुजरेखातोऽप्यग्रान्तरेणोत्त-
रदिशीति द्वयो रेखयोरन्तरं भुजोनपलभारूपं कर्ण-
वृत्ताग्रा । एवं दक्षिणभुजस्य पलभोनाग्रात्वात् पलमा-
युतो मुजोऽग्रति प्राच्यपरसूत्राद्भु जाग्रपलभारारेखयोः
क्रमेण याभ्योत्तरत्वात् तयोरन्तरालं पलभाभुजैक्यरूप-
मग्रा, पलभायाः शङ्कुतलानुकल्पत्वात् सदोत्तरत्वं छाया
मम्बुन्धाद्युक्तम् गोले शङ्कुतलस्य दक्षिणत्वाद्ग्रहाप-
रदिशि छायासद्भावाच्च । अतएव प्राच्यपरसूत्राद्दक्षिण-
भागे दक्षिणभुजवशादक्षभाग्ररेखाकल्पने उक्तानुपपत्त्या
सम्यगुत्तरभागे पूर्वापरसूत्रादिति विषुवडाग्रगेत्यत्र व्याख्या-
तम्” अथ प्रसङ्गाज्ज्ञातच्छायातः कर्णज्ञानं तच्छुद्धिं
चाह र० ना० ।
“शङ्कुच्छायाकृतियुतेर्मलं कर्णोऽस्य वर्गतः । प्रोज्झ्य
शङ्कु कृतिं मूलं छाया शङ्कुर्विपर्ययात्” सू० सि०
“हादशाङ्गुलशङ्कुच्छाययोर्वर्गयोगात पदं छायाकर्णः
स्यात् । अथास्य शुद्धिरूपं छायासाधनमाह । अ-
स्येति । छायाकर्णस्य वर्गात् शङ्कु वर्णं चतुश्चत्वारिंशु-
[Page2990-a+ 38]
दधिकं शतं विशीध्य मूल छाया । प्रकारान्तरेण छा-
याकर्णशुद्धिमाह । शङ्कुरिति । विपर्ययाच्छायासाधनवैप-
रीत्यावछायाकर्ण्णवर्गाच्छायावर्गं विशोध्य मूलमित्यर्थः ।
शङ्कुर्द्वादशाङ्गुलमितः स्यात् । अत्रोपपत्तिः । द्वादशा-
ङ्गुलशङ्कुः कोटिरक्षभा भुजस्तत्कृत्योर्योगपदं कर्ण इत्यक्ष-
कर्णः कर्ण इत्याद्यक्षक्षेत्राद्युक्तरीत्योपपन्नम् । ननु दिक्-
साधनोत्तरमिष्टप्रभाग्राकर्णसाधनं भगवता सर्वज्ञेन
किमर्थमुक्तमग्रेऽग्रादीनां स्वतन्त्रतयोक्तत्वात् । न च वि-
ना गणितश्रममग्राज्ञानार्थमिदं युक्तमुक्तमिति वाच्यम् ।
वक्ष्यमाणभुजज्ञानस्याग्रोपजीव्यत्वेन तस्याश्च भुजीपजीव्य-
त्वेनान्योत्याश्रयात् गणितज्ञाताग्रायाः पुनः साध-
नस्य व्यर्थत्वाच्च । न च भुजसूत्राङ्गुलैर्दत्तैरित्यनेनेष्टच्छा-
याग्रं ज्ञातमिति न, किन्त्वेतदुक्त्या दिक्सूत्रसम्पातस्थश-
ङ्कोर्वृत्तपरिधौ छायाग्रज्ञानात् तत्पूर्वापरसूत्रान्तरे भु-
जसद्भावाद्विना गणितं भुजोऽपि ज्ञात इति नान्योन्या-
श्रय इति वाच्यम् । तथापि भगवतः सर्वज्ञस्य निष्प्र-
योजनत्वोक्तेरनुचितत्वात् । विना प्रयोजनं मन्दोक्तेरष्व-
भावाच्च । न हि दिक्साधनेऽग्राभुजादिकमावश्यर्क
येन तदुक्तिर्युक्ता । किञ्च कर्णसाधनस्य गणितोक्त्या
वक्ष्यमाणकर्णसाधनतुल्यत्वेनात्र कथनमनुचितम् । न
हि दिक्साधनार्थं “भाकर्णमित्या हतादिति” सिद्धान्त-
शिरोमण्युक्तिवदत्र छायाकर्ण उपयुक्तो येन तदुक्ति-
र्युक्तेति चतुरश्रमित्यादिश्लोकचतुष्टयमन्येन मन्दबुद्धिना
क्षिप्तं न भगवतोक्तामति चेन्मैवम् । भुजसाधनोप-
जीव्याग्राया एतदुक्तप्रकारेण सिद्धौ दिशः सम्यक् सिद्धा
इति दिक्साधनशुद्ध्व्ययमग्रासाधनम् । प्रकारान्तरेणापि
वक्ष्यमाणत्रिज्यावृत्तीयाग्रया त्रिज्या लभ्यते तदानया-
गतया केव्यनुपातेन साधितकर्णसंवादेन शुद्ध्यवगमार्थं
कर्णसाधनं चोक्तम् । अनयाग्रया कर्णस्तदा त्रिज्या-
वृत्तीयाग्रया क इति फलस्य त्रिज्यातुल्यस्यातयनार्थं वा
कर्णसाधनमिति केचित् । वस्तुतस्तु मण्डले छायाप्र-
वेशनिर्गसस्थानस्थितपूर्वापरविन्द्वोः प्रत्येकं रेखेति
रेखाद्वयं सर्वतस्तुल्यान्तरं कार्यं तेनान्तरेणान्यतरो
विन्दुबाल्यस्तो पूर्वापरविन्यू तद्रेखामध्यस्थानस्य पूर्वा-
पररेखेति । तत्रोभयविन्दुरेखयोरन्तराङ्गुलमानं
स्वल्पत्वाद्गणयितुमशक्यमतः प्रत्येकरेखे प्राच्यपररेखे
प्रकल्प्य तन्मध्यकेन्द्रात् पूर्ववृत्तं प्रत्यकमिति वृत्तद्वयं
कुर्यात् । तत्र स्वस्वेवृत्त खखपाच्यपररेखास्पृष्टा
[Page2990-b+ 38]
कार्या ताभ्यां स्वस्वकालिकौ भुजौ स्वस्ववृत्ते देयौ तदग्रे
छायाग्ररेखे स्वस्ववृत्ते कार्ये स्वस्वप्राच्यपरसूत्रत् स्वस्व-
वृत्ते उत्तरभागेऽक्षभाङ्गुलान्तरेण रेखे कार्ये ततः
स्वस्ववृत्ते स्वस्वतद्रेखयोरन्तरं स्वस्ववृत्ते उभयकालिककर्ण-
वृत्ताग्रे बहुत्वेन गणयितुं शक्ये तदन्तरं पूर्वविन्द्वोर्या-
म्योत्तरमन्तरं कर्णवृत्ताग्रासाधनकथनेनानीतं भुजान्तरस्य
विन्द्वन्तरत्वात् तस्य चाग्रान्तरत्वेन फलितत्वात् । विषु-
वद्दिने गोलमेदे तु भुजान्तरमग्रायोग इति विन्द्वोर्या-
म्योत्तरमग्रायोग इति । तेनोक्तरीत्या विन्दुश्चाल्यस्तत्सूत्रं
पूर्वापरसूत्रं स्फुटमित्याशयेन मगवताग्रा निरूपिता
तस्याः शुद्ध्यर्थं कर्णोऽपि साधित इति तत्त्वम्” र० ना० ।
अतः परं “त्रिंशत्कृत्यो युगे भानामित्यादिः” ग्रन्थः । स चं
अयनशब्दे ३३६ । ३३७ पृ० दर्शितः । सोऽत्रानुसन्धेयः ।
<फ्>“स्फुटं दृक्तुल्यतां गच्छेदयने विषुवद्वये । प्राक्
चक्रं चलितं हीने छायार्कात् करणागते । अन्तरांशैर-
थावृव्य पश्चाच्छेषैस्तथाधिके” सू० सि० ।
<फ्>“अयने दक्षिणोत्तरावणसन्धौ विषुवद्वये गोलसन्धौ
चलितं चक्रं दृक्तुल्यतां दृष्टिगोचरतां स्फुटमनायासं
गच्छेत् । तत्र प्रत्यक्षतस्तन्मितमन्तरं दृश्यत इत्यर्थः ।
तथा च सृष्ट्यादिकाले रेवतीयोगतारासन्नावधि मेषतु-
लाद्योः कर्कमकराद्योर्विषुवायनप्रवृत्तेरिदानीं त्वन्यत्र
तत्स्वरूपे प्रत्यक्षे इति क्रान्तिवृत्तं चलितमन्यथा तदनु-
पपसेरिति भावः । ननु पूर्वतोऽपरत्र वा चलितमिति
कथं ज्ञेयमित्यत आह । प्रागिति । छायार्काद्यद्दिने
सूर्यस्यायनदिक्परावर्तनमुदये प्राच्यपरसूत्रस्थत्रं वा त-
स्मिन् दिनेऽन्यस्मिन् दिमे वा मध्याह्नच्छायातो वक्ष्यमा-
णप्रकारेण सूर्यः साध्यस्तस्मादित्यर्थः । करणागते प्रागु-
क्तप्रकारेणानीतः स्पष्टः सूर्यस्तस्मिन्नित्यर्थः । न्यूने
सति । अन्तरांशैः सूर्ययोरन्तरांशैश्चक्रं क्रान्तिवृत्तं
प्राक् पूर्वस्मित् चलितमिति ज्ञेयम् । अथ यद्यविके
सति शेषैः सूर्वयोरन्तरांशैश्चक्रमावृत्य परिवृत्य पश्चात्
पश्चिमाभिमुखं तथा चलितमिति ज्ञेयम । अत्रोपप-
त्तिः । छायातो वक्ष्यमाणप्रकारेण सूर्यो वर्त्तमानस-
म्पानाद्गणितागतस्तु रेवतीयोगतारासन्नाद्यवधितोऽत-
स्तयोरन्तरमयनांशास्तत्र क्रान्तिवृत्तस्य पूर्व्वचलने गणि-
तागतार्काच्छायार्कोऽधिको बबति । पश्चिमचणने तु
न्यूनो भवतीति सम्यगुपपन्नम । अथ चराद्युपजी
व्यां पलभामाह” र० ना० ।
[Page2991-a+ 38]
एवं विषुवती छाया स्वदेशे या दिनार्धजा । “दक्षिणी-
तारेखायां सा तत्र विषुवत्प्रभा” सू० सि० ।
<फ्>“स्वाभीष्टदेशे एवं विषुवती चलितविषुवद्दिनसम्बद्धा
रेवत्यासन्नस्याप्युपचाराद्विषुवत्सञ्ज्ञा तद्व्यावर्तकमेवमिति ।
दिनार्धजा माध्याह्निकी या यन्मिता द्वादशाङ्गुलशङ्को-
श्छाया दक्षिणोत्तररेखायां निरक्षोत्तरदक्षिणदेशक्र-
मेणोत्तरस्यां दक्षिणस्यां प्रमायाः दक्षिणोत्तररेखास्थत्वं
विना मध्याह्नासम्भवात् सा तन्मिता तत्र तस्मिन्नभीष्टदेशे
विषुवत्प्रभाऽक्षभा भवति । एतेन द्वादशाङ्गुलशङ्कुः
कोटिः पलभा भुजस्तत्कृत्योर्योगपदं कर्ण इत्यक्षकर्णः
कर्ण इत्यक्षक्षेत्रं वक्ष्यमाणोपयुक्तं प्रदर्शितम् । तदा
सूर्य्यस्य विषुवद्वृत्तस्थत्वाद्विषुवत्प्रभेति सन्ज्ञोक्ता । अथ
लम्बाक्षयोरानयनमाह” र० ना० ।
<फ्>“शङ्कुच्छायाहते त्रिज्ये विषुवत्कर्णभाजिते । लम्बा-
क्षज्ये तयोश्चापे लम्बाक्षौ दक्षिणौ सदा” सू० सि० ।
“त्रिज्येद्विस्थानस्थे शङ्कुच्छायाहते एकत्र द्वादशगुणिता-
परत्र प्रागुक्तया विषुवत्प्रभया गुणिता विषुवत्कर्णभाजि-
तोभयत्राक्षकर्णेन भक्ता फले क्रमेण लम्बज्याक्षज्ये तयो-
र्ज्ययोर्धनुषी क्रमण लम्बाक्षौ सदाभयगोले दक्षिणदिक्स्थौ
भवतः । अत्रोपपात्तिः । याम्योत्तरवृत्ते निरक्षस्वदेश-
पूर्वापरवृत्तयोर्यदन्तरं तदक्षः । याम्योत्तरवृत्ते दक्षि-
णक्षितिजप्रदेशाद्विषवद्वृत्तस्य यदन्तरं तल्लम्बः । उभा-
वूर्द्ध्वगोले स्वपूर्वापरवृत्ताद्दक्षिणौ तज्ज्ये अक्षलम्बज्ये
भूजकोटी त्रिज्याकर्ण इत्यक्षक्षेत्रादक्षकर्णकर्णे द्वादशप-
लभे कोटिभुजौ तदा त्रिज्याकर्णे कावित्यनुपाताभ्यां
लम्बाक्षज्ये तद्धनुषो लम्बाक्षावित्युपपन्नम् । अथ म-
ध्याह्नच्छायातोऽक्षानयनं श्लोकाभ्यामाह” र० ना०
<फ्>“मध्यच्छाया भुजस्तेन गुणिता त्रिभमौर्विका । स्वक-
र्णाप्ता धनुर्लिप्ता नतास्ता दक्षिणे भुजे । उत्तरा-
श्चोत्तरे थाम्यास्ताः सूर्यक्रान्तिलिप्तिकाः । दिग्भेदे
मिश्रिताः साम्ये विश्लिष्टाश्चाक्षलिप्तिकाः” सू० सि० ।
“अभीष्टदिन माध्याह्निका छाया भुजसञ्ज्ञा ज्ञेया ।
तेन भुजेन त्रिज्या गुणिता मध्याह्नच्छायाकर्णेन भक्ता
फलस्य धनुःकला नता नतसञ्ज्ञास्ता नतकला दक्षिणे
भुजे मध्याह्नच्छायारूपभुजे प्राच्यपरसूत्रमध्याद्दक्षिणदि-
कस्थे सति, उत्तरदिक्का उत्तरे भुजे दक्षिणाः । चो
विषयव्यवस्थार्थकः । ता नतकलाः सूर्यक्रान्तिकलाः
प्रागुक्ताः दिगभेदे खदिशोर्भिन्नत्वे मिश्रिताः संयुक्ताः
[Page2991-b+ 38]
साम्येऽभिन्नदिक्त्वे विश्लिष्टा अन्तरिताः । चो विषय-
व्यवस्थार्थकः । अक्षकला भवन्ति । अत्रानावश्यक-
भुजसञ्ज्ञया भगवतोपपत्तिरुक्ता । तथाहि । द्वाद-
शाङ्गुलशङ्कुकोटौ मध्याह्नच्छायाकर्णे वा मध्यच्छाया-
भुजस्तथा स्वस्वस्तिकान्मध्याह्नकाले सूर्यस्य याम्योत्तरवृत्ते
यदन्तरेण नतत्वं ता नतकलास्तज्ज्या नतांशज्या मध्या-
ह्नोनतांशज्यारूपशङ्कौ त्रिज्याकर्णे वा भुज इति मध्या-
ह्नच्छायाकर्णे कर्णे मध्याह्नच्छाया भुजस्तदा त्रिज्याक-
र्णे को भुज इत्यनुपातेन नतज्या तद्धनुरत्र कलात्मक-
त्वान्नतकलास्ता ग्रहसम्बद्धा इति च्छायादिग्विपरीत-
दिक्काः । अथ क्रान्त्यंशाक्षांशयोरेकदिक्त्वे योगेन नतां-
शा इति दक्षिणा नतकला दक्षिणक्रान्तिकलाभिर्हीना
अक्षांशा भवन्ति । क्रान्त्यंशाक्षांशयोर्मिन्नदिक्त्वेऽन्तरेण
नतांशा यदि दक्षिणास्तदा क्रान्त्यूनाक्षांशस्य नतत्वा-
दुत्तरक्रान्तियुता अक्षांशाः । यदि तूत्तरास्तदाक्षांन-
क्रान्तेर्नतत्वान्नतोनोत्तरक्रान्तिरक्ष इति सम्यगुपपन्नम् ।
अथाक्षात् पलमानयनमाह” र० ना० ।
<फ्>“ताभ्योऽक्षज्या च तद्वर्गं प्रोज्झ्य त्रिज्याकृतेः पदम् ।
लम्बज्यार्कगुणाक्षज्या विषुवद्भा थ लम्बया” सू० सि० ।
<फ्>“ताभ्योऽक्षकलाभ्योऽक्षज्या भवति । चः समुच्चये ।
अक्षज्यावर्गं त्रिज्याबर्गात् त्यक्त्वा शेषान्मूलं लम्बज्या ।
अनन्तरमक्षज्या द्वादशगुणा लम्बया लम्बज्यया गुणनस्य
भजनसम्बन्धाद्भक्तेत्यर्थसिद्धम् । अक्षभा स्यात् । अ-
त्रोपपत्तिः । अक्षकलानां याक्षज्या तस्यास्त्रिज्याकर्णे
भुजत्वात् तद्वर्गोनात् त्रिज्यावर्गान्मूलं लम्बज्या कोटिः ।
तयाक्षज्या भुजस्तदा द्वादशकोटौ को भुज इत्यनुपातेन
विषुवच्छायेति । अथाक्षज्ञाने नतभागेभ्यः क्रान्तिद्वारा
सूर्यसाधनं सार्धश्लोकाभ्यामाह” र० ना० ।
<फ्>“स्वाक्षार्कनतभागानां दिक्साम्येऽन्तरमन्यथा । दिग्-
भेदेऽपक्रमः शेषस्तस्य ज्या त्रिज्यया हता । पर-
मापक्रमज्याप्ता चापं मेषादिगो रविः । कर्कादौ प्रो-
ज्झ्य चक्रार्धात् तुलादौ भार्धसंयुतात् । मृगादौ प्रो-
ज्झ्यभगणान्मध्याह्नेऽर्कःस्फुटीभवेत्” सू० सि० ।
“स्वदेशाक्षांशेष्टदिनीयमध्याह्नसूर्य्यनतांशयोर्भागाना बहु-
त्वाद्बहुवचनम् । एकदिक्त्वेऽन्तरमन्यदिक्त्वेऽन्यथा योगः
कार्य्यः । शेष उक्तसंस्कारसिद्धोऽङ्कः क्रान्तिः स्यात् ।
तस्यापक्रमस्य ज्या त्रिज्यया गुण्या परमक्रान्तिज्यया
प्रागुक्तया भक्ता फलस्य धनुर्भागादिकं मेषादिगो मेषादि-
[Page2992-a+ 38]
राशित्रितयान्तर्गतोऽर्कः स्यात् । कर्कादित्रयेऽर्के चक्रा-
र्धात षड्राशित आगतार्कं त्यक्त्वा शेषं मध्याह्नकाले स्फु-
टोऽर्कः स्यात् । तुलादित्रितये षड्भयुतादागतार्कात्
स्फुटोऽर्कोज्ञेयः । आगतोऽर्कः षड्मयुतः स्फुटोऽर्कः
स्यादित्यर्थः । मकरादित्रयेऽर्के द्वादशराशिभ्य आगतार्कं
त्यक्त्वा शेषमयनांशसंस्कृतः स्फुटोऽर्कः स्यात् । करणाग-
तज्ञानार्थं व्यस्तायनांशसंस्कृत इत्यर्थसिद्धम् । पूर्वं तत्-
संस्कृतग्रहात् क्रान्तिः साध्येत्यर्थस्योक्तेः । अत्रोप-
पत्तिः । एकदिशि क्रान्त्यक्षयोगान्नतं दक्षिणमतोऽक्षोनं
क्रान्तिर्दक्षिणा । भिन्नदिशि क्रान्त्यूनाक्षो नतं दक्षि-
णमनेनाक्षो हीनः क्रान्तिरुत्तरा । अक्षोनक्रान्तिर्नतं
तूत्तरमतोऽक्षयुतं क्रान्तिरुत्तरा । अस्या ज्या क्रान्तिरर्कज्या ।
यदि परमक्रान्तिज्यया त्रिज्याभुजः स्यात् तदानया
केतीष्टा सायनार्कभुजज्या वद्धनुः सायनार्कभुज । भुज-
स्य चतुर्षु पदेषु तुल्यत्वात् प्रथमपदे मेषादित्रये सूर्य्य-
स्यैव भुजत्वाद्भुज एव सूर्य्यः । कर्कादित्रये द्वितीयपदे
षडभादूनस्यार्कस्य भुजत्वाद्भुजोनषड्भमर्कः । एवं तृती-
यपदे तलादित्रये षड्भेन हीनार्कस्य भुजत्वात् षड्युतो
भुजोऽर्कः । चतुर्थपदे मकरादित्रये सूर्योनभगणस्य
भुजत्वात् सर्य्योनभगणोऽर्क इति सर्वं वैपरीत्यात् सुगम-
तरम् । अथागतस्फुटसूर्य्यस्य करणागतस्फुटतुल्यत्वज्ञान
मागतस्फुटसूर्य्यान्मध्यमस्य करणागतमध्यमार्कतुल्यत्वेन
विशेषं वक्तुं श्लोकार्धेनाह र० ना० ।
“तन्मान्दमसकृद्वामं फलं मध्यो दिवाकरः” । सू० सि० ।
“तस्मादागतस्फुटसूर्य्यान्मान्दं फलं मन्दफलमसकृदनेक-
वारं वामं व्यस्तं संस्कतं स्फुटसूर्य्योऽहर्गणानीतः
स्फुटसूर्य्यः स्यात् । अयमर्थः । स्फुटसूर्य्यं मध्यमं प्र-
कल्प्य पूर्व्वमन्दोच्चात् प्रागुक्तरीत्या मन्दफलं धनमृणमा-
नीय स्फुटसूर्य्ये ऋणं धनं कार्य्यं मध्यमसूर्य्यः । अस्मा-
दपि मन्दफलं स्पष्टसूर्य्ये व्यस्तं संस्कृतं मध्यमोऽस्मादपि
मन्दफलं स्पष्टे व्यस्तं मध्यमार्क इति यावदविशेषस्ता-
वदसकृत् साध्योऽर्को मध्योऽहर्गणानीती भवतीति । त-
था च मध्यमार्कात् स्फुटार्कसाधनमेकवारं मन्दफल-
संस्कारः स्फुटार्कान्मध्यार्कसाधने त्वनेकवारं मन्दफल-
व्यस्तसंस्कार इति विशेषोऽभिहितः । अत्रोपपत्तिः ।
मध्यमसूर्य्यादानीतमन्दफलेन संस्कृतो मध्यःस्फुटोऽर्को
भवति । अयं वा तेनैव मन्दफलेन व्यस्तं संस्कृतो मध्यो
भवति । अत्र स्फुटार्कान्मध्यार्कसाधने मध्यमज्ञानासम्भवात्
[Page2992-b+ 38]
तदानीतमन्दफलज्ञानमशक्यमतः स्फुटसूर्य्यं मध्यमं प्र-
कल्प्यानीतमन्दफलेनाभिमतासन्नेन स्फुटोऽर्कोव्यस्तं
सस्कृतो मध्यमासन्नः । अस्मादपि मन्दफलमभिमतास-
न्नमपि पूर्व्वस्मात् सूक्ष्ममिति यावदविशेषे मध्यार्कसाधित
मन्दफलं भवतीति निरवद्यं सर्वमुक्तम् । अथ मध्याह्ने
छायाकर्णयोरानयनं विवक्षुः प्रथमं तात्कालिकनतांशज्ञानं
कथयंस्तद्भुजकोटिज्ये कार्य्ये इत्याह” र० ना० ।
“स्वाक्षार्कापक्रमयुतिर्दिक्साम्येऽन्तरमन्यथा । शेषं नतां
शाः सूर्य्यस्य तद्बाहुज्या च कोटिजा” सू० सि० ।
“दिकमाम्ये एकदिक्त्वे स्वदेशाक्षांशमध्याह्नकालिकसूर्य्यक्रा
न्त्यंशयोर्योगः । अन्यथा अत उक्तादेकदिक्त्वाद्वैपरीत्ये
भिन्नदिक्त्वे इत्यर्थः अक्षांशक्रान्त्यंशयोरन्तरं कार्य्य
शेषं संस्कारोत्पन्नं सूर्य्यस्य मध्याह्ने नतांशास्तेषां
नतांशानां भुजरूपाणां ज्या कोटिजा तदंशा नवति
शुद्धाः कोटिस्तत उत्पन्ना ज्या । चः समुच्चये । साध्या ।
अत्रोपपत्तिः । याम्योत्तरवृत्ते सूर्य्यस्य मध्याह्ने स्वस्वस्ति-
कादनन्तरं नतांशा विषुवद्वृतपर्य्यन्तमत्तांशाः । विषु-
वद्वृत्तसूर्य्ययोरन्तरं क्रान्त्यंशाः । अतो दक्षिणक्रान्तौ
क्रान्त्यक्षयोगो नतांशा उत्तरक्रान्तौ क्रान्त्यूनाक्षोऽक्षोन-
क्रान्तिर्वा दक्षिणोत्तरनतांशास्तेषां ज्या दृग्ज्या भुजस्त-
त्कोटिज्या महाशङ्कुः कोटिस्त्रिज्या कर्ण इति
छायाक्षेत्रे तदंशानां भुजत्वात” अथ छायाकर्णयो-
रानयनमाह । र० ना० ।
“शङ्कुमानाङुलाभ्यस्ते भुजत्रिज्ये यथाक्रमम् । कोटि-
ज्यया विभज्याप्ते छायाकर्णावहर्दले” सू० सि० ।
“भुजत्रिज्ये नतांशज्यात्रिज्ये इत्यथः । शङ्को प्रमा-
णाङ्गुलानि द्वादश तैर्गुणिते कार्य्ये । उभयत्र कोटि-
ज्यया नतांशीननवत्यंशानां ज्ययेत्यर्थः । भक्त्वा लब्धे-
द्वे यथाक्रमं भुजज्यात्रिज्यास्थातीयफलक्रमेण मध्याह्ने
छायातत्कर्णौ भवतः । अत्रोपपत्तिः । द्वादशाङ्गुलशङ्कोः
कोटिरिष्टच्छायाभुजस्तत्कृत्योर्योगपदं कर्ण इति छाया-
कर्णः कर्ण इति छायाक्षेत्रे । महाशङ्कुकोटौ दृग्ज्या-
त्रिज्ये भुजकर्णौ तदा द्वादशाङ्गुलशङ्कुकोटौ कावित्य-
नुपातेन मध्याह्नकाले छायातत्कर्णौ भवतः । साधक-
योस्तात्कालिकत्वादित्युपपन्नम” र० ना० ।
अथ भुजमाधनं विवक्षुः प्रथममग्रा कर्णाग्रे आनयति ।
“क्रान्तिज्या विषुवत्कर्णगुणाप्ता शङ्कुजीवया । अर्काग्रा
स्वेष्टकर्णघ्नी मध्यकर्णोद्धृता स्वका” सू० सि० ।
[Page2993-a+ 38]
सूर्यक्रान्तिज्या अक्षकर्णगुणिता शङ्कुजीवया शङ्कुर्द्वादशा-
ङ्गुलस्तद्रूपा ज्या तयेत्यर्थः । द्वादशभिरिति फलितम् ।
भक्ता फलं सूर्यस्याग्रा । उपलक्षणाद्ग्रहस्यापि । इय-
मग्रा स्वाभिमतकालिकच्छायाकर्णेन गुणिता मध्य-
कर्णोद्धृता कर्ण्णस्य व्यासस्य मध्यमर्धमिति मध्यकर्णोव्या-
सार्द्धं त्रिज्या तयेत्यर्थः । भक्ता फलं स्वका स्वकर्णाग्रा
स्यात् । अत्रोपपत्तिः । क्रान्तिज्योन्मण्डले कोटिरग्रा
क्षितिजे कर्णः कुज्या भुज इत्यक्षक्षेत्रे द्वादशकोटावक्ष
कर्णः कर्णस्तदा क्रान्तिज्याकोटौ क कर्ण इत्यनुपाते-
नाग्रा । त्रिज्यावृत्ते इयं कर्णवृत्ते केत्यनुपातेन कर्ण्ण-
वृत्ताग्रेत्युपपन्नम् । अथ भुजानयनं श्लोकाभ्यामाह”
र० ना० ।
<फ्>“विषुवद्भायुतार्काग्रा याम्ये स्यादुत्तरो भुजः । विषु-
वत्यां विशोध्योदग्गोले स्याद् बाहुरुत्तरः । विपर्यया-
द्भुजो याम्यो भवेत् प्राच्यपरान्तरे । माध्याह्निको भुजो
नित्यं छाया माध्याह्निकी स्मृता” सू० सि० ।
“अर्काग्रा सूर्य्यस्याभीषकालिककर्णाग्रा याम्ये दक्षिण-
गोले विषुवद्भायुताक्षच्छायया युक्तोत्तरदिक्को भुजःस्या-
तु । उत्तरगोले विषुवत्यां पलभायां कर्णाग्रां विशोध्य
न्यूनीकृत्य शेषमुत्तरदिक्को भुजः स्यात् । ननु कर्णाग्रा
पलभायां यदा न शुध्यति तदा कथं भुजः साध्य इत्यत
आह । विपर्ययादिति । अक्षभां कर्णाग्रायां विशोध्य
शेषं दक्षिणो भुजः स्यात् । ननु भुजस्य याम्यत्वमुत्त-
रत्वं वा कस्मादित्यत आह प्राच्यपरान्तर इति ।
पूर्वापरसूत्रादन्तरालपदेशे याम्ये उत्तरो वा भुजः स्या-
दित्यर्थः । ननु तथापि द्वितीयावधेरनुक्तत्वादन्तरस्याप्र-
सिद्धेः पूर्वापरसूत्रात् कम्यान्तरं भुज इत्याशङ्काया
उत्तरं मध्याह्नच्छायास्वरूपकथनच्छलेनाह माध्याह्निक
इति मध्याह्नकालिको भुजः सदा माध्याह्निकी मध्याह्न-
कालिकी छायोक्ता । तथा च छायाग्रं प्राच्यपरसूत्रा-
द्याम्यमुत्तरं वा यदन्तरेण स भज इति व्यक्ती-
कृतम् । अत्रोपपत्तिः । शङ्कमूलं प्राच्यपरसूत्रा-
द्याम्यमुत्तरं वा यदन्तरेण स याम्योत्तरो भुजो
ग्रहस्य । शङ्गुस्तु ग्रहादवलम्बसूत्रं क्षितिजसम-
सूत्रावधि तत्रायं भुजः शङ्कुतलाग्रयोः संस्का-
रजः । शङ्कुतलं तु स्वाहोरात्रवृत्तस्थितोदयास्त-
सूत्राच्छङ्कुमूलं यदन्तरेण तद्दक्षिणम् । अग्रा तु
पूर्वापरसूत्राददयास्तगूत्रावध्यन्तरसुत्तरदक्षिणगोलक्रमेणो-
[Page2993-b+ 38]
त्तरदक्षिणा । तत्र ग्रहापरदिशि षड्भान्तरेऽस्मा-
द्व्यस्तमिति शङ्कुतलमुत्तरमग्रापि व्यस्तदिक्केति
तत्संस्कारो भुजो गोले प्रत्यक्षः । स महाशङ्कोरिति
यदि महाशङ्कोरयं तदा द्वादशाङ्गुलशङ्कोः क इत्यनुपातेन
भुजः पूर्वापरसूत्राच्छायाग्रावधिः । तत्र शङ्कुतलाग्रे
द्वादशाङ्गुलशङ्कोः साधिते तत्संस्कारेण भुजः स एव ।
तत्राप्यग्रा पूर्वं साधिता शङ्कुतलं तु द्वादशाङ्गुलशङ्कोः
पलभा महाशङ्कुः कोटिः शङ्कुतलं भुजो हृतिः कर्ण
इत्यक्षक्षेत्रे द्वादशकोटौ पलभा भुजस्तदा महाशङ्कुकोटौ
को भुज इत्यनुपातेन शङ्कुतलमानीय महाशङ्कोरियं
द्वादशाङ्गुलशङ्कोः किमित्यनुपातेन गुणहरयोस्तुल्यत्वा-
न्नाशेन पलभाया एवावशिष्टत्वात् । सा तूत्तरा दक्षिण-
गोलेऽग्राया उत्तरत्वादेकदिक्त्रेन पलभाग्रयोर्योगे उत्तरो
भुजः । उत्तरगोलेऽग्राया दक्षिणत्वेन भिन्नदिक्त्रात्
पलभाग्रयोरन्तरं भुजस्तत्र पलभायाः शेषमुत्तरो भुजो-
ऽग्रायाः शेषं दक्षिणो भुजः । मध्याह्ने छायाया
भुजरूपत्वान्मध्याह्नकालिको भुजो मध्याह्नच्छायेति सर्वं
युक्तम् । अथ याम्योत्तरवृत्तस्थच्छायाकर्णमुक्त्वा पूर्वापर-
वृत्तस्थच्छायाकर्णं प्रकारद्वयेनाह” र० ना० ।
“लम्बाक्षजीवे विषुवच्छायाद्वादशसङ्गुणे । क्रान्तिज्याप्ते
तु तौ कर्णौ सममण्डलगे रवौ” सू० सि० ।
“लम्बज्याक्षज्ये क्रमेणाक्षभाद्वादशभ्यां गुणिते उभयत्र
क्रान्तिज्यया भक्ते तुकारात् फले, समवृतस्थेऽर्के तौ
दृग्योग्यच्छायासम्बद्धौ कर्णौ भवत उभयत्र छायाकर्णः
स्यात् । अत्रोपपत्तिः । स्वमस्तकोपरि पूर्वापरानुका-
रेण यद्वृत्तं तत्सममण्डलसञ्ज्ञम् । तत्रस्थस्य छाया-
कर्णानयनम् । पलमाभुजेऽक्षकर्णः कर्णस्तदा क्रान्ति-
ज्याभुजे कः कर्ण इति, समशङ्कुः क्रान्तिज्याभुजे समशङ्कु
कुजपोनतद्धृत्योः क्रमेण कर्णकोटित्वात् । अस्माच्छङ्गु
मानाङ्गुलाम्यस्ते इत्यादिना त्रिज्या द्वादशगुणितानेन
भक्ता तत्र ।
“छेदं लघं च परिवर्त्य हरस्य शेषः कार्योऽत्र भाग
हरणे गुणानाविधिश्च” इत्युक्तेः । पलभयापि गुण्या
क्रान्तिज्याक्षकर्णाभ्यां भक्ता । तत्र त्रिज्या द्वादशगुणि-
ता अक्षकर्णभक्ता लम्बज्यैव सिद्धातो लम्बज्या पलभागुणि-
ता क्रान्तिज्याभक्ता फलं समवृत्तगतच्छायाकर्णः । अथात्रैव
पलभाभुजे द्वादशकोटिरक्षज्याभुजे का कोटिरिति लम्ब
ज्याग्रहणे पलभयोस्तल्यत्वान्नाशादक्षज्या द्वादशगुण
[Page2994-a+ 38]
क्रान्तिज्या भक्ता छायाकणः सममण्डलगतः । क्रान्ति-
ज्यायाः सदायं कर्णः सिद्ध्येन्न हि सर्वदा समवृहगतो
ग्रह इति समवृत्तगतग्रहस्यैव कर्णः साध्यो नान्यदेति
सूचनार्थं सममण्डलगे रवावित्युक्तम्” ।
तनु ग्रहाधिष्ठिताहोरात्रपूर्वापरवृत्तसम्पातादवलम्बरूप-
समशङ्कोर्गोले प्रत्यक्षसिद्धस्य साधनार्थं समवृत्तस्थात्वाभावे-
ऽपि छायाकर्णः साध्यः । सममण्डलगे रवावित्युक्तिस्तु
स्वाधिष्ठिताहोरात्रवृत्तपरा न त्वन्यदा न साध्योऽन्यथा-
लक्ष्यत्वेन प्रकारस्यातिप्रसङ्गापत्तेः । न हि प्रकारे
तद्व्यावर्तकं विशेषणं प्रसिद्धं येन नातिप्रसङ्गः । परन्तु
यदा सममण्डलेऽक्षांशाधिकक्रान्त्या ग्रहाधिष्ठितद्युरात्र-
वृत्तानामसम्बन्धस्तदा गोले समशङ्कोरदर्शनात् तत्र कथं
तत्साधनमनिवारितमित्यतः सममण्डलगे रवावित्यस्य
पूर्वोक्त एवार्थ इत्यभिप्रायं सममण्डलकर्णानयनप्रका-
रान्तरकथनच्छलेनाह” र० ना० ।
<फ्>“सौम्याक्षोना यदा क्रान्तिः स्यात्तदा द्युदलश्रवः ।
विषुवच्छाययाभ्यस्तः कर्णो मध्यगुग्रयोद्धृतः” सू० सि०
<फ्>“यदोत्तरा क्रान्तिरक्षादल्पा स्यात् तदा द्युदलश्रवः
समवृत्तस्थार्कक्रान्तिसाधितमध्याह्नकर्णः । न तु मध्या-
ह्नकालिकः । अक्षमया गुणितो मध्याग्रया गृहीत-
मध्याह्नकर्णाग्रया भक्तः फलं सममण्डलगतग्रह-
विम्बस्य छायाकर्णः स्यात् । अत्र सौम्येत्यनेन
दक्षिणक्रान्तौ तदसाधनं सममण्डलगतग्रहविम्ब-
स्यादर्शनादिति स्फुटमुक्तम् अन्यथाक्षाल्पक्रान्तौ
दक्षिणगोले समशङ्कोः प्रत्यक्षत्वात् तन्निवारणानुपपत्तेः ।
अत्रोपपत्तिः । सममण्डलप्रवेशकालिकमध्याह्नच्छाया-
कर्णादवस्तुभूतात् कर्णेन द्वादशाङ्गुलशङ्कुस्तदा त्रिज्या-
कर्णेन क इति मध्यशङ्कुस्तात्कालिकः । द्वादशकोटा-
वक्षभा भुजस्तदा महाशङ्कुकोटौ क इति शङ्कुतलम् ।
द्वादशनाशात् पलभात्रिज्याघातो मध्यकर्णभक्त इति ।
अनेन भुजेन मध्यशङ्कुस्तदाऽग्राभुजेन क इति समशङ्कु-
र्द्वादशाग्रामध्यकर्णघाती मध्यकर्णपलभाभ्यां भक्तोऽग्राभुजे
समशङ्कुतद्धृत्योः कोटिकर्णत्वात् । अस्मात् पूर्वप्रका-
रेण छायाकर्णानयने द्वादशनाशान्मध्यकर्णपलभात्रि-
ज्याघातोऽग्रामध्यकर्णाभ्यां भक्त इति तुल्ययोर्मध्य-
कर्णमितगुणहरयोर्नाशाकरणेन सिद्धम् स्वतन्त्रेच्छस्य
नियोक्तुमशक्यत्वात् । तत्रापि भाज्यहरौ त्रिज्यया-
ऽपवर्त्य हरस्थाने मध्यकर्णगुणिताग्रा त्रिज्याभक्तेति
[Page2994-b+ 38]
भध्यकर्णाग्रा सिद्धातो मध्याग्रयोद्धृत इत्युक्तम् ।
भाजास्थाने तु मध्यकर्णपलभाधात इति दक्षिणगोले
ग्रहादर्शनान्न साधितः । उत्तरगोलेऽपि क्रान्तिरक्षा-
धिका तदा सममण्डलप्रवेशासम्भवान्न साधितः सम-
मण्डलावध्यक्षांशत्वात् । अल्पक्रान्तौ तत्सम्मवात्
साधितः । नह्यसिद्धं गोले गणितसाध्यं मानाभावा
दित्युपपन्नं सौम्येत्यादि । भास्कराचार्यैस्तु “भार्तण्डः
सममण्डलं प्रविशति स्वल्पेऽपमे स्वात् पलात् दृश्यो
ह्युत्तरगोल एव स विशन् साध्या तदैवास्य भा । अप्रा-
प्तेऽपि समाख्यमण्डलमिनेयः शङ्कुरुत्पद्यते नूनं सोऽपि
परानुपातविधये नैवं क्वचिद्दुष्यति” इत्यनेन तत्रापि
साधितः । अथ स्वाभिमतकर्णेन स्वस्वकाकाले भुजार्थं
कर्णवृत्ताग्रा साध्येति सूचनार्थं कर्णाग्रामुक्तप्रकारेण
पुनरपि मध्यकर्ण इति प्रागुक्तस्य स्फुटीकरणार्थं
चाह” र० ना० ।
<फ्>“स्वक्रान्तिज्यात्रिजीवाघ्नी लम्बज्याप्ताऽग्रा मौर्विका ।
स्वेष्टकर्णहता भक्ता त्रिज्ययाग्राङ्गुलादिका” सू० सि०
“स्वाभिमतकालिकक्रान्तिज्या त्रिज्यया गुणिता लम्ब-
ज्यया भक्ता फलमग्रा ज्यारूपा । लम्बज्याकोटौ त्रि-
ज्या कर्णः क्रान्तिज्याकोटौ कः कर्ण इत्यग्रेत्युपपत्तिः ।
उत्तरार्धं पुनरुक्तं व्याख्यातप्रायम् । यदि तु पूर्वोक्तकर्ण-
वृत्ताग्रानयनश्लोके शङ्कुजीवयेत्यस्य शङ्कोः कोटिरूपत्वात्
पूर्वसाधितनतांशभुजकोटिज्ययेत्यर्थो मध्यकर्ण इत्यस्य च
तात्कालिकमध्याह्नच्छायायाः कर्णस्तदा न पुनरुक्तम् ।
परन्त्वर्काग्रेत्यस्य तात्कालिकमध्याह्नकालिककर्णाग्रार्थः
स्वकेत्यस्य च स्वाभीष्टकालिककर्णाग्रार्थो बोध्यः ।
एतदुपपत्तिस्तु द्वादशकोटावक्षकर्णः कर्णस्तदा क्रान्ति-
ज्याकोटौ कः कर्ण इति स्वकालिकाग्रा । त्रिज्यावृत्ते
इयं तदा तात्कालिकमध्याह्नकालिकच्छायाकर्णेन नतां-
शकोटिज्याभक्तद्वादशत्रिज्याधातात्मकेन केति द्वादश-
त्रिज्याघातयोर्गुणहरत्वेन तुल्ययोर्नाशादक्षकर्णगुणित-
क्रान्तिज्या तात्कालिकमध्याह्ननतांशकोटिज्यया भक्तेति ।
तात्कालिकमध्याह्नच्छायाकर्णेनेयं कर्णाग्रा तदा स्वाभीष्ट-
कालिकच्छायाकर्णेन केति स्वकालिकी कर्णाग्रेत्यु
पपन्ना । सूर्याधिष्ठिताहोरात्रवृत्तयाम्योत्तरवृत्तोर्ध्वस-
म्पातस्तात्कालिकुमध्याह्न परानुपातार्थं बोध्यम् । अथ
<फ्>कोणच्छायाकर्णसाधनार्थं कोणशङ्कुदृग्ज्ये श्लोक
पञ्चकेनाह” र० ना० ।
[Page2995-a+ 38]
<फ्>“त्रिज्यावर्गार्धतोऽग्रज्या वर्गोनाद्द्वादशाहतात् ।
पुनर्द्दादशनिघ्नाच्च लभ्यते यत् फलं बुधैः । शङ्कुवर्गार्ध-
संयुक्तविषुवद्वर्गभाजितात् । तदेव करणीनाम तां पृथक्
स्थापयेद्बुधः । अर्कघ्नी विषुवच्छायाऽग्रज्यया गुणिता
तथा । भक्ता फलाख्यं तद्वर्गसंयुक्तकरणीपदम् । फलेन
हीनसंयुक्तं दक्षिणोत्तरगोलयोः । याम्ययोर्विदिशोः
शङ्कुरेवं याम्योत्तरे रवौ । परिभ्रमति शङ्कोस्तु शङ्कु-
रुत्तरयोस्तु सः । तत्त्रिज्यावर्गविश्लेषान्मूलं दृगज्याभि-
धीयत” सू० सि० ।
“पूर्वप्रकारानीतैस्तात्कालिकाग्रज्याया न तु कर्णा-
ग्रायाः पूर्वं कर्णस्यैवासिद्धेः । वर्गेण हीनात् त्रिज्या-
वर्गार्धाद्द्वादशगुणात् पुनर्द्वितीयवारं द्वादशगुणात् ।
चः समुच्चये । तेन द्वादशगुणितस्य द्विधा स्थापननिरासा-
च्चतुश्चत्वारिंशदधिकशतगुणितादित्यर्थः । पृथक् गुणको-
क्तिस्तु गुणनसुखार्थम् । शङ्कोर्द्वादशाङ्गुलात्मकस्य वर्गा
र्धेन द्विसप्तत्या युक्तेन पलभावर्गेण भाजिताद्बुधैर्गणित
कर्तृभिर्यत्सङ्ख्यामितं फलं प्राप्यते तत्सङ्ख्यामितं करणी
नामसञ्ज्ञया करणी । तां करणीं बुधो गणकः पृथ-
गेकत्र स्थाने स्थापयेत् । ततो द्वादशगुणिता पलभाग्र-
ज्यया पूर्वगृहीतया गुणिता तथा द्विसप्ततियुतेन पल-
भावर्गेण भक्ता लब्धं फलसञ्ज्ञं तस्य फलस्य वर्गेण
युतायाः करण्या मूलं दक्षिणोत्तरगोलयोः क्रमेण फले-
नोनयुतम् । एवमुक्तप्रकारेण सिद्धः शङ्कुः, शङ्कोर्ग-
णितकर्तुः सकाशाद्दक्षिणोत्तरे सूर्ये परिभ्रमति सति
तुकारः क्रमार्थे क्रमेण याम्ययोरुत्तरयोर्विटिशोराग्नेय-
नैरृत्योरैशानीवायव्योः कोणयोरित्यर्थः । द्वितीयतु-
कारः पूर्वापरदिने विभागक्रमार्थकत्वेन विदिशोरित्यत्रा
न्वेति तेन दिनपूर्वार्धे आग्नेयैशान्योर्दक्षिणोत्तरक्रमेण,
दिनापरार्धे नैरृत्यवायव्योर्दक्षिणोत्तरक्रमेणेति फलि-
तार्थः । स कोणसञ्ज्ञः शङ्कुः स्यात् । कोणशङ्कु-
त्रिज्ययोर्वर्गान्तरान्मूलं दृग्ज्योच्यते” र० ना० ।
अथैतच्छायाच्छायाकर्णयोरानयनमाह ।
“स्वशङ्कुना विभज्याप्ते दृक्त्रिज्ये द्वादशाहते । छाया-
कर्णौ त कोणेषु यथास्वं देशकालयोः” सू० सि० ।
“कोणीयदृग्ज्यात्रिज्ये द्वादशगुणे दृग्ज्यासम्बन्धिको-
णशङ्कुना भक्त्वा लब्धे दृग्ज्यात्रिज्याक्रमेण छायाच्छा-
याकर्णौ स्तः । तुकारादेवं कोणेषु चतुर्षु देशकालयोः
यथाम्बं स्वमनतिक्रम्येति यथास्वं यथादेशं यथाकालं
[Page2995-b+ 38]
छायाच्छायाकर्णौ साध्यौ । अयमर्थः । क्वचिद्दे
शे चतुर्षु कोणेषु क्वचिच्च कोणद्वये क्वचिच्च दिनार्ध एव
कोणद्वय इत्यादि देशकालानुरोधेन यथायोग्यमिति ।
अत्रोपपत्तिः प्रागुक्ता स्पष्टा च” । अथ दिक्प्रदेशसम्ब-
न्धेन च्छायाकर्णावुक्त्वा कालसम्बर्न्धन सार्धश्लोकाभ्यामाह”
र० ना० ।
“त्रिज्योदक्चरजायुक्ता याम्यायां तद्विवर्जिता । अन्त्या
नतोत्क्रमज्योना स्वाहोरात्रार्द्धसङ्गुणा । विज्याभक्ता
भवेच्छेदो लम्बज्याघ्नोऽथ भाजितः । त्रिभज्यया भवे-
च्छङ्कुस्तद्वर्गं परिशोधयेत् । त्रिज्यावर्गात् पदं दृग्ज्या
छायाकर्णौ तु पूर्ववत्” । मू० सि०
“उत्तरगोले चरोत्पन्नया ज्यया चरज्ययेत्यर्थः । पूर्व-
चरानयने चरज्यायाश्चरजेति सञ्ज्ञोक्तेः । युक्ता
त्रिज्याऽन्त्या स्यात् । याम्यगोले तया चरज्ययोना
त्रिज्याऽन्त्या स्यात् । नतोत्क्रमज्योना सूर्योदयाहिन-
गतघट्यो दिनशेषघट्यो वा दिनार्धान्तर्गता उन्नतसञ्ज्ञा-
स्ताभिरूनं दिनार्धं नतकालो घट्यात्मकस्तस्यासुम्यो लि-
प्तास्तत्त्वयमैरित्यादिविधिना, मुनयो रन्ध्रयमला इत्याद्यु-
क्तोत्क्रमज्यापेण्डैर्ज्योत्क्रमज्या । पञ्चदशघट्यधिकनते
तु पञ्चदशघट्यूननतस्य क्रमज्याखण्डैः क्रमज्या तया
युक्ता त्रिज्योत्क्रमज्या भवति । तया हीनेत्यर्थः ।
स्वाहोरात्रार्धसङ्गुणा । गृहीतचरज्यासम्बन्ध्यहोरा-
त्रवृत्तव्यामार्धं द्युज्या तया गुणिता त्रिज्यया भक्ता
फलं छेदसञ्ज्ञं स्यात् । अथानन्तरं छेदो लम्बज्यया
गुणितस्त्रिज्यया भाज्यः फलमिष्टकाले शङ्कुः स्यात् ।
तस्य शङ्कोर्वर्गं त्रिज्यावर्गाच्छोधयेत् । शेषस्य मूलं
दृग्ज्या । आभ्यां छायाकर्णौ तु पूर्ववत् । पूर्वोक्त-
रीत्या भवतः । अत्र च्छायाकर्णौ त्विति कोणच्छाया-
कर्णसाधनश्लोकान्तर्भागम्य ग्रहणात् तच्छ्लोकोक्तरीत्या-
ऽमीष्टशङ्कुदृग्ज्याभ्यां छायाकर्णौ साध्यावित्युक्तम् ।
अत्रोपपत्तिः । याम्योत्तरवृत्तोर्द्धभागग्रहाधिष्ठितद्युरात्र-
वृत्तसम्पातात् क्षितिजद्युरात्रवृत्तसम्पातद्वयबद्धोदयास्तसू-
त्रक्षितिजसम्बद्धयाम्योत्तरवृत्तसूत्रसम्पातपर्यन्तमहोरात्रदृत्ते
सूत्रं त्रिज्यानुरुद्धभन्त्या । सा तूत्तरगोले चरज्यायुता
त्रिज्या दक्षिणगोले चरज्ययोना त्रिज्या ।
उन्मण्डलयाम्योत्तरसूत्रावध्यहोरात्रवृत्तव्यासार्धे त्रि-
ज्यात्वात् उन्मण्डलस्योत्तरदक्षिणक्रमेण क्षितिजादू-
र्ध्वाधःस्थत्वेन तद्याम्योत्तरसूत्रयोर्मध्ये चरज्यात्वाच्च ।
[Page2996-a+ 38]
ग्रहाहोरात्रवृत्त याम्योत्तराऽहोरात्रवृत्तसम्पाता-
दुभयत्र नतघट्यन्तरस्थाने तत्सूत्रं नतकालस्य सम्पूर्ण-
ज्या । तन्मध्यादूर्ध्वसूत्रं शररूपं नतोत्क्रमज्या । तया
हीनान्त्या ग्रहस्थानादहोरात्रवृत्ते उदयास्तसूत्रपर्य-
न्तमृजुसूत्रं त्रिज्यानुरुद्धमिष्टास्त्या । तत्तुल्या याम्योत्त-
रोर्ध्वव्यासमूत्रान्तर्गता सा द्युज्याप्रमाणसाधितेष्टहृतिः ।
द्युज्यागुणा त्रिज्याभक्ता फलं छेदः । यदि तस्मात् त्रि-
ज्याकर्णे लम्बज्या कोटिस्तदेष्टहृतिकर्णे का कोटिरि-
त्यनुपातेनेष्टशङ्कुः । अस्माद्दृगज्या च्छाया तत्कर्णा
उक्तरीत्या सिद्ध्यन्तीत्युक्तमुषपन्नम् । अथ श्लोकत्रयेण
छायाकर्णाभ्यां नतकालानयनमाह” र० ना० ।
“अभीष्टच्छाययाभ्यस्ता त्रिज्या तत्कर्णभाजिता । दृग्-
ज्या तद्वर्गसंशुद्धात् त्रिज्यावर्गाच्च यत् पदम् । शङ्कुः
सत्रिभजीवाघ्नः स्वलम्बज्याविभाजितः । छेदः स त्रि-
ज्यायाभ्यस्तः स्वाहोरात्रार्द्धभाजितः । उन्नतज्या
तया हीना स्वान्त्या शेषस्य कार्मुकम् । उत्क्रमज्या-
भिरेवं स्युः प्राक्पश्चार्धनतासवः” । सू० सि०
“अभीष्टकालिकच्छायया गुणिता त्रिज्या गृहीतच्छा-
यायाश्छायाकर्णेन भक्ता फलं दृग्ज्या दृग्ज्याया वर्गेण
हीनात् त्रिज्यावर्गाद्यत्सङ्ख्यामितं मूलम् । चकारोयत्त-
दोर्नित्यसम्बन्धात् तच्छब्दपरः । अभीष्टशङ्कुः । स
इष्टशङ्कुस्त्रिज्यया गुणितः स्वदेशीयलम्बज्यया भक्तः
फल छेदः । स छेदस्त्रिज्यया गुणितो द्युज्यया
भक्त उन्नतकालस्य ज्या विलक्षणा । यद्धनुरुन्नतकालो
न भवति । तयानीतयोन्नतज्यया हीना स्वान्त्या
स्वद्युज्यासम्बद्ध रज्यायावगतान्त्या । अवशेषस्योत्
क्रमज्याभिः “मुनयोरन्ध्रयमलाः” इत्याद्युक्तोत्कमज्या-
पिण्ड्रैर्धनुः । अवशेषस्य त्रिज्याधिकत्वे तु यदधिकं
तस्य क्रमज्यापिण्डैर्धनुश्चतुःपञ्चाशद्युक्तमुत्क्रमधनुर्भवति ।
एव प्रकारेण सिद्ध्वाङ्का दिनस्य पूर्वार्घापरार्धयोर्नतका-
लासवो भवन्ति । अत्रोपपत्तिः । पूर्वोक्तव्यत्यासात्
सुगमा । तत्र छेदस्त्रिज्यापरिणत इष्टान्त्या तस्या
ज्यात्वासम्भवः । अवध्युदयास्तसूत्रस्याहोरात्रवृत्तव्यास-
सूत्रत्वाभावादित्युन्नतज्याकारेण स्वल्पान्तरत्वेन दर्शना-
दुन्नतज्येत्युक्तम् । अत एव भास्कराचार्यैः “इष्टान्त्य-
कमून्नकालमौर्वीतुल्यां प्रकल्प्य” इत्याद्युक्तम् । तद्धनुर-
मूनामुन्नतकालत्वापत्त्या तया होनेत्यादिभागस्य व्यर्थ-
त्वापत्तेरिति दिक्” र० गा० ।
[Page2996-b+ 38]
“इति त्रिप्रश्नाधिकारः” स० सि० ।
“दिग्देशकालानां प्रतिपादनमिदं परिपूर्तिमाप्तमित्यर्थः ।
तत्र दिशां साधनं शिलातल इत्यादि नियत, तत्सम्बन्धेन
समकोणयाम्योत्तरशङ्कूनां साधनान्यपि दिगन्तर्गतान्यनि
यतानि । पलभालम्बाक्षादिसाधनं देशनिरूपणं निय
तम् । अग्राचरादिसाधनमनियतम् । कालसाधन
तद्वशाच्छायादिसाधनं च कालनिरूपणमिति विवेकः”
र० ना० ।
एवं शङ्कुच्छायया देशभेदेन सूक्ष्मं कालसाधने स्थिते
वक्ष्यमाणछायापादेन कालज्ञानं स्थूलं किञ्चिद्देशविषय
ञ्चेत्यवधयम् छायाकर्णादिकं प्रसङ्गादत्रोक्तम् । तत्तदर्थे
अतस्तद् विशिष्य नोक्तम् ।
<LEND>
