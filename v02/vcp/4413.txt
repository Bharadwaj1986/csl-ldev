<L>4413<pc>0367,a<k1>अर्थ<k2>अर्थ
अर्थ¦ पु० अर्थ भावकर्म्मादौ ययायथम् अच् । १ अभिधेये २ शब्द-
शक्त्या वोध्येपदार्थे च “तददोषौ शब्दार्थावनलङ्कृती पुनः
क्वापि” का० प्र० आलङ्कारिकमते स च अर्थस्त्रिविधः
वाच्यो लक्ष्योव्यङ्ग्यश्चेति भेदात् । “अर्थोवाच्यश्च
लक्ष्यश्च व्यङ्ग्यश्चेति त्रिधा मतः । वाच्योऽर्थोऽभिधया
बोध्यो लक्ष्योलक्षणया मतः । व्यद्ध्योव्यञ्जनया ताः
स्युस्तिस्रः शब्दस्य शक्तयः” सा० द० । ताश्च तत्तच्छब्दे
वक्ष्यन्ते । अन्यमते “तात्पर्य्याख्यां वृत्तिमाहुः पदा-
र्थान्वयबोधने । तात्पर्य्यार्थं तदर्थञ्च वाक्यं तद्बोधकं-
परे” । इति तात्पर्य्य प्रतिपाद्योऽप्यपरः अर्थभेदः । स च
अभिहितान्वयशब्दे विवृतः । ३ धने । तस्य सर्व्वैरर्थनीय-
त्वात्तथात्वम् “अजरामरवत् प्राज्ञोविद्यामर्थांश्च चिन्तयेत्”
“अर्थस्योपार्ज्जने क्लेशस्ततोऽपि परिरक्षणे” नीति० । सचार्थ-
स्त्रिविधः शुक्लः शवलः कृष्णश्चेति भेदात् यथा
“अथ गृहाश्रमिणस्त्रिविधोऽर्थोभवति । शुक्लः शवलोऽ-
सितश्चेति । शुक्लेनार्थेन यदैहिकं करोति तद्देवमासाद-
यति । यच्छबलेन तन्मानुष्यम्, यत्कृष्णेन तत्तिर्य्यक्त्वम् ॥
स्ववृत्त्युपार्जितं सर्व्वं सर्व्वेषां शुक्लम् । अनन्तरवृत्त्युपात्तं
शवलम् । अन्तरितवृत्त्युपात्तञ्च कृष्णम् । क्रमागतं प्रीतिदायम्
प्राप्तञ्च सह भार्य्यया । अविशेषेण सर्व्वेषां धनं शुक्लं
प्रकीर्त्तितम् ॥ उत्कोचशुक्लसंप्राप्तमविक्रेयस्य विक्रये ।
कृतोपकारादाप्तञ्च शवलं समुदाहृतम् ॥ पार्श्विंकद्यूतचौ-
र्य्याप्तं प्रतिरूपकसाहसैः । व्याजेनोपार्जितं यच्च तत् कृष्णं
समुदाहृतम् ॥ यथाविधेन द्रव्येण यत्किञ्जित् कुरुते नरः ।
तथाबिधमवाप्नोति स फलं प्रेत्यचेहच” विष्णु० सू० ॥ ४ प्रयो
जने इष्टे । प्रयोजनञ्च इच्छाविषयः । तच्च गौणमुख्यभे
देन द्विविधम् यत्र अन्येच्छानधीनेच्छा जायते तत् मुख्यं
यथा सुखं दुःखाभावश्च तयोरिच्छाया अन्येच्छानधीनत्वात् ।
साक्षात् परम्परया वा तत्साधनं तु गौणं तत्र सुखदुःखा-
भावेच्छयैव इच्छोदयात् गौणत्वम् । प्रबोजनञ्च यद्यपि
[Page0367-b+ 38]
नानाविधम् तथापि शास्त्रकारैः प्राधान्येन धर्म्मार्थ-
काममोक्षरूपाणि चत्वार्येवाङ्गीकृतानि तत्रैव सर्व्वप्रयो-
जनानामन्तर्भावात् । तएव चत्वारः षुरुषार्थाः पुरुषे-
णेष्यमाणत्वात् । मांख्यास्त सर्गापवर्गात्मकं द्विविधं
पुरुषार्थमाहुःपुरुषस्य प्रयोजनमुद्दिश्य प्रकृतेः प्रवर्त्तनात् ।
एवं चतुर्विधे द्विविधे वा पुरुषार्थे मतभेदेन स्थिते
तेषु मध्ये मोक्षएव परमपुरुषार्थः “अथ त्रिविधदुःखा-
त्यन्तनिवृत्तिरत्यन्तपुरुषाषार्थः” सा० सृ० । “इह खलु
धर्म्मार्थकाममोक्षाख्येषु चतुर्विधपुरुषार्थेषु मोक्षएव परम-
पुरुषार्थं” वे० प० । दुःखात्यन्तनिवृत्तिरूपमुख्यप्रयोजनस्य
अन्येच्छानधीनेच्छाविषयत्वात् प्राधान्यम् । धर्म्मार्थकामास्तु
तत्साधनानि तत्रापि धर्म्मोऽर्थसाधनम् अर्थः कामस्य
साधनमित्यवान्तरभेदः “ईक्ष्वाकूणां दुरापेऽर्थे तदधीनाहि
सिद्धयः” रघुः । “ज्ञातार्थोज्ञासम्बन्धः श्रोतुं श्रोता प्रव-
र्त्तते” इत्यत्रार्थपदेनाभिधेयप्रयो जनयोर्ग्रहणम् “कस्या-
र्थकामौ वद पीडयामि” “अप्यर्थकामौ तस्यास्तां धर्म्म
एव मनीषिणः” रघुः । ५ निमित्ते “अतोऽर्थान्न प्रमा-
द्यन्ति प्रमदासु विपश्चितः” मनुः अर्थाथेतोः कुल्लू०
“अर्थोऽयमंर्थान्तरलभ्य एव” कुमा० “अर्थान्तरं कारणान्त-
रमिति” मल्लि० । निमित्तञ्च कारणनुद्देश्यञ्च तत्र
निमित्तार्थेन “अर्थेन तु नित्यसमासो विशेष्यनिघ्नता चेति”
वार्त्तिकोक्तेः नित्यश्चतुर्थीसमासः । द्विजार्थं पयः । द्विजार्था
यवागूः । यूपार्थं दारु । भाष्यकृता तु यूपार्थं दारु इत्यादौ
वहुव्रीहिरपि माधुः स्वरे विशेष इत्युक्तम् “अन्ये च
बहवः शूरा मदर्थे त्यक्तजीविताः” गीता “मदर्थमपि कर्म्माणि
कुर्व्वन्नाप्नोति किल्विषम्” गीता “मदर्थसन्देशमृणाल-
मन्थरः” नैष० । “परलोकसहायार्थं सर्व्वभूतान्यपीडयन्”
“तस्माद्धर्म्मं सहायार्थं” इति च मनुः । कर्म्मणि--अच् ।
६ विषये शब्दादौ । “इन्द्रियाणीन्द्रियार्थेभ्यः गीता”
“इन्द्रियेभ्यः पराह्यर्था ह्यर्थेभ्यश्च परं मनः” क० उ० ।
७ ज्ञेयवस्तुनि “इन्द्रियार्थसन्निकर्षोत्पन्नं ज्ञानं प्रत्यक्षम्”
गौ० सू० । अत्रार्थः घटादिवस्तुमात्रम् । राज्ञ उपाये
८ तन्त्रावापादौ अर्थचिन्ताशब्दे उदा० ९ वस्तुस्वभावे
यथार्थम् । १० निवर्त्तनीये मशकार्थोधूमः । ज्योतिषोक्ते
११ लग्नावघिद्वितीयभवने १२ प्रकारे । भावे अच् १३ अभिलाषे
१४ प्रार्थ ने च कर्म्मणि यत् १५ अर्थ नीये विष्णौ पु०
“अर्थोऽनर्थो महाकोपः” वि० स० “सुखरूपतया सव्वै
रर्थ्यत इत्यर्थः । भा० १६ फले । अर्थाय साधुः अर्था-
[Page0368-a+ 38]
दनपेतो वा यत् अर्थ्यः । अर्थादनपेते अर्थसाधने च
त्रि० । “अर्थ्यामर्थपतिर्वाचम” रघुः । “वागीशं वाग्भिर-
र्थ्याभिः” कुमा० ।
<LEND>
