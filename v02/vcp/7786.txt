<L>7786<pc>0839,a<k1>आश्रम<k2>आश्रम
आश्रम¦ पुंन० आ + श्रम--आधारे घञ् अवृद्धिः । ब्रह्मचर्य्या-
दिके शास्त्रोक्ते १ धर्मभेदे, “विनाश्रमं न तिष्ठेत्तु दिन-
मेकमपि द्विजः । आश्रमेण विना तिष्ठन् प्रायश्चित्तीयते
द्विजः” दक्षः । अत्र द्विजपदस्योपलक्षणपरता यत् रघु-
नन्दनेन स्थापितं तदाप्लुतशब्दे निराकृतम् ७५२ पृष्ठे
दृश्यम् । मुनीनां २ वासस्थाने, ३ मठे ४ तपोवने “प्रत्युद्यया-
वाश्रममश्रमेण” “तौ दम्पती वसिष्ठस्य गुरोर्जग्मतु-
[Page0839-b+ 38]
राश्रमम्” । “स किलाश्रममन्त्यमाश्रितः” स दुष्प्रा-
पयशाः प्रापदाश्रमं श्रान्तवाहनः” “अभ्युत्थिताग्नि-
पिशुनैः--अतिथीनाश्रमोन्मुखान्” इति च रघुः ।
“कमलासनमिवाश्रमगुरुम्” इति काद० । “ब्रूया देवं
तव सहचरो रामगिर्य्याश्रमस्थः” मेघदू० । सर्व्वक्लेशहानेन
विश्रामस्थाने ५ परमेश्वरे च । “आश्रमः श्रमणः क्षामः सुपर्णो
वायुवाहनः” विष्णुसह० “आश्रमवत् सर्वेषां संसारारण्य
भ्रमतां विश्रामस्थानत्वादाश्रमः” इति भा० तत्र आश्रमेषु
कुत्र कस्याधिकार इति तावन्निर्ण्णीयते । “चत्वार आ-
श्रमाश्चैव ब्राह्मणस्य प्रकीर्त्तिताः । गार्हस्थ्यं ब्रह्म-
चर्य्यञ्च वानप्रस्थं तु भिक्षुकम् । क्षत्रिये चापि कथिता
आश्रमास्त्रयएव हि । ब्रह्मचर्य्यञ्च गार्हस्थ्यमाश्रमद्वितयं
विशः । गार्हस्थ्यमुचितं त्वेकं शूद्रंस्य क्षणमावहेत्” माध०
धृतवामनपु० । “चत्वारो ब्राह्मणस्योक्ता आश्रमाः श्रुति-
नोदिताः । क्षत्रियस्य त्रयः प्रोक्ता द्वावेकोवैश्यशूद्रयोः”
नि० सि० कूर्मपु० वर्ण्णक्रमेण चातुराश्रम्यादयः इति । तत्र
कलौ दीर्घकालब्रह्मचर्य्यवानप्रस्थाश्रमौ न स्तःगृहस्थभिक्षु-
काश्रमावेव । “गृहस्थो भिक्षुकश्चैव आश्रमौ द्वौ कलौ युगे”
इति स्मरणात् । तत्र संन्यासे “विप्रस्यैवाधिकारः ब्राह्मणाः
प्रव्रजन्तीति जावालश्रुतेः “आत्मन्यग्नीन् समारोप्य ब्राह्मणः
प्रव्रजेत् गृहादिति” या० स्मृतेरिति” वहवः । “ब्राह्मणःक्षत्रि-
योवाथ वैश्यो वा प्रव्रजेद्गृहादिति” कौर्मवाक्यात् क्षत्रि-
यादीनामपि तत्राधिकारः पूर्व्ववचनन्तु कषायादिवस्त्र
त्रिदण्डधारणविषयम् “मुखजानामयं धर्मो यद्विष्णोर्लिङ्ग-
धारणम् राजन्यवैश्ययोर्नैव दत्तात्रेयमुनेर्मतम्” बौधा०
स्मृतेः । अयमेव पक्षो मल्लिनाथेन समर्थितः यथा अंत्र
यद्यपि “ब्राह्मणाः प्रव्रजन्ति” इति श्रुतेः “आत्मन्यग्नीन्
समारोप्य ब्राह्मणाः प्रव्रजेद्गृहात्” इति मनुस्मरणात्
“मुखजानामयं धर्मो यद्विष्णोर्लिङ्गधारणम् । बाहु-
जातोरुजातानामयं धर्मो न विद्यते” इति निषेधाच्च
ब्राह्मणस्यैव प्रव्रज्या न क्षत्रियादेरिति तथापि “यद-
हरेव विरजेत् तदहरेव प्रव्रजेत्” इत्यादिश्रुतेस्त्रैवर्णिक-
साधारण्यात् “त्रयाणां वर्णानां वेदमधीत्य चत्वार आ-
श्रमाः” इति सूत्रकारवचनात् “ब्राह्मणः क्षत्रियो वापि
वैश्यो वा प्रव्रजेद् गृहात्” इति स्मरणात् “मुखजानामयं
धर्मो वैष्णवं लिङ्गधारणम् । बाहुजातोरुजातानां त्रि-
दण्डं न विधीयते” इति निषेधस्य त्रिदण्डविषयत्व-
दर्शनाच्च कुत्रचिद् ब्राह्मणपदस्योपलक्षणमाचक्षाणाः केचित्
[Page0840-a+ 38]
त्रैवर्णिकाधिकारं प्रपेदिरे । तथा सति “स किलाश्रम-
मन्त्यमाश्रितः” इति अत्रापि कविनाप्ययमेव पक्षो विव-
क्षित इति प्रतीमः । अन्यथा वानप्रस्थाश्रमतया व्या-
ख्याने “विदधे विधिमस्य नैष्ठिकं यतिभिः सार्द्धमनग्नि-
मग्निचित्” इति वक्ष्यमाणेनानग्निसंस्कारेण विरोधः
स्यात् अग्निसंस्काररहितस्य वानप्रस्थस्यैवाभावात्” ।
अतएव मनुना “अनेन क्रमयोगेण परिव्रजति यो द्विजः
इति द्विजमात्रस्य परिव्रज्यधिकार उक्तः । एवञ्च महता
प्रयत्नेन शङ्कराचार्य्येण ब्राह्मणस्यैव संन्यासेऽधिकारस्य
समर्थनं त्रिदण्डविषयमिति । एतेषु आश्रमेषु ब्रह्म-
चर्य्यस्य नित्यत्वम् इतराश्रमाणां “यमिच्छेत्तु तमावसेत्”
इति मिता० धृतवचनात् इच्छाधीनतया काम्यत्वम् ।
तत्राश्रमाणां समुच्चयपक्षः कामनावतएव, विकल्पस्तु अका-
मनावतो विरक्तस्य, । अधिकारिभेदाच्च आश्रम समुच्चय-
विकल्पपक्षौ मिता० समर्थितौ यथा
“वनात् गृहाद्वा कृत्वेष्टिं सार्ववेदसदक्षिणाम् । प्राजा-
पत्यान्तदन्ते तानग्नीनारोप्य चात्मनि । अधीतवेदो जपकृत्
पुत्रवानन्नदोऽग्निमान् । शक्त्या च यज्ञकृन्मोक्षे मनः कुर्य्यात्तु-
नान्यथा” या० । यावता कालेन तीव्रतपःशोषितवपुषोविषय
कषायपरिपाको भवति । पुनश्च मदोद्भवाशङ्कानोद्भाव्यते ।
तावत्कालं वनवासं कृत्वा तत्समनन्तरं मोक्षे मनः कुर्य्यात् ।
वनगृहशब्दाभ्यान्तत्सम्बन्ध्याश्रमोलक्ष्यते । मोक्षशब्देन च
मोक्षैकफलकश्चतुर्थाश्रमः । अथ वा गृहात् गार्हस्थ्या-
दनन्तरं मोक्षे मनः कुर्य्यादनेन च पूर्बोक्तश्चतुराश्र मसमु-
च्चयपक्षःपाक्षिक इति द्योतयति । तथा च विकल्पो
जावालश्रुतौ श्रूयते । “ब्रह्मचर्य्यम्परिसमाप्य गृही भवेत्
गृही भूत्वा वनी भवेत् वनी भूत्वा प्रब्रजेत् यदि वेतरथा-
ब्रह्मचर्य्यादेव प्रब्रजेद्गृहाद्वा वनाद्बेति” । तथा गार्हस्थ्ये-
तराश्रमबाधश्च गौतमेन दर्शितः । “एकाश्रमन्त्वाचार्याः
प्रत्यक्षविधानात् गार्हस्थ्यस्येति” । एषाञ्च समुच्चयवि-
कल्पबाधपक्षाणां सर्बेषां श्रुतिमूलत्वादिच्छया विकल्पः ।
अतो यत्कैश्चित् पण्डितंमन्यैरुक्तम् । स्मार्त्तत्वान्नैष्ठि-
कत्वादीनाङ्गार्हस्थ्येन श्रौतेन बाधः । गार्हस्थ्यानधि-
कृतान्धक्लीवादिविषयता वेति । तत्स्वाध्यायाध्ययनवैधुर्य्य-
निबन्धनमित्युपेक्षणीयम् । किञ्च । यथा विष्णुक्रमणा-
ज्यावेक्षणाद्यक्षमतया पङ्ग्वादीनां श्रौतेष्वनधिकारस्तथा
स्मार्त्तेष्वप्युदकुम्भाहरणभिक्षाचर्य्याक्षमत्वात् कथं पङ्घ्वादिवि-
पयतया नैष्ठिकत्वाद्याश्रमनिर्वाहः । अस्मिंश्चाश्रमे ब्राह्म-
[Page0840-b+ 38]
णस्यैवाधिकारः । “आत्मन्यग्नीन् समारोप्य ब्राह्मणः प्र-
“व्रजेद्गृहात्” । तथा “एष वोऽभिहितो धर्मो ब्राह्मणस्य
चतुर्विधः” इत्युपक्रमोपसंहाराभ्यां मनुना ब्राह्मणस्याधि-
कारप्रतिपादनात् । “ब्राह्मणाः प्रव्रजन्तीति” श्रुतेश्चाग्र-
जन्मन एवाधिकारो न द्विजातिमात्रस्य । अन्ये तु
त्रैवर्ण्णिकानाम् प्रकृतत्वात् “त्रयाणाम् वर्ण्णानाम् वेदमधीत्य
चत्वार आश्रमा” इति सूत्रकारवचनाच्च द्विजातिमात्र-
स्याधिकारमाहुः । यदा वनात् गृहाद्वा प्रव्रजति तदा
सार्व वेदसदक्षिणाम् सार्ववेदसी सर्वधनसम्बन्धिनी दक्षिणा
यस्याः सा तथोक्ता ताम् प्रजापतिदेवताकामिष्टिं कृत्वा
तदन्ते तान्वैतानानग्नीन् आत्मनि श्रुत्युक्तविधानेन समा-
रोप्य चशब्दात् “उदगयने पौर्णमास्याम् पुरश्चरणमादौ
कृत्वा शुद्धेन कायेन अष्टौ श्राद्धानि निर्वपेत् द्वादश वा” इति
बौधायनाद्युक्तं पुरश्चरणादिकञ्च कृत्वा । तथाऽधीतवेदो
जपपरायणोजातपुत्रोदीनान्धकृपणार्थिसार्थाय यथाशक्त्य-
न्नदश्च भूत्वा अनाहिताग्निर्ज्येष्ठत्वादिना प्रतिबन्धाभावे
कृताधानो नित्यनैमित्तिकान् यज्ञान् कृत्वा मोक्षे मनः
कुर्य्यात् चतुर्थाश्रमं प्रविशेत नान्यथा । अनेनान
पाकृतर्णत्रयस्य गृहस्थस्य प्रव्रज्यायामनधिकारन्दर्शयति ।
तथाह मनुः । “ऋणानि त्रीण्यपाकृत्य मनोमोक्षेनिवेशयेत् ।
अनपाकृत्य मोक्षन्तु सेवमानो ब्रजत्यध इति” । यदा तु
ब्रह्मचर्य्यात् प्रव्रजति तदा न प्रजोत्पादनादिनियमः ।
अकृतदारपरिग्रहस्य तत्रानधिकाराद्रागप्रयुक्तत्वाच्च विवा-
हस्य । न च ऋणत्रयापाकरणविधिरेव दारानाक्षिपतीति
शङ्कनीयम् । विद्याधनार्जननियमवदन्यप्रयुक्तदारसम्भवे-
तस्यानाक्षेपकत्वात् । ननु “जायमानोवै ब्राह्मणस्त्रिभि-
रृणवान् जायते ब्रह्मचर्य्येण ऋषिभ्यो, यज्ञेन देवेभ्यः,
प्रजया पितृम्यः” इति जातमात्रस्यैव प्रजोत्पादनादी-
न्यावश्य कानीति दर्शयति, मैवम् न हि जातमात्रो-
ऽकृतदाराग्निपरिग्रहो यज्ञादिष्वधिक्रियते । तस्मादधि-
कारी जायमानो ब्राह्मणादिर्यज्ञादीननुतिष्ठेदिति
तस्यार्थः । ततश्चोपनीतस्य वेदाध्ययनमेवावश्यकम् । कृत
दारपरिग्रहस्य प्रजोत्पादनमपीति” ततश्च ब्रह्मचर्य्या-
श्रमस्यैव नित्यत्वमितरेषां तु “यमिच्छेत्तु तमावशेत्” इति
मिताक्षराधृतवचनात् काम्यत्वमेव । ऋणत्रयापाकरणावश्य-
कता तु कृतविवाहस्यैवेति सिद्धम् ।
आश्रमाश्च चतुर्विधाः । ब्रह्मचर्य्यगार्हस्थ्यवानप्रस्थ-
भिक्षुकभेदात् । “ब्रह्मचारी गृहस्थश्च वानप्रस्थोय-
[Page0841-a+ 38]
तिस्तथा । एते गृहस्थप्रभवश्चत्वारः पृथगाश्रमाः” मनूक्तेः
तत्र ब्रह्मचारी द्विविधः । नैष्ठिक उपकुर्व्वाणश्च
मरणान्तं गुरुकुलवासितया कृतब्रह्मचर्य्यः नैष्ठिकः ।
षटत्रिंशदब्दादिकं गुरौ वसित्वा गार्हस्थ्यार्थं कृतसमावर्त्तन
उपकुर्व्वाणः । गृहस्थोऽपि द्विविधः । अकृतदारः
स्नातकः कृतदारश्च । तत्र कृतसमावर्त्तनोऽपि
कन्यालाभात् पूर्व्वं धृतस्मार्त्तधर्म्मभेदः स्नातकः ।
तद्धर्माश्च आप्लुतशब्दे ७५२ पृष्ठेऽभिहिताः । कृत-
दारोऽपि द्विविधः साग्निर्निरग्निश्च साग्निरपि द्विविधः
श्रौताग्नियुक्तः स्मार्त्ताग्नियुक्तश्च । वानप्रस्थोऽपि द्विविधः
सदारोऽदारश्च “पुत्रेषु दारान् निक्षिप्य वनं गच्छेत्
सहेव वा” मनूक्तेः सदारादारत्वपक्षयोः समधिगमात् । तत्र
अदारस्य अपचमानाश्मकुट्टकदन्तोलूखलादिसंज्ञा । सदारस्य
पचमानसंज्ञा । भिक्षुरपि चतुर्विधः कुटीचक बहूदक हस-
परहंसेतिभेदात् । भिक्षुकोऽपि प्रकारान्तरेण द्वि-
विधः विविदिषासन्यासी विद्वत्संन्यासी च तदेतत्
जीवन्मुक्तौ विद्यारण्येन निरूपितं यथा “वक्ष्ये विवि-
दिषान्यासं विद्वन्न्यासञ्च भेदतः । हेतू विदेहमु-
क्तेश्च जीवन्मुक्तेश्च तौ क्रमात् ॥ संन्यासहेतुर्वैराग्यं यदहर्वि-
रजेत्तदा । प्रव्रजेदिति वेदोक्तेस्तद्भेदस्तु पुराणतः ।
विरक्तिर्द्विविधा प्रोक्ता तीव्रतीव्रतरेति च । सत्यामेव तु
तीव्रायां न्यसेद्योगी कुटीचके ॥ शक्तोवहूदके तीव्रतरायां
हंससंज्ञिते । मुसुक्षुः परमे हंसे साक्षाद्विज्ञानसाधने ।
पुत्रदारधनादीनां नाशे तात्कालिकी मतिः । धिक्
संसारमितीदृक् स्याद्विरक्तेर्मन्दता हि सा ॥ अस्मिन् जन्म-
नि मा भूवन् पुत्रदारादयो मम । इति या सुस्थिरा बुद्धिः
सा वैराग्यस्य तीव्रता ॥ पुनरावृत्तिसहितो लोको मे मास्तु
कश्चन । इति तीव्रतरत्वं स्यान्मन्दे न्यासोन कोऽपि हि ॥
यात्राद्यशक्तिशक्तिभ्यां तीव्रे न्यासद्वयं भवेत् । कुटीचको-
बहूदश्चेत्युभावेतौ त्रिदण्डिनौ । द्वयं तीव्रतरे ब्रह्म-
लोकमोक्षविभेदतः । तल्लोके तत्त्वविद्धंसोलोकेऽस्मिन्
परहंसकः ॥ एतेषान्तु समाचाराः प्रोक्ताः पारा-
शरस्मृतेः । व्याख्यानेऽस्माभिरत्रायं परहंसो विविच्यते ।
जिज्ञासुर्ज्ञानवांश्चेति परहंसो द्विधा मतः । प्राहुर्ज्ञानाय
जिज्ञासोर्न्यामं वाजसनेयिनः । “प्रव्राजिनोलोक-
मेतमिच्छन्तः प्रव्रजन्ति हि” । एतस्यार्थन्तु गद्येन वक्ष्ये-
मन्दविबुद्धये ॥ लोको हि द्विविधः आत्मलोकोऽनात्म-
लोकश्चेति । तत्रानात्मलोकस्य त्रैविध्य वृहदारण्यके
[Page0841-b+ 38]
तृतीयाध्याये श्रूयते । “अथ त्रयोवाव लोकाः मनुष्यलोक
पितृलोको देवलोक” इति । सोऽयं मनुष्यलोकः पुत्रेणैव ज-
य्योनान्येन कर्मणा । कर्मणा पितृलोको विद्यया देवलोक”
इति । आत्मलोकश्च तत्रैव श्रूयते । “योहवा अस्मा-
ल्लोकात् स्वंलोकमदृष्ट्वा प्रैति सएनमविदितो न भुनक्तीति” ।
“आत्मानमेव लोकमुपासीत” “सय आत्मानमेव लोकमुपास्ते
नहास्य कर्म क्षीयत” इति च । षष्ठाध्यायेऽपि “किं प्रजया-
करिष्यामो येषां नोऽयमात्माऽयञ्च लोक” इति । एवञ्च सति
एतमेव प्रव्राजिनो लोकमिच्छन्तः प्रव्रजन्ति” इत्यत्रात्मलोको-
विवक्षित इति गम्यते “सवा एष महानज आत्मेति” प्रक्रान्त-
स्यात्मन एव एतच्छब्देन परामृष्टत्वात् । लोक्यते अनु-
भूयत इति लोकः । तथा चात्मानुभवमिच्छन्तः प्रव्रजन्तीति
श्रुतेस्तात्पर्य्यार्थः सम्पद्यते । स्मृतिश्च “ब्रह्मविज्ञानलाभाय
परहंससमाह्वयः । शान्तिदान्त्यादिभिः सर्वैः साधनैः महितो-
भवेदिति” । इह जन्मनि जन्मान्तरे वा सम्यगनुष्ठितैर्वेदानुव-
चनादिभिरुत्पन्नया विविदिषया सम्पादितत्वादयं विविदिषा
सन्यासो द्विविधः जन्मापादककर्म्मादित्यागमात्रात्मकः
प्रैषोच्चारणपूर्व्वकदण्डधारणाद्याश्रमरूप श्चेति । त्यागश्च
तैत्तिरीयादौ श्रूयते “न कर्म्मणा न प्रजया न धनेन, त्यागे-
नैके अमृतत्वमानशुरिति” । अस्मिं श्च त्यागे स्त्रियोऽप्यधि-
क्रियन्ते । अतएव मैत्रेयीवाक्यमाम्नायते” येनाहं नामृता स्यां
किमहं तेन कुर्य्याम् यदेव भगवन्! वेद तदेव मे ब्रूहोति” ।
ब्रह्मचारिगृहस्थवानप्रस्थानां केनचिन्निमित्तेन सन्न्या-
साश्रमस्वीकारे प्रतिबद्धे सति स्वाश्रमधर्म्मेष्वनुष्ठीयमानेष्व-
पि वेदनार्थो मानसकर्म्मादित्यागो न विरुध्यते श्रुति
स्मृतीतिहासपुराणेषु लोके च तादृशान्तत्त्वविदां बहूनामुपल-
म्भात् । यस्तु दण्डधारणादिरूपी वेदनहेतुः परमहं-
साश्रमः स पूर्व्वैराचार्य्यैर्बहुधा प्रपञ्चित इत्यस्माभिरुपर-
म्यते । इति विविदिषासंन्यासः ।
<फ्>“अथ विद्वत्संन्यासं निरूपयामः ॥ सम्यगनुष्ठितैः श्रव-
णमनननिदिध्यासनैः परतत्त्व विदितवद्भिः सभ्याद्यमानोवि-
द्वत्संन्यासः । तञ्च याज्ञवल्क्यः सम्पादयामास । तथाहि विद्व-
च्छिरोमणिर्भगवान् याज्ञवल्क्योविजिगीषुकथायां बहुविधेन
तत्त्वनिरूपणेनाश्वलायनप्रभृतीन्मुनीन् विजित्य वीतराग
कथायां संक्षेपविस्ताराभ्यामनेकधा जनकं बोधयित्वा
मैत्रेयीं बुबोधयिषुस्तस्यास्त्वरया तत्त्वाभिमुख्याय स्वकर्त्त-
व्यं सन्यासं प्रतिजज्ञे ततस्तां बोधयित्वा संन्यासञ्चकार ।
तदुभयं मैत्रीयीव्राह्मणस्याद्यन्तयोराम्नायते” “अथ ह
[Page0842-a+ 38]
याज्ञवल्क्योऽन्यद्वृत्तमुपाकरिष्यन् मैत्रेयीति होवाच याज्ञ
वल्क्यः, प्रव्रजिष्यन् वा अरे अहममस्मात् स्थानादस्मीति,
एतावदरे खल्वमृतत्वमिति होक्त्वा याज्ञवल्क्यः प्रवव्राजेति” ॥
कहोले व्राह्मणेऽपि विद्वत्संन्यास आम्नायते “एतंवैत-
मात्मानं विदित्वा ब्राह्मणाः पुत्रैषणायाश्च वित्तैषणायाश्च
लोकैषणायाश्च व्युत्थायाथ भिक्षाचर्य्यञ्चरन्तीति” । नचैत-
द्वाक्यं विविदिषासंन्यासपरमिति शङ्कनीयं” पूर्व्वकालवा-
चिनोविदित्वेति क्त्वाप्रत्ययस्य ब्राह्मणशब्दस्य च बाधप्रस-
ङ्गात् । नचात्र व्राह्मणशब्दोजातिवाचकः वाक्यशेषे पा-
ण्डित्यबाल्यमौनशब्दाभिधेयैः श्रवणमनननिदिध्यासनैः
साध्यं व्रह्मसाक्षात्कारमभिप्रेत्याथ व्राह्मण इत्यभि-
हितत्वात् । ननु तत्र विविदिषासंन्यासोपेतः पाण्डित्यादौ
प्रवर्त्तमानोऽपि ब्राह्मणशब्देन परामृष्टः तस्मात् व्राह्मणः
पाण्डित्यं निर्व्विद्य बाल्येन तिष्ठासेदिति” मैवं भाविनीं
वृत्तिमाश्रित्य तत्र व्राह्माणशब्दस्य प्रयुक्तत्वात् । अन्यथा
कथमथ ब्राह्मण इति साधनानुष्ठांनोत्तरकालवाचिन
मथशब्दं प्रयुञ्जीत । शारीरब्राह्मणेऽपि विद्वत्संन्यासवि-
विदिषासंन्यासौ स्पष्टं निर्दिष्टौ “एतमेव विदित्वाल्पमु-
निर्भवत्येवमेव प्रव्रजिनोलोकमिच्छन्तः प्रव्रजन्तीति” ।
मुनित्वं मननशीलत्वम् । तच्चासति कर्त्तव्यान्तरे
सम्भवतीत्यर्थात् संन्यास एवाभिधीयते । एतच्च वाक्यशेषे
स्पष्टीकृतम् “एतद्ध स्म वैतत् पूर्व्वे विद्धांसः प्रजां न
कामयन्ते किं प्रजया करिष्यामोयेषां नोऽयमात्मायं
लोक इति” “ते स्म पुत्रैषणायाश्च वित्तैषणायाश्च लौकैष-
णायाश्च व्युत्थायाथ भिक्षाचर्य्यं चरन्तीति” । अयंलोक
इत्यापरोक्ष्येणानुभूयत इत्यर्थः । नन्वत्र मुनित्वेन
फलेन प्रलोभ्य विविदिषासंन्यासं विधाय वाक्यशेषे
स एव प्रपञ्चितः अतोन संन्यासान्तरं कल्पनीयं मैवं
वेदनस्यैव विविदिषासंन्यासफलत्वात् । न च वेदन
मुनित्वयोरेकत्वं शङ्कनीयं विदित्वा मुनिर्भवतीति पूर्व्वो-
त्तरकालीनयोस्तयोः साध्यसाधनत्वप्रतीतेः । ननु
वेदनस्यैव परिपाकातिशयरूपमवस्थान्तरम् मुनित्वम्
अतोवेदनद्वारा पूर्व्वसंन्यासस्यैवैतत् फलमितिचेत् वाढम्
अतएव साधनरूपात् संन्यासादन्यं फलरूपमेनं संन्यासं-
ब्रूमः । यथा विविदिषासंन्यासिना तत्त्वज्ञानाय
श्रवणादीनि सम्पादनीयानि तथा विद्वत्संन्यासिनापि
जीवन्मुक्त्यै मनोनाशवासनाक्षयौ सम्पादनीयौ ।
एतच्चोपरिष्टात् प्रपञ्चयिष्यामः । सत्यप्यनयोः संन्यासयो
[Page0842-b+ 38]
रवान्तरभेदे परमहंसत्वाकारेणैकीकृत्य चतुर्व्विधा भिक्षव
इति स्मृतिषु चतुःसंख्योक्ता । पूर्व्वोक्तयोः संन्यासयोः
परमहंसत्वं जावालश्रुताववगम्यते । तत्र हि जनकेन
संन्यासे पृष्टे सति याज्ञवल्क्योऽधिकारिविशेषविधाने-
नोत्तरकालानुष्ठेयेन च सहितं विविदिषासंन्यास-
मभिधाय पश्चादत्रिणा यज्ञोपवीतरहितस्याक्षिप्तेऽ
ब्राह्मण्ये पश्चादात्मज्ञानमेव यज्ञोपवीतमिति समादधौ
अतोबाह्ययज्ञोपवीताभावात् परमहंसत्वं निश्चीयते ।
तथान्यस्यां कण्डिकायां तत्र परमहंसोनामेत्यु पक्रम्य
संवर्त्ताकादीन् बहुविधान् ब्रह्मविदोजीवन्मुक्तानुदाहृत्य
“अव्यक्तलिङ्गा अव्यक्ताचारा अनुन्मत्ता उन्मत्तवदा-
चरन्तः” इतिविद्वत्संन्यासिनोदर्शिताः । तथा “त्रिदण्डं
कमण्डलुं शिक्यं पात्रं जलपवित्रं शिखां यज्ञोपवीत-
ञ्चेत्येतत्सर्वं भूःस्वाहेत्यप्सु परित्यज्यात्मानमन्विच्छे-
दिति” त्रिदण्डिनः सत एकदण्डलक्षणं विविदिषा-
संन्यासं विधाय तत् फलरूपं विद्वत् संन्यासमेवमुदाजहार ।
“यथा जातरूपधरोनिर्द्वन्द्वो निष्परिग्रहस्तत्त्वब्रह्ममार्गे
सम्यक् सम्पन्नः शुद्धमानसः प्राणसन्धारणार्थं यथोक्तकाले
विमुक्तो भैक्षमाचरन्नुदपात्रेण लाभालाभौ समौ कृत्वा
शून्यागारे देवगृहतृणकूटवल्मीकवृक्षमूलकुलालशाला-
ग्निहोत्रनदीपुलिनगिरिकुहरकन्दरकोटरनिर्झरस्थण्डिले-
ष्वनिकेतनवास्यप्रयत्नोनिर्म्ममः शुक्लध्यानपरायणोऽध्यात्म-
निष्ठः शुभाशुभकर्म्म निर्म्मूलनपरः संन्यासेन देहत्यागं करोति
स परमहंसोनामेति” । तस्मादनयोरुभयोः परमहंसत्वं
सिद्धम् । समानेऽपि परमहंसत्वे सिद्धे विरुद्धधर्म्मा-
क्रान्तत्वादवान्तरभेदोऽप्यभ्युपगन्तव्यः । विरुद्धधर्म्म-
त्वञ्चारण्युपनिषत्परमहंसोपनिषदोः पर्य्यालोचनायामव
गम्यते । “केन भगवन्! कर्म्माण्यशेषतोविसृजामीति” शि-
खायज्ञोपवीतस्वाध्यायगायत्रीजपाद्यशेषकर्म्म त्यागरूपे वि-
विदिषासंन्यासे शिष्येणारुणिना पृष्टेसति गुरुः प्रजापतिः
“शिखां यज्ञोपवीतम्” इत्यादिना सर्वत्यागमभिधाय “दण्ड-
माच्छादनं कौपीनञ्च परिग्रहेदिति” दण्डादि स्वीकारं विधाय
“त्रिसन्ध्यादौ स्नानमाचरेत् । सन्धिं समाधावात्मन्याचरेदिति”
“सर्व्वेषु वेदेष्वारण्यमावर्त्तयेदुपनिषदमाषर्त्तयेदुपनिषद-
मावर्त्तयेदिति” वेदनहेतूनाश्रमधर्म्माननुष्ठेयतया विधत्ते ।
“अथ योगिनां परमहंसानां कोऽयं मार्गः” इति विद्वत्
संन्यासे नारदेन पृष्टे सति गुरुर्भगवान् स्वपुत्रमित्रे-
त्यादिना पूर्व्ववत् संन्यासमभिधाय “कौपीनं दण्डमा-
[Page0843-a+ 38]
च्छादनञ्च स्वशरीरोपभोगार्थाय लोकस्योपकारार्थाय च
परिग्रहेदिति” दण्डादिस्वीकारस्य लौकिकत्वमभिधाय
“तच्च मुख्ये नास्तीति” शास्त्रीयत्वं प्रतिषिध्य “कोऽयं मुख्य
इति चेदयं मुख्योन दण्डं न शिखां न यज्ञोपवीत
नाच्छादनञ्चरति परमहंसः” इति दण्डादिलिङ्गराहित्यस्य
शास्त्रीयतामुक्त्वा “न शीतं न चोष्ण” मित्यादिना वाक्येन
“आशाम्बरो निर्नमस्कार” इत्यादिवाक्येन च लोकव्यव-
हारातीतत्वमभिधायान्ते “यत्पूर्णानन्दैकबोधस्तद्व्रह्माह-
मस्मीति कृतकृत्यो भवति” इत्यन्तेन ग्रन्थेन ब्रह्मात्मानु-
भवमात्रपर्य्यवसानमाचष्टे । अतोविरुद्धधर्म्मोपेतत्वा-
दस्त्वेवानयोर्महान् भेदः । स्मृतिष्वप्ययं भेद उक्तदिशा-
द्रष्टव्यः । “संसारमेवं निःसारं दृष्ट्वा सारदिदृक्षया । प्रव्र-
जन्त्यकृतोद्वाहाः परं वैराग्यमाश्रिताः । प्रवृत्तिलक्षणो
योगो ज्ञानं संन्यासलक्षणम् । तस्माज्ज्ञानं पुरस्कृत्य संन्य-
स्येदिह बुद्धिमान्” इत्यादिविविदिषासंन्यासः ।
“यदा तु विदितं तत्स्यात् परं ब्रह्म सनातनम् । तदैकदण्डं
संगृह्य सोपवीतां शिखां त्यजेत् । ज्ञात्वा सम्यक्परं ब्रह्म
सर्व्वंत्यक्त्वा परिव्रजेदिति” विद्वत्संन्यासः । ननु
कलाविद्यादाविव कदाचिदौत्सुक्यमात्रेणापि बेदितु
मिच्छा सम्भवत्येव विद्वत्ताप्यापातदर्शिनः पण्डितं
मन्यमानस्याप्यबलोक्यते । न च तौ प्रव्रजन्तौ दृष्टौ
अतोविविदिषाविद्वत्ते कीदृश्यौ विवक्षिते इति चेदुच्यते ।
यथा तीब्रायां बुभुक्षायामुत्पन्नायां भोजनादन्यो
व्यापारो न रोचते । भोजने च विलम्बोन सोढु
शक्यते । तथा यदा जन्महेतुषु कर्म्मस्वत्यन्तमरुचिः
वेदनसाधनश्रवणादिषु च त्वरा महती सम्पद्यते तादृशी
विविदिषा संन्यासहेतुः । विद्वत्ताया अवधिरुपदेश
साहस्र्यामभिहितः । “देहात्मज्ञानवज्ज्ञानं देहात्मज्ञान-
वाधकम् । आत्मन्येव भवेद्यस्य स नेच्छन्नपि मुच्यते” इति ।
श्रुतावपि “भिद्यते हृदयग्रन्थिश्छिद्यन्ते सर्व्वसंशयाः । क्षी-
यन्ते चास्य कर्माणि तस्मिन् दृष्टे परावरे इति” । पर-
मपि हैरण्यगर्भादिपदमवरं यस्मादसौ परावरः । हृदये
बुद्धौ साक्षिणस्तदात्म्याध्यासोऽनाद्यविद्यानिमित्तत्वेन ग्र-
न्थिवद्दृढसंश्लेषरूपत्वाद्ग्रन्थिरित्युच्यते । आत्मा साक्षी-
कर्त्ता वा, साक्षित्वेऽप्यस्य ब्रह्मत्वमस्ति न वा, ब्रह्मत्वेऽपि तद्-
बुद्ध्या वेदितुं शक्यते न वा, शक्यत्वेऽपि तद्वेदनमात्रेण
मुक्तिरस्ति नवेत्यादयः संशयाः । कर्माण्यनारब्धानि आगा-
मिजन्मकारणानि । तदेतत् ग्रन्थ्यादित्रयमविद्यानिमित्त-
[Page0843-b+ 38]
त्वादात्मदर्शनेन निवर्त्तते । स्मृतावप्ययमर्थ उपलभ्यते
“यस्य नाहंकृतोभावोबुद्धिर्यस्य न लिप्यते । हत्वापि
स इमाँल्लोकान्न हन्ति न निबध्यत” इति । यस्य ब्रह्म-
विदो, भावः सत्ता स्वभाव आत्मा, नाहं कृतोनाहङ्कारेण
तदात्म्याध्यासादाविर्भावितः, बुद्धिलेपः संशयः । तदभावे
त्रैलोक्यबधेनापि न निबध्यते किमुतान्येन कर्म्मणेत्यर्थः ।
नन्वेवं सति विविदिषाफलेन तत्त्वज्ञानेनैवागामिजन्मनां
निवारितत्वाद्वर्त्तमानजन्मशेषस्य भोगमन्तरेण निवारयि-
तुमशक्यत्वादलमनेन विद्वत्सन्यासप्रयासेनेति चेन्मैवं
विद्वत्सन्यासस्य जीवन्मुक्तिहेतुत्वात् । तस्माद्वेदनाय
यथा विविदिषासंन्यासः एव” जीवन्मुक्तये विद्वत्संन्यासः
सम्पदनीयः इति विद्वत्संन्यासः” ।
“दीर्घकालं ब्रह्मचर्य्यम् इत्यादित्यपुराणे यद् कलिवर्ज्ज्ये
दीर्घकालब्रह्मचर्य्यसंन्यासाश्रमयोरुत्कीर्त्तनम् तत् नैष्ठिक-
ब्रह्मचर्य्यषट्त्रिंशदब्दादिब्रह्मचर्य्ययोर्निषेधपरम् न पुन-
र्ग्रहणान्तिकब्रह्मचर्य्यमात्रस्य निषेधः दीर्घकालेतिविशेषण-
सामार्थ्यात् तेन “षट्त्रिंशदाब्दिकं चर्य्यं गुरौ त्रैवेदिकं
व्रतम् । तदर्द्धिकं पादिकं वा ग्रहणान्तिकमेव वा” इति
मनुनोक्तपक्षचतुष्टयमध्ये अल्पकालिकस्यैव कलौ कर्त्त-
व्यता । “तथाऽग्निहोत्रं गवालम्भं संन्यासं पलपैतृक-
मिति” निगमवाक्यमपि त्रिदण्डविषयम् “यावद्वर्णविभा-
गोऽस्ति यावद्वेदः प्रवर्त्तते । संन्यासञ्चाग्निहोत्रञ्च तावत्
कुर्य्यात् कलौ युगे” देवलस्मरणात् । “चत्वार्य्यव्दसहस्राणि
चत्वार्य्यव्दशतानि च । कलेर्यदा गमिष्यन्ति तदा
त्रेतापरिग्रहः । संन्यासश्च न कर्त्तव्यो ब्राह्मणेन विशे-
षत” इति व्यासवचनन्तु त्रिदण्डविषयम् । महानिर्वाण-
तन्त्रे तु । “पुरैव कथितं तावत् कलिधर्म्मविचेष्टितम् ।
तपःस्याध्यायहीनानां नृणामल्पायुषामपि । क्लेश-
प्रवाहाशक्तानां कुतोदेहपरिश्रमः । ब्रह्मचर्य्याश्रमोनास्ति
वानप्रस्थोऽपि न प्रिये । गार्हस्थ्यभैक्षुकौ चैव आश्रमौ द्वौ
कलौ युगे! गृहस्थस्य क्रियाः सर्व्वा आगमोक्ता कलौ
शिवे । नान्यमार्गैः क्रियासिद्धिः कदापि गृहमेधिनाम् ।
भैक्षुकेऽप्याश्रमे वापि वेदोक्तं दण्डधारणम् । कलौ ना-
स्त्येव तत्त्वज्ञे! यतस्तच्छ्रौतसंस्कृतिः । शैवसंस्कारविधिनाऽ-
पधूताश्रमधारणम् । तदेव कथितं भद्रे! संन्यासग्रह-
हणं कलौ । विप्राणामितरेषाञ्च वर्ण्णानां प्रबले कलौ ।
उभये आश्रमे देवि! सर्व्वेषामधिकारिता । सर्वेषा-
मेव संस्कारकर्म्मणी शैववर्त्मना । विप्राणामितरेषाञ्च
[Page0844-a+ 38]
कर्म्मलिङ्गं पृथक् पृथक्” । उभावेवाश्रमौ विहितौ एत-
च्चागमाधिकारिणः पतितब्राह्मणादेरकृतप्रायश्चित्तस्यैव
बोध्यम् । आगमविधावधिकारिणश्च आगमशब्दे ६१४
पृष्ठे उक्ताः इतरेषान्तु न श्रौतदण्डादिधारणनिषेधः तेषां
श्रौत एवाधिकारात् । वस्तुतः आगमवाक्येऽपि प्रबले
कलाविति विशेषोक्तेः प्रबले कलौ सर्व्वेषामेव पतित
प्रायत्वस्यावश्यम्भावादागमधर्म्मस्यैवावलम्बनीयतया तेषामेव
तदानीमागमोक्ताश्रयद्वयेऽधिकार इति भेद इति दिक् ।
<LEND>
