<L>898<pc>0100,b<k1>अतिदेशः<k2>अतिदेशः
अतिदेशः¦ पु० अतिक्रम्य स्वविषयमुल्लङ्घ्य अन्यत्र विषये देश
उपदेशः अतिदिश्यते वा करणे कर्म्मणि वा घञ् ।
“अन्यत्रैव प्रणीतायाः कृत्स्नाया धर्म्मसंहतेः । अन्यत्र
कार्य्यतः--प्राप्तिरतिदेशः स उच्यते । प्राकृतात् कर्म्मणो
यस्मात्तत्--समानेषु कर्म्मसु । धर्म्मप्रवेशो येन स्यादतिदेशः स
उच्यते” इत्यधिकरणमालाधृताभियुक्तवाक्योक्ते अन्यत्र-
प्राप्तेऽन्यधर्म्मे तत्प्रापके शास्त्रभेदेच । यथा “प्रकृतिवत्
विकृतिः कर्त्तव्येत्यादिः” स चातिदेशः पञ्चविधः शास्त्राति-
देशः, कार्य्यातिदेशः, निमित्तातिदेशः, व्यपदेशातिदेशः,
रूपातिदेशश्च । एतस्य उदाहरणादिकमाकरे ज्ञेयम् ।
अतिदेशश्च प्रायेण इववदादिसादृश्यवाचकशब्देन यथा
प्रकृतिवत् विकृतिरित्यादि अयञ्च वैदिककर्म्मणीव व्याक-
रणादिशास्त्रे, लौकिके व्यवहारे च विद्यते यथा “इण्व-
दिक, इत्यत्र व्याकरणे रूपातिदेशः” “कर्म्मणा कर्मवत्तुल्य-
क्रिय” इत्यादौ, पुंवदित्यादौ च कार्य्यातिदेशः, णिद्वदि-
त्यादौ निमित्तातिदेशः, व्यपदेशिवद्भाव इत्यादौ संज्ञाति-
[Page0101-a+ 38]
देश इत्येवं प्रकारा अतिदेशाःसन्ति ॥ लोके च गोसदृशो-
गवय इत्यादौ रूपातिदेश इत्यादि । अतएवोपमानरूपप्रमाणे
अस्यातिदेशवाक्यस्य करणत्वं सहकारिभावोवेत्यादि तत्त-
च्छास्त्रकारैरङ्गीकृतम् अतिदेशेन निर्वृत्तम् ठक् । आति-
देशिकं त्रि० । “आतिदेशिकविधिरनित्य” इति परिभाषा ।
<LEND>
