<L>36726<pc>4679,a<k1>भूगोल<k2>भूगोल
भूगोल¦ पु० भूगोल इव । गोलाकारे मण्डले “मध्ये
समन्तादण्डस्य भूगोलो व्योम्नि तिष्ठति । विभ्राणः
परमां शक्तिं ब्रह्मणो धारणात्मिकाम्” सू० सि० ।
तत्स्थानभेदस्तन्मानादिकं च सि० शि० उक्तं यथा
“मूमेः पिण्डः शशाङ्कज्ञकविरविकुजेज्यार्किनक्षत्रकक्षा-
वृत्तैर्वृत्तो वृतः सन् मृदनिलसलिलव्योमतेजेमयोऽयम् ।
नान्याधारः स्वशक्त्यैव वियति नियतं तिष्ठतीहास्य
पृष्ठे निष्ठं विश्वं च शश्वत् सदनुजमनुजादित्यदैत्यं
समन्तात् । सर्वतः पर्वतारामग्रामचैत्यचयैश्चितः । कद-
म्बकुसुमग्रन्थिः केसरप्रसरैरिव । मूर्तो धर्त्ता चेद्धरि-
त्र्यास्ततोऽन्यस्तस्याप्यन्योऽस्यैवमत्रानवस्था । अन्त्ये
कल्प्या चेत् स्वशक्तिः किमाद्ये किं नो भूमेः साष्टमूर्तेश्च
मूर्त्तिः? । यथोष्णताऽर्कानलयोश्च, शीतता विधौ, द्रुतिः
के, काठिनत्वमश्मनि । मरुच्चलो भूरचला स्वभावतो
यतो विचित्रा वत वस्तुशक्तयः । आकृष्टिशक्तिश्च मही-
तया यत् स्वस्थं गुरु स्वाभिमुखं स्वशक्त्या । आकृ-
ष्यत तत् पततीव भाति समे समन्तात् क्व पतत्वियं खे ।
भपञ्चरस्य भ्रमणावलोकादाधारशून्या कुरिति प्रतीतिः ।
खस्थं न दृष्टं च गुरु क्षमातः खेऽधः प्रयातीति
वदन्ति बौद्धाः । द्वौ द्वौ रवीन्दू भगणौ च तद्वदेका-
न्तरौ तावदयं व्रजेताम् । यदब्रुवन्नेवमनम्बराद्या-
ब्रुवीम्यतस्तान् प्रति युक्तयुक्तिम् । भूः खेऽधः खलु
यातीति बुद्धिवौद्धीमुधा कथम् । यातायातं तु दृष्ट्वापि
खे यत् क्षिप्तं गुरु क्षितिम् । किं गण्यं तव वैगुण्यं
द्वैगुण्यं या वृथा कथा । भार्केन्दूनां विलोक्याह्ना
ध्रुवमत्स्यपरिभ्रमम् । यदि समा मुकुरोदरसन्निभा
भगवती धरणी तरणिः क्षितेः । उपरिदूरगतोऽपि
परिभ्रमन् किमु नरैरमरैरिव नेक्ष्यते । यदि
निशाजनकः कनकाचलः किमु तदन्तरगः स न दृश्यते ।
उदगयं ननु मेरुरथांशुमान् कथमुदेति च दक्षिण
भागके । ममो यतः स्यात् परिधेः शतांशः पृथ्वी च
पृथ्वी, नितरां तनीयान् । नरश्च, तत्पृष्ठगतस्य
कृत्स्वा समेव तस्य प्रतिभात्यतः सा । पुरान्तरं चेदि-
दमुत्तरं स्यात् तदक्षविश्लेषलवैस्तदा किम् । चक्रां-
शकैरित्यनुपातयुक्त्या युक्तं निरुक्तं परिधेः प्रमाणम् ।
निरक्षदेशात् क्षितिषोडशांशे भवदबन्ती गणितेन य-
स्मात् । तदन्तर षाडशसगुणं स्याद् भूमानमस्माद् बहु
किं तदुक्तम् । शृङ्गीन्नतिग्रहयुतिग्रहणोदयास्तच्छा-
[Page4679-b+ 38]
यादिकं परिधिना घटतेऽमुना हि । नान्येन तेन जगु
रुक्तमहीप्रमाणप्रामाण्यमन्वययुजा व्यतिरेककेण । लङ्का
कुमध्ये यमकोटिरस्याः प्राक्, पश्चिमे रोमकपत्तनं च ।
अधस्ततः सिद्धपुरं सुमेरुः सौम्येऽथ याम्ये बडवानलश्च ।
कुवृत्तपादान्तरितानि तानि स्थानानि षड् गोलविदी
वदन्ति । वसन्ति मेरौ सुरसिद्धसङ्घा और्बे च सर्वे नरकाः
सदैत्याः । यो यत्र तिष्ठत्यवनीं तलस्था मात्मानमस्या
उपरिस्थित च । स मन्यतेऽतः कुचतुर्थसंस्थामिथश्च ते
तिर्थ्यगिवामनन्ति । अधःशिरस्काः कुदलान्तरस्थाश्छाया-
मनुष्या इव नीरतीरे । अनाकुलास्तिर्यगधः स्थिताश्च
तिष्ठन्ति ते तत्र वर्यं यथात्र । भूमेरर्धं क्षारसिन्धो
रुदक्स्थं जम्बूद्वीपं प्राहुराचार्य्यवर्याः । अर्धेऽन्य-
स्मिन् द्वीपषट्कस्य याम्य क्षारक्षीराद्यम्बुधीनां नि-
वेशः । लवणजलधिरादौ दुग्धसिन्धुश्च तस्मादमृतममृत-
रश्मिः श्रीश्च यस्माद्बभूव । महितचरणपद्मः पद्म-
जन्मादिदेवैर्वसति सकलवासो वासुदेवश्च यत्र । दध्नो
घृतस्येक्षुरसस्य तस्मान्मद्यस्य च स्वादुजलस्य चान्त्यः ।
स्वादूदकान्तर्बडवानलोऽसौ पाताललोकाः पृथिवीपु-
टानि । चञ्चत्फणामणिगणांशुकृतप्रकाशा एतेषु
सासुरगणाः फणिनो वसन्ति । दिव्यानि व्यरमणी
रमणीयदेहैः सिद्धाश्च तत्र च लसत्कनकावभासैः ।
शाकं ततः शाल्मलमत्र कौशं क्रौञ्चं च गोमेष्टकपु-
ष्करे च । द्वयोर्द्वयोरन्तरमेकमेकं समुद्रयोर्द्वींपसुदाह-
रन्ति । लङ्कादेशाद्धिमगिरिरुदग्धेमकूटोऽत तस्मात्
तस्माच्चान्यो निषध इति ते सिन्धुपर्य्यन्तदैर्घ्याः । एवं
सिद्धादुदगपि पुराच्छृङ्गङ्गवच्छुक्लनीला वर्षाण्येषां जयरिह
बुधा अन्तरे द्रोणिदेशान् । भारतवर्षमिदं ह्यदग-
स्मात् किन्नरवर्षमतो हरिवर्षम् । सिद्धपुराच्च तथा कुरु
तस्मात् विद्धि हिरणमयरम्यकवर्षे । माल्यवांश्च यम-
कोष्टिपत्तनाद्रोमकाच्च किल गन्धमादनः । नीलशैलनि-
षधावधी च तावन्तारालमनयोरिलावृतम् । माल्यव-
ज्जलधिमध्यवर्त्ति यत् तत् तु भद्रतुरगं जगुर्बुधाः ।
गन्धशैलजलराशिमध्यगं केतुमालकमिलाकलाविदः ।
निषधनीलसुगन्धसुमाल्यकैरलमिलावृतमाव्रतमाबभौ । अ-
मरकेद्भिकुषायसमाकुलं रुचिरकाञ्चनचित्रमहीतलम् ।
इह हि मेरुगिरिः किल मध्यगः कनकरत्नमयस्त्रि-
दशालयः । द्रुहिणजन्मकुपद्मजकर्णिकेति च पुराण-
विदोऽभुमवर्णयन् । विष्कम्भशैलाः खलु मन्दरोऽस्य
[Page4680-a+ 38]
सुगन्धशैलो विपुलः सुपार्श्व । तेषु क्रमात् सन्ति च
केतुवृक्षाः कदम्बजम्बूवटपिप्पलाख्याः । जम्बूफलाम-
लगलद्रसतः प्रवृत्ता जम्बूनदीरसयुता मृदभूत् सुवर्णम् ।
जाम्बूनदं हि तदतः सुरसिद्धसङ्घाः शश्वत् पिबन्त्य-
मृतपानपराङ्मुखास्तम् । वनं तथा चैत्ररथं विचित्रं
तेष्वप्सरोनन्दननन्दनं च । धृत्याह्वयं यद्धृति-
कृत् सुराणां भ्राजिष्णु बैभ्राजमिति प्रसिद्धम् ।
सरांस्यथैतेष्वरुणं च मानसं महाह्रदं श्वेतजलं यथा-
क्रमम् । सरःसु रामारमणश्रमालसाः सुरा रमन्ते ज-
लकेलिलालसाः । सद्रत्नकाञ्चनमयं शिखरत्नयं च मेरौ
मुरारिकपुरारिपुराणि तेषु । तेषामधः शतमखज्वल-
नान्तकानां रक्षोऽम्बुपानिलशशीशपुराणि चाष्टौ ।
विष्णुपदी विष्णुपदात् पतिता मेरौ चतुर्धाऽस्मात् ।
विष्कम्भाचलमस्तकशस्तसरःसङ्गता गता वियता । सी-
ताख्या भद्राश्वं, सालकनन्दा च भारतं वर्षम् । ब-
ङ्क्षुश्च केतुमालं, भद्राख्या चोत्तरान् कुरून् याता ।
याऽऽकर्णिताभिलषिता दृष्टा स्पृष्टावगाहिता पीता ।
उक्ता स्मृता स्तुता वा पुनाति बहुधा पापिनः पुरुषान् ।
यां चलितो दलिताखिलबन्धो गच्छति बल्गति तत्
पितृसङ्गः । प्राप्ततटे विजितान्तकदूतो याति नरे
निरयात् सुरलोकम् । ऐन्द्रं कशेरुशकलं किल ताम्र-
पर्णमन्यद्गभस्तिमदतश्च कुमारिकाख्यम् । नागं च सौ-
म्यमिह वारुणमन्त्यखण्डं गान्धर्वसंज्ञमिति भारतवर्ष-
मध्ये । वर्णव्यवस्थितिरिहैव कुमारिकाख्ये शेषेषु चान्त्यज-
जना निवसन्ति सर्वे । माहेन्द्रशुक्तिमलयर्क्षकपारियात्राः
सह्यः मविन्ध्य इह सप्त कुलाचलाख्याः । भूर्लोकाख्यो द-
क्षिणे व्यक्षदेशात् तस्मात् सौम्योऽय भुवः, स्वश्च मेरुः ।
लभ्यः पुण्येः खे महः स्याज्जनोऽतोऽनल्पानल्पैः स्वै-
स्तपः सत्यमन्त्यः । लङ्कापुरेऽर्कस्य यदोदयः स्यात् तदा
दिनार्धं यमकोटिपुर्य्याम् । अधस्तदा सिद्धपुरेऽस्त-
कासः खाद्रोमके रात्रिदल तदैव । यत्रोदितोऽर्कः किल
तत्र पूर्वा, ततापरा यत्र गतः प्रतिष्ठाम् । तन्मत्-
तोऽन्ये च ततोऽखिलानामुदक्स्थितो मेरुरिति
प्रसिद्धम् । यथोज्जयिन्याः कुचतुर्थभागे प्राच्यां दिशि
स्याद्यमकोटिरेष । ततश्च पश्चान्न भवेदवन्ती लङ्कैव
तस्याः ककुभि प्रतीप्याम् । तथैव सर्वत्र यतो हि यत्
स्यात् प्राणां ततस्तन्न भवेत् प्रतीच्याम् । निरक्षदे-
शादितरत्न तस्मात् प्राचीप्रतीच्यौ च विचित्रसंस्थे ।
[Page4680-b+ 38]
निरक्षदेशे क्षितिमण्डलोपगौ ध्रुवौ नरः पश्यति दक्षि-
णोत्तरौ । तदाश्रितं खेजलयन्त्रवत् तथा भ्रमद्भचक्र
निजमस्तकोपरि । उदग्दिशं याति यथा यथा नर-
स्तथा तथा स्यान्नतमृक्षमण्डलम् । उदग्ध्रुवं पश्यति
चोन्नतं क्षितेस्तदन्तरे योजनजाः पलांशकाः । योजन-
संख्याभांशैर्गुणिता स्वपरिधिहृता भवन्त्यंशाः । भूमौ
कक्षायां वार्वागेभ्यो योजनानि च व्यस्तम् । सौम्यं
ध्रुवं मेरुगताः खमध्ये याम्यं च दैत्या निजमस्तकोर्द्धेः
सव्यापसब्यं भ्रमदृक्षचक्रं विलोकयन्ति क्षितिजप्रसक्तम् ।
प्रोक्तो योजनसंख्यया कुपरिधिः सप्ताङ्गनन्दाब्धय ४९६७
स्तद्व्यासः कुभुजङ्गसायकभुवः १५९१ सिद्धांशकेनाधिकः १०२४
पृष्ठे क्षेत्रफलं तथा युगगुणत्रिंशच्छराष्टाद्रयो ७८५२०
३४ भूमेः कन्दुकजालवत् कुपरिधिव्यासाहतेः प्रस्फु-
टम् । दुष्टं कन्दुकपृष्ठजालवदिलागाले फलं जल्पितं
लल्लेनास्य शतांशकोऽपि न मवेद्यस्मात् फलं वास्तवम् ।
तत् प्रत्यक्षविरुद्धमुद्धतमिदं नैवास्तु वा ह्यस्तु वा हे
प्रौढा! गणका विचारयत तन्मध्यस्थबुद्ध्या भृशम् । यत्
परिध्यर्धविष्कम्भं वृत्तं कृत्तं किलांशुकम् । तेनार्धश्छाद्यते
गोलः किञ्चिद्वस्त्रेऽवशिष्यते । गोलक्षेत्रफलात् त-
स्माद्वस्त्रक्षेत्रफलं यतः । सार्धद्विगुणितासन्नं तावदेवा-
परे दले । एवं पञ्चगुणात् क्षेत्रफलात् पृष्ठफलं खलु ।
नाधिकं जायते तेन परिधिघ्नं कुतः कृतम् । वृत्तक्षेत्र-
फलं यस्मात् परिधिध्नं न युक्तिमत् । दुष्टत्वाद् गणि-
तस्यास्य दुष्टं भूपृष्ठजं फलम् । गोलस्य परिधिः
कल्प्यो वेदघ्नज्यामितेर्मितः । मुखबुध्नगरेखाभिर्यद्वदाम-
लके स्थिताः । दृश्यन्ते वप्रकास्तद्वत् प्रागुक्तपरिधेर्मि-
तान् । ऊर्ध्वाधःकृतरेखाभिर्गोले वप्रान् प्रकल्पयेत् ।
तत्वैकवप्रकक्षेत्रफलं खण्डैः प्रसाध्यते । सर्वज्यैक्यं
तिभज्यार्धहीनं त्रिज्यार्धभाजितम् । एवं वप्रफलं
तत् स्याद् गोलव्याससमं यतः । परिधिव्यासघाती-
ऽतो गोलपृष्ठफलं स्मृतम् । वृत्तक्षेत्रे परिधिगुणित
प्यासपादः फलं तत् क्षुण्णं वेदैरुपरि परितः कन्दुकस्येव
जालम् । गोलस्यैवं तदपि च फलं पृष्ठजं व्यासनि-
म्नतम् षड्भिर्भक्तं भवति नियतं गोलगर्भे धनाख्यम्” ।
पुराणसर्वस्ये विष्णुपु० अन्यथोक्तं यथा
“जम्बुप्लक्ष ह्वयौ द्वीपौ शालमलिश्चापरी द्विज! । कुशः
क्रौञ्चस्तथा शाकः पुष्करश्चैव सप्तमः । एते द्वीपा स-
मुद्रैस्तु सप्त सप्तभिरावृताः । वणेक्षुसुरासर्पिर्दधि-
[Page4681-a+ 38]
दुग्धजलैः समः । जम्बूद्वीपः समस्तानामेतेर्पा मध्यमे
स्थितः । तस्यापि मेरुर्मैत्रेय! मध्ये कनकपर्वतः । पतु-
रशीतिसाहस्रो योजनैरस्य चोच्छ्रयः । प्रविष्टः षोडशा-
धस्तात् द्वात्रिंशन्मूर्ध्नि विस्तृतः । मूले षोडशसाहस्रो
विस्तारस्तस्य भूभृतः । भूपद्मस्यास्य शैलोऽसौ कर्णिकासं
स्थितिः स्थितः । हिमवान् हेमकूटश्च निषधस्तस्य
दक्षिणे । नीलः श्वेतश्च शृङ्गी च उत्तरे वर्षपर्वताः ।
लक्षप्रमाणौ द्वौ मध्यौ दशहीनास्तथा परे । सहस्रद्वि-
तयोच्छ्रायास्तावद्विस्तारिणश्च ते । भारतं प्रथमं वर्ष
ततः किंपुरषं स्मृतम् । हविवर्षं तथैवान्यं मेरो-
र्दक्षिणतो द्विजः । रम्यकञ्चोत्तरं वर्षं तथैवानु हिरण्-
मयम् । उत्तराः कुरवश्चैव यथा वै भारतं तथा ।
नवसाहस्रमेकैकमेतेषां द्विजसत्तम! । इलावृतञ्च तन्मध्ये
सौवर्णो मेरुच्छ्रितः । मेरोश्चतुर्दिशं तत्र नवसाहस्र-
विस्तृतम् । इलावृतं महाभाग! चत्वार उपपर्वताः ।
विष्कम्भा रचिता मेरोर्योजनायुतमुच्छ्रिताः । पूर्वेण म-
न्दरो नाम दक्षिणे गन्धमादनः । विपुलः पश्चिमे भागे
सुपार्श्वश्चोत्तरे स्मृतः । कदम्बस्तेषु जम्बूश्च पिप्पलो
वट एव च । एकादश शतायामाः पादपा गिरिकेतवः ।
जम्बूद्वीपस्य सा जम्बूर्नामहेतुर्महामुने! । महा-
गजप्रमाणानि जम्ब्वास्तस्याः फलानि वै । पतन्ति
भूभृतः पृष्ठे शीर्य्यमाणानि सर्वतः । रसेन तेषां प्र-
ख्याता तत्र जम्बूनदीति वै । सरित् प्रवर्त्तते सा च पी-
यते तन्निवासिभिः । न स्वेदो न च दौर्गन्ध्यं न जरा
नेन्द्रियक्लमः । तत्पानसुस्थमनसां जनानां तत्र जा-
यते । तीरमृत्तत्र संप्राप्य सुखवायुविशोषिता । जाम्बू-
नदाख्यं भवति सुवर्णं सिद्धभूषणम् । भद्राश्वं पूर्वतो
मेरोः केतुमालञ्च पश्चिमे । वर्षे द्वे तु मुनिश्रेष्ठ!
तयोर्मध्यमिलावृतम् । वनं चैत्ररथं पूर्वं दक्षिणे गन्ध-
मादने । वैभ्राजं पश्चिमे तद्वदुत्तरे नन्दनं स्मृतम् ।
अरुणोदं महाभद्रं ससितोदं समानसम् । सरांस्ये-
तानि चत्वारि देवभोग्यानि सर्वदा । सीतान्तश्चैव
मुञ्जश्च कुवरो माल्यवांस्तथा । वैकङ्कप्रमुखामेरोः पू-
र्बतः केसराचलाः । त्रिकूटः शिशिरश्चैव पतङ्गो रुच-
कस्तथा । निषधादयो दक्षिणतस्तस्य केसरपर्वताः ।
शिखिवासः सवैदूर्य्यः कपिलो गन्धमादनः । जारु-
धिप्रमुखास्तद्वत् पश्चिमे केसराचलाः । मेरोरनन्तरा-
ङ्गेषु जठरादिष्ववस्थिताः शङ्ककूटोऽथ ऋषभो हंसो
[Page4681-b+ 38]
मानस्तथा परः । कालञ्जराद्याश्च  तथा उत्तरे वेसरा-
चलाः । चतुर्दशसहस्राणि योजनानां महापुरी । मे-
रोरुपरि मैत्रेय । ब्रह्मणः प्रथिता पुरी । तस्यां सम-
न्ततश्चाष्टौ दिशासु विदितासु च । इन्द्रादिलोकपालानां
प्रख्याताः प्रवराः पुरः । विष्णुपादविनिष्क्रान्ता पूर-
यित्वेन्दुमण्डलम् । समन्ताद् ब्रह्मणः पूर्य्या गङ्गा पतति
वै दिवः । सा तत्र पतिता दिक्षु चतुर्द्धा प्रत्यपद्यत ।
मीता चालकनन्दा च वङ्क्षुर्भद्रा च वै क्रमात् । पूर्वेण
शैलात् सीता तु शैलं यात्यन्तरीक्षगा । ततश्च पूर्ववर्षेण
भद्राश्वेनैति पार्णवम् । भद्रा तथोत्तरगिरीनुत्तरांश्च
तथा कुरून् । अतीत्योत्तरमम्भोधिं समभ्येति महामुने! ।
वङ्क्षुश्च पश्चिमगिरीनतीत्य सकलांस्ततः । पञ्चिमं केतु-
मालाख्यं वर्षमभ्येति सार्णवम् । तथा चालकानन्दापि
दक्षिणेनेत्य भारतम् । प्रयाति सागरं भूत्वा सप्तभेदा
महामुने! । आनीलनिषधायामौ माल्यवद्गन्धमादनौ ।
तयोर्मध्यगतो मेरुः कर्णिकाकारसंस्थितः भारताः
केतुमालाश्च भद्राश्वाः कुरवस्तथा । पद्मानि लोकपद्मस्य
मर्य्यादाश्चैव बाह्यतः । जठरो देवकूटश्च मर्य्यादाप-
र्वताबुभौ । तौ दक्षिणोत्तरायामावानीलनिषधा-
यतौ । मेरोः पश्चिमदिग्भागे यथा पूर्वा तथा
स्थितौ । त्रिशृङ्गो जारुधिश्चैव उत्तरे वर्षपर्वतौ ।
पूर्वपश्चायतावेतावर्णवान्तव्यवस्थितौ । इत्येते मुनि-
वर्य्योक्तामर्य्यादापर्वतास्तव । जठराद्याः स्थितामेरो-
र्येषां वौ द्वौ चतुर्दिशम् । मेरोश्चतुर्दिशं ये तु प्रोक्ताः
केसरपर्वताः । शीतान्ताद्या मुने! तेषामतीव सुमनो-
रमाः । शैलानामन्तरे द्रोण्यः सिद्धचारणसेविताः । सुर-
म्याणि तथा तेषु काननानि पुराणि च । लक्ष्मीवि-
ष्ण्वग्निसूर्य्यादिदेवानां सुनिसत्तम! । तान्यायतनव-
र्य्याणि जुष्टानि वराकन्नरैः । गन्धर्वयक्षरक्षांसि तथा
दैतेयदानवाः । क्रीडन्ति तासु रम्यासु शैलद्रोणीष्वह-
र्निशम् । भौमाह्येते स्मृताः स्वर्गा धर्मिणामालया-
मुने! । नैतेषु पापकर्माणी यान्ति जन्मशतैरपि । भ-
द्राश्वे भगवान् विष्णुरास्ते हयशिरा द्विज! । वराहः
केतुमाले तु भारते कूर्मरूपधृक् । मत्स्यरूपश्च गो-
विन्दः कुरुष्वास्ते सनातनः । विश्वरूपेण सर्वत्र सर्वः
सर्वेश्वरो हरिः । सर्वस्याधारभूतोऽसौ मैत्रेयास्तेऽखि-
लात्मकः । यानि किपुरुषाद्यानि वर्षाण्यष्टौ महामुने! ।
न तेषु शोको नायासी नोद्वेगः क्षुद्भयादिकम् । सुस्था
[Page4682-a+ 38]
प्रजा निरातङ्काः सर्वदुः स्वविवर्जिताः । दशद्वादशवर्षाणां
सहस्राणि स्थिरायुषः । न तेषु वर्षवर्य्येषु भौमान्यम्भांसि
तेषु वै । कृतत्रेतादिका नैव तेषु स्थानेषु कल्पना ।
सर्वेष्वेतेषु वर्षेषु सप्त सप्त कुलाचलाः । नद्यश्च शत-
शस्तेभ्यः प्रसूता या द्विजोत्तम!” । “पराशर उवाच ।
उत्तरं यत् समुद्रस्य हिमाद्रेश्चैव दक्षिणम् । वर्षं
तद्भारतं नाम भारती यत्र सन्ततिः । नवयोजनसाहस्रो
विस्तारोऽस्य महामुने! । कर्ममूमिरियं स्वर्गमपवर्गञ्च
गच्छताम् । महेन्द्रो मलयः सह्यः शक्तिमानृक्षपर्वतः ।
विन्ध्यश्च पारि(या) पात्रश्च सप्तात्र कुलपर्वताः । अतः सं-
प्राप्यते स्वर्गो मुक्तिमस्मात् प्रयान्ति च । तिर्य्यक्त्वं
नरकत्वञ्च यान्त्यतः पुरुषामुने! । इतः स्वर्गश्च मोक्षश्च
मध्यञ्चान्तश्च गम्यते । न खत्वन्यत्र मर्त्यानां कर्म भूमौ
विधीयते । भारतस्यास्य वर्षस्य नवभेदान्निशामय ।
इन्द्रद्वीपः कशेरुमांस्ताम्रवर्णो गभस्तिमान् । नामद्वीप-
स्तथा सौम्यो गन्धर्वस्त्वथ वारुणः । अयन्तु नवमस्तेषां
द्वीपः सागरसंवृतः । योजनानां सहस्रन्तु द्वीपोऽयं
दक्षिणोत्तरात् । पूर्वे किराता यस्यापि पश्चिमे जवनाः
स्थिताः । ब्राह्मणाः क्षत्रिया वैश्या मध्ये शूद्राश्च भा-
गशः । इज्यायुद्धबलिज्याद्यैर्वर्त्तयन्तो व्यवस्थिताः । वेद-
स्मृतिमुखाश्चान्याः पारि(या)पात्रोद्भवा मुने! । नर्मदा सुर-
साद्याश्च नद्यो विन्ध्यविनिर्गताः । तापीपयोष्णीनिर्विन्ध्या
कावेरीपमुखा नदी । गोदावरीभीमरथीकृष्णवेण्वादिका-
स्तथा । सह्यपादोद्भवा नद्यः स्मृताः पापभयापहाः ।
कृतामलाताम्रपर्णीप्रमुखामलयोद्भवाः । त्रिसामा ऋषि-
कुल्याद्या महेन्द्रप्रभवाः स्मृताः । ऋषिकुल्याकुमाराद्याः
शुक्तिमत्पादसम्भवाः । शतद्रूचन्द्रभागाद्या हिमवत्-
पादनिःसृताः । आसां नद्युपनद्यश्च सन्त्यन्यास्तु सहस्रशः ।
अत्रेमे कुरुपञ्चालमध्यदेशादयोजनाः । पूर्वदेशादिका-
श्चैव कामरूपनिवासिनः । ओड्राः कलिङ्गामनधा दाक्षि
णात्याश्च सर्वशः । तथापरान्ताः सौराष्ट्राः शुद्धाभीरास्तथा-
र्बुदाः । मारुकामालकाश्चैव पारि(या)पात्रनिवासिनः ।
तौवीराः सैन्धवाहूणा शाल्लाः शाकलवासिनः । मद्रा-
नामास्तथाम्बष्ठाः पारसीकादयस्तथा । चासां पिबन्तः
सलिलं वसन्ति सरितां सदा । चत्वारि भारते वर्षे युगा-
न्यत्र महामुने! । कृत त्रेता द्वापर कलिश्चान्यत्र
न क्वचित् । तपस्तप्यन्ति मुनयोजुह्वते चात्र यज्विनः ।
दानानि चात्र दीयन्ते परलोकाममादरात । पुरुवैर्यज्ञ-
[Page4682-b+ 38]
पुरुषो जम्बूद्वीपे सदेज्यते । तत्रापि भारतं श्लेष्ठं
जम्बूद्वीपे महामुने! । यतो हि कर्मभूरेषा ततोऽन्या-
भोगभूमयः । अत्र जन्मसहस्राणां सहस्रैरपि सत्तम! ।
कदाचिल्लभते जन्तुर्मानुष्यं पुण्यसञ्चयम् । गायन्ति
देवाः किल गीतकानि धन्यास्तु ये भारतभूमिभागे ।
स्वर्गापवर्गास्पदहेतुभूते भवन्ति भूयः पुरुषाः सुरत्यात् ।
कर्माण्यसंकल्पिततत्फलानि सन्न्यस्य विष्णौ परमात्मरूप ।
अवाप्य ता कममहीमनन्ते तस्मिँल्लयं ये त्वमलाः
प्रयान्ति । जानीम नैतवद्धवयं विलीने स्वर्गप्रदे कर्मणि
देहबन्धम् । प्राप्स्याम धन्याः खलु ते मनुष्या ये भारते
नेन्द्रियविप्रहीनाः । नववर्षन्तु मैत्रेय! जम्बूद्वीप-
मिदं मया । लक्षयोजनविस्तार संक्षेपात् कथितं
तव । जम्बूद्वीप समातुत्य लक्षयोजनविस्तृतः । मैत्रेय!
वलयाकारः स्थितः स्वीरोदधिर्बहिः । “पराशर उवाच ।
क्षीरोदेन यथाद्वीपो जस्बुसङ्गाऽभिवेष्टितः । संवेष्ट्य क्षार-
मुदधिं प्लक्षद्वीयस्तथा स्थितः । जम्बूद्वीपस्य विस्तारः शत-
साहस्रसम्मितः । स एव द्विगुणो ब्रह्मन्! प्लक्षद्वीपोऽप्युदा
हृतः । सप्त मेधातिथेः पुत्राः प्लक्षद्वीपेश्वरस्य वै । ज्येष्ठः
शान्तभयो नाम शैशिरस्तदनन्तरः । सुखोदयस्तथानन्दः
शिवः क्षेमक एव च । ध्रुवश्च सप्तमस्तेषां प्लक्षद्वीपेश्वरा
इमे । पूर्वं शान्तभयं वर्षं शिशिरं मुखटं तथा ।
आनन्दञ्च शिवञ्चैव क्षेमकं घ्रुवमेव च । मर्य्याटाकार-
कास्तेषां तथान्ये वर्षपर्वताः । सप्तैव तेषां नामानि
शृणुष्व मुनिसत्तम! । गोमेदश्चैव चन्दश्च नारदोदुन्दुभि-
स्तथा । सोमकः सुमनाः शैलो वैभ्राजश्चैव सप्तमः ।
वर्षाचलेषु रम्येषु सर्वेष्वेतेषु चानघाः । वसन्ति देवगन्धर्व-
सहिताः सततं प्रजाः । तेषु पुण्या जनपदाश्चिराच्च
म्रियते जनः । नाधयोघ्याधयोवापि सर्वकालसुखं हि
तत् । तेषां नद्यश्च सप्तैव वर्षाणान्तु समुद्रगाः । ना-
मतस्ताः प्रवक्ष्यामि श्रुताः पाप हरन्ति याः । अमु-
तप्ता शिखा चैव विपापा दिदिवा क्रमुः । अमृता
सुकृता चैव सप्तौतास्तत्र निमृगाः । एते शैलास्तथा नद्यः
प्रधानाः कथितास्तव । क्षुद्रनद्यस्तथा शैलास्तत्र सन्ति
सहस्रशः । ताः पिबन्ति सदा हृष्टा नदीर्जनपदास्तु ते ।
अपसर्पिणी न तेषां वै नचैचोतसर्पिणी प्रजा । नात्र-
चास्त युगावस्या तेषु स्थानेषु सप्तषु । त्रेतायुगसमः
कालः मर्वदैव महासने! । प्लक्षद्वीपादिषु ब्रह्मन् । शाक-
द्वीपान्तियेषु ते । पञ्चवर्षसहस्राणि जना तीवन्त्यना-
[Page4683-a+ 38]
मयाः । धर्माः पञ्चस्यथैतेषु वर्णाश्रभविभागजाः ।
यर्णाश्च तत्र चत्वारस्तान्निबोध वदामि ते । आर्य्यकाः
कुरराश्चैव विविंशाभाविनश्च ते । विपक्षत्रियवैश्यास्ते
शूद्राश्च द्विजसत्तम! । जम्बूवृक्षप्रमाणस्तु तन्मध्ये सुमहा-
तरुः । प्लक्षस्तन्नामसंज्ञोऽयं प्लक्षद्वीपो द्विजोत्तम! ।
इज्यते भगवांस्तत्र तैर्वर्णैरार्य्यकादिभिः । सोमरूपी
जगत्स्रष्टा सर्वः सर्वेश्वरो हरिः । प्लक्षद्वीपप्रमाणेन
प्लक्षद्वीपसमावृतः । तथैवेक्षुरसोदेन परिवेशानुकारिणा ।
इत्येतत्तव मैत्रेय! प्लक्षद्वीपमुदाहृतम् । संक्षे-
पेण मया भूयः शाल्मलं मे निशामय । शाल्मल-
स्येश्वरो वीरो वपुष्मांस्तत्सुतान् शृणु । तेषान्तु नाम-
संज्ञानि सप्त वर्षाणि तानि वै । श्वेतोऽत्र हरितश्चैव
जीमूतो हरितस्तथा । वैद्युतो मानसश्चैव सुप्रभश्च
महामुने! । शाल्मलेन समुद्रोऽसौ द्वीपेनेक्षुरसोदकः ।
विस्तारद्विगुणेनाथ सर्वतः संवृतः स्थितः । तत्रापि
पर्वताः सप्त विज्ञेयारत्नयोनयः । रसाभिव्यञ्जकास्ते
तु तथा सप्तैव निम्नगाः । कुमुदश्चोन्नतश्चैव तृतीयश्च
बलाहकः । द्रोणो यत्र महौषध्यः स चतुर्थो मही-
धरः । कङ्कस्तु पञ्चमः षष्ठो महिषः सप्तमस्तथा ।
कुमुद्वान् पर्वतवरः सरिन्नामानि मे शृणु । योनितोया
वितृष्णा च चन्द्रा शुक्ला विमोचनी । निवृत्तिः सप्तमी
तासां स्मृतास्ताः पापशान्तिदाः । श्वेतञ्च लोहितञ्चैव
जीमूतं हरितं तथा । वैद्युतं मानसञ्चैव सुप्रभं नाम
सप्तमम् । सप्तैतानि तु वर्षाणि चातुर्वर्णयुतानि वै ।
शाल्मलेऽपि च ये वर्णा वसन्त्येते महामुने! । कपिला-
श्चारुणाः पीताः कृष्णाश्चैव पृथक् पृथक् । ब्राह्मणाः
क्षत्रिया वैश्याः शूद्राश्चैव यजन्तितम् । भगवन्तं सम-
स्तस्य विष्णुमात्मानमव्ययम् । वायुभूतं मुखश्रेष्ठै-
र्यज्वितोऽसङ्गसंस्थितिम् । देवानामत्र सान्निध्यमत्रैव
समनोरमे । शाल्मलिश्च महावृक्षो नाम निर्वृतिकार कः
एष द्वीपः समुद्रेण सुरीदेनं समावृतः । विस्तारः शाल्-
मलस्यैव समेन तु समन्वतः । सुरोदकः परिवृतः कुश-
द्वीपेन सर्वतः । शाल्मलस्य तु विस्ताराद्द्विगुणेन सम-
न्ततः । ज्योतिष्मतः कुशद्वीपे सप्त पुत्राः शृणुष्व तान् ।
उद्भिदो रेणुमांश्चैव सुरथो लम्बनो धृतिः । प्रभाकरोऽथ
कपिलस्तन्नाम्ना वर्ष उच्यते । तस्मिन् वसन्ति मनुजाः
सह दैतेयदानषैः । तथैव देवगन्धर्वयक्षकिंपुरुषा-
दिभिः । वर्णास्तत्रापि चत्वारो निजानुष्ठानतत्पराः ।
[Page4683-b+ 38]
दमिनः शुष्मिणः स्नेहा मन्देहाश्च महामुने! । ब्रा-
ह्मणाः क्षत्रियाः वैश्याः शूद्राश्चानुक्रमोदिताः । यथोक्त-
कर्मकर्तृत्वात् स्वाधिकारक्षयाय ते । तत्र यत्तत् कुशद्वीपे
ब्रह्मरूपं जनार्दनम् । यजन्तः क्षपयन्नुग्रमधिकारफल-
प्रदम् । विद्रुमो हेमशैलश्च द्युतिमान् पुष्पवांस्तथा १
कुशेशयो हरिश्चैव सप्तमो मन्दराचलः । वर्षाचलास्तु
सप्तैव तत्र द्वीपे महामुने! । नद्योऽपि सप्त तासाञ्च
शृणु नामान्यनुक्रमात् । धूतपापा शिवा चैव पवित्रा
सम्मतिस्तथा । विद्युदस्ता मही चैव सर्वपापहरा-
स्त्विमाः । अन्याः सहस्रशस्तत्र क्षुद्रनद्यस्तथाऽचलाः ।
कुशद्वीपे कुशस्तम्बः संज्ञया तस्य तत् स्मृतम् । तत्प्रमा-
णेन स द्वीपो घृतोदेन समावृतः । धृतोदश्च समुद्रो वै
क्रौञ्चद्वीपेन संवृतः । क्रौञ्चद्वीपो महाभाग! श्रूयताञ्चा-
परो महान् । कुशद्वीपस्य विस्ताराद्द्विगुणो यस्य वि-
स्तरः । क्रौञ्चद्वीपे द्युतिमतः पुत्राः सप्र महात्मनः । तन्ना-
मानि च वर्षाणि तेषाञ्चक्रे महीपतिः । कुशलो मन्दग-
श्चोष्णः पीवरीऽथान्धकारकः । मुनिश्च दुन्दुभिश्चैव सप्रेते
तत्सुता मुने! । तत्रापि देवगन्धर्वसेविताः सुमनोरमाः ।
वर्षाचला महाबुद्धे! तेषां नामानि मे शृणु । क्रौञ्चश्च
वामनश्चैव तृतीयश्चान्धकारकः । चतुर्थी हरशैलश्च
स्वभाभिर्भासयन्नभः । देवावृत् पञ्चमश्चैव तथा स्वःपुण्ड-
रीकवान् । दुन्दुभिश्च महाशैलो द्विगुणास्ते पर-
स्परम् । द्वीपद्वीपेषु ये शैला यथा द्वीपानि ते तथा ।
वर्षेष्वेतेषु रम्येषु वर्षशैलवरेषु च । निवसन्ति निरा-
तङ्काः सहदेवगणैः प्रजाः । पुष्कराः पुष्कलाधन्यास्ति-
ष्याख्याश्च महामुने! । ब्राह्मणाः क्षत्रियावैश्याः शूद्राश्चा-
नुक्रमोदिताः । ते तत्र नद्यो मैत्रेय! या पिवन्ति शृ-
णुष्वताः । सप्त प्रधानाः परतस्तत्रान्याः क्षुद्रनिम्नगाः ।
सौरी कुमुद्वती चैव सन्ध्या रात्रिर्मनोजवा । ख्यातिश्च
पुण्डरीका च सप्तैता वर्षनिम्नगाः । तत्रापि वर्णैर्भग-
वान् पुष्कराद्यैर्जनार्दनः । योगिरुद्रस्वरूपस्तु इज्यते
यज्ञसन्निधौ । क्रौञ्चद्वीपः समुद्रेण दधिमण्डीदकेन
च । आवृतः सर्वतः क्रौञ्चद्वीपतुल्येन मानतः । दधि-
मण्डोदकश्चापि शाकद्वीपेन संवृतः । क्रौञ्चद्वीपस्य
विस्ताराद् द्विगुणेन महामते! । शाकद्वीपेश्वरस्यापि
भवस्य सुमहात्मनः । सप्तैव तनयास्तेषां ददौ वर्षाणि
सप्त च । जलदश्च कुमारश्च सुकुमारो मणीरकः । कुमु-
दोदः समौदाकिः सप्तमश्च महाद्रुमः तत्संज्ञान्यपि-
[Page4684-a+ 38]
तान्येव सप्त वर्षाण्यनुक्रमात् । तत्रापि पर्वताः सप्त वर्ष-
विच्छेदकारिणः । पूर्वस्तत्रोदयनिरिर्जलाधारस्तथा परः
तथा रेवतकः श्यामस्तथैवास्तगिरिर्द्विज! । आम्बिकेय-
स्तथा रम्यः केशरी पर्वतोत्तमः । शाकस्तत्र महावृक्षः
सिद्धगन्धर्वसेवितः । तत्पत्रवातसंसर्गादाह्लादो जायते
परः । तत्र पुण्या जनपदाश्चातुर्वर्ण्यसमन्विताः । नद्य-
श्चात्र महापुण्याः सर्वपापभयापहाः । सुकुमारी
कुमारी च नलिनी रेणुका तथा । इक्षुश्च धेनुका चैव
गभस्ती सप्तमी तथा अन्यास्त्वयुतशस्तत्र क्षुद्रनद्यो म-
हामुने! । महीधरास्तथा चात्र शतमोऽथ सहस्रशः ।
ताः पिबन्ति मुदायुक्ता जलदादिषु ये स्थिताः । वर्षेष्वेते
जनपदाः स्वर्गादभ्येत्य मेदिनीम् । धर्महानिर्न ते-
ष्वस्ति न संहर्षः परस्परम् । मर्य्यादाव्युत्क्रमो नापि
तेषु देशेषु सप्तसु । मागाश्च मानधाश्चैव मानसा
मन्दगास्तथा । मागा व्राह्मणभूयिष्ठा मागधा क्षत्रिया-
स्तथा । वैश्यास्तु मानसास्तेषां शूद्रास्तेषां तु मन्दगाः ।
शाकद्वीपे तु तैर्वर्णैः सूर्य्यरूपधरो मुने! । यथोक्तैरिज्यते
सम्यक्कर्मभिर्नियतात्मभिः । शाकद्वीपस्तु मैत्रेय! क्षीरो-
देन समन्ततः । शाकद्वीपप्रमाणेन बलयेनेव वेष्टितः ।
क्षीराब्धिः सर्वतो ब्रह्मन्! पुष्कराख्येन येष्टितः । द्वीपेन
शाकद्वीपात्तु द्विगुणेन समन्ततः । पुष्कराख्य द्वीपपते-
र्महावीतोऽभवत् सुतः । धातकिश्च तयोस्तत्र द्वेवर्षे
नाम चिह्निते । महावीतं तथैवान्यत् धातकीषण्ड-
भण्डितम् । एकश्चात्र महाभाग! प्रख्यातो वर्ष-
पर्वतः । मानसोत्तरसंज्ञो वै मध्यतो बलयाकृतिः ।
योजनानां सहस्राणि ऊर्द्ध्वं पञ्चाशदुच्छ्रितः । ताव-
दैव च विस्तीर्णः सर्वतः परिमण्डलः । पुष्करद्वीपबलयं
मध्ये संविभजन्निव । स्थितोऽसौ सुमहान् शैलो
व्याप्य तद्वर्षकद्वयम् । बलयाकारमेकैकं तयोर्वर्षं
तथा गिरिः । दशवर्षसहस्राणि यत्र जीवन्ति मानवाः ।
निरामया विशोकाश्च रानद्वेषविवर्जिताः । अधमोत्तमौ
न तेष्वास्तां न नध्यबधकौ द्विज! नेर्ष्यासूयाभयं
रोषो दोषो लोभादिको न च । महावीतं महावर्षं
धातकीसंङ्गमन्ततः । मानसोत्तरशैलश्च देवदैत्यादि
सेवितः । सत्यानृतं न तत्रास्ते द्वीपे पुष्करसंज्ञिते ।
न तत्र शैलनद्यो वा द्वीपे वर्षद्वयान्विते । तुल्यवेशास्तु
मनुजादेवैस्तत्रैकरूपिणः । वर्णाश्रमाचांरहीनं धर्मा-
हरणवर्जितम् । त्रयीवार्त्तादण्डनीतिशुश्र षारहितञ्च
[Page4684-b+ 38]
तत् । वर्षद्वयञ्च मैत्रेय! भौमः स्वर्गोऽयमुत्तमः । सर्वश्च
सुखदः कालो जरारीगादिवर्जितः । पुष्करे धातकी-
षण्डं महावीते च वै मुने! । न्यग्रोधः पुष्करद्वीपे
व्रह्मणः स्थानमुत्तमम् । तस्मिन्निवसति ब्रह्म । पूज्य-
मानः सुरासुरैः । स्वादूदकेनोदधिना पुष्करः परि-
येष्टितः । समेन पुष्करस्यैव विस्तारान्मण्डलात्तथा ।
एवं द्वीपाः समुद्रैस्तु सप्त सप्तभिरावृताः । द्वीपश्चैव
समुद्रश्च समानौ द्विगुणौ परौ । पयांसि सर्वदा सर्व-
समुद्रेषु समानि वै । ऊनातिरिक्तता तेषां कदाचिन्नैव
जायते । स्थालीस्थमग्निसंयोगादुद्रेकि सलिलं यथा ।
तथेन्दुवृद्धौ सलिलमम्भोधौ मुनिसत्तम! । अनूमाश्चाति-
रिक्ताश्च वर्द्धन्त्यापो ह्रसन्ति च । उदयास्तमनेष्विन्दोः
पक्षयोः शुक्लकृष्णयोः । दशोत्तराणि पञ्चैव अङ्गुलानां
शतानि वै । अपां धृद्विक्षयौ दृष्टौ सामुद्रीणां महा-
मुने! । भोजनं पुष्करद्वीपे तत्र स्वयमुपस्थितम् । यत्र
संभुञ्जते विप्र! प्रजाः सर्वाः सदैव हि । स्वादूदकस्य
पुरतो दृश्यते लोकसंस्थितिः । द्विगुणा काञ्चनी भूमिः
सर्वजन्तुविवर्जिता । लोकालोकस्ततः शैलो योजनायुत-
विस्तरः । उच्छ्रायेणापि तावन्ति सहस्राण्यचलो
हि सः । ततस्तमः समावृत्य तं शैह्यं सर्वतः स्थितम् ।
तमश्चाण्डकटाहेन समन्तात् परिवेष्टितम् । पञ्चाशत्-
कीटिविस्तीर्णा सेयमुवीं महामुने! । सहैवाण्डकटाहेन
सद्वीपाब्धिमहीधरा । सेयं धात्री विधात्री च सर्वभूत-
गुणाधिका । आधारभूता सर्वेषां मैत्रेय! जगतामिति” ।
<फ्>भूगोलस्य स्थिरत्वे युक्तिः खगोलशब्दे उक्ता अधिक-
मत्र किञ्चिदुच्यते इलण्डीयज्योतिर्विदां मते भूगोलस्यैव
दक्षिणोत्तरगतिभ्यां सूर्य्यस्य उत्तरदक्षिणगतित्वं कल्प्यते
स्थिरस्य सूर्य्यस्य उत्तरदक्षिणायनयोरसम्भवादिति ।
तदेतन्मतमतीवासमञ्जसं भूगोलस्य दक्षिणोत्तरगतिस्वीकारे
सूर्य्यस्येव कृत्तिकारोहिणोशकटमृगव्याधादीनामपि
उत्तरदक्षिणयोर्गतिः प्रसज्येत न च तथा दृश्यते
तेषाञ्च यथा विक्षेपनामशरसंख्या सौरागमे पठिता
तादृशान्तर एव प्रत्यहं दर्शनं न मनागपि उत्तरदक्षिणा-
थनमिति विवेच्य भूगालस्य रिवात्वभनुसन्धातव्यम् ।
<LEND>
