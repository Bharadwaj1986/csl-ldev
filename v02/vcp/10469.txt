<L>10469<pc>1436,b<k1>ऋतुकाल<k2>ऋतुकाल
ऋतुकाल¦ पु० वसन्तसमयवत् कर्म्म० राहुशिरोवत् ६ त०
वा । स्त्रीणां पुष्पदर्शनयोग्ये षोडशरात्र्यात्मके काले ।
“ऋतुः स्वाभाविकः स्त्रीणां रात्रयः षोडश स्मृताः” मनुः ।
“ऋतुकालाभिगामी स्यात्” मनुः । पर्व्वादिवर्जे तत्-
काले च स्त्रीगमनं नियम्यते । तत्र नियमस्वरूपनिर्वा-
हककारणादिप्रदर्शनेन ऋत्वभिगमस्य यथानियमविधित्वं
तथा प्रा० त० न्यायवाक्येनोक्तम् यथा “स्वरुच्या क्रिय-
माणे तु पत्रावश्यं क्रिया क्वचित् । नोद्यते नियमस्तत्र
ऋतावभिगमो यथा” मीमांसकवाक्यम् । ऋत्वभिगम-
नस्य परिसंख्यापरत्वनिराकरणेन नियमपरत्वं समर्थितं
मिता० यथा ।
[Page1437-a+ 38]
“तस्मिन् युग्मासु संविशेदिति” । “किमयं विधिर्नियमः
परिसंख्या वा । “विधिरत्यन्तमप्राप्तौ नियमः पाक्षिके
सति । तत्र चान्यत्र च प्राप्तौ परिसंख्या निगद्यते” ।
उच्यते । न तावद्विधिः, प्राप्तार्थत्वात् । नापि परिसंख्या,
दोषत्रयसमासक्तैः । अतो नियमम्प्रपेदिरे न्यायविदः ।
कः पुनरेषां भेदः । उच्यते । अत्यन्ताप्राप्तपापणं विधिः ।
यथा अग्निहोत्रं जुहुयात्” “अष्टकाः कर्त्तव्याः” इति ।
पक्षे प्राप्तस्याप्राप्तपक्षान्तरप्रापणं नियमः । यथा “समे यजे-
तेति” “दर्शपूर्न्नमाणाभ्यां यजेतेति” यागः कर्त्तव्यतया-
विहितः स च देशमन्तरेण कर्त्तुमशक्य इत्यर्थात् देशः
प्राप्तः । स च समो विषमश्चेति द्विविधः । यदा यज-
मानः समे यियक्षते तदा “समे यजेतेति” वचनमुदास्ते
स्वार्थस्य प्राप्तार्थत्वात् । यदा तु विषमे देशे यियक्षते तदा
समे यजेतेति” स्वार्थं विधत्ते स्वार्थस्य तदानीमप्राप्तत्वात् ।
विषमदेशनिवृत्तिस्त्वार्थिकी नोदितदेशेनैव यागनिष्यत्तेः ।
अनोदितदेशोपादानेन यथाशास्त्रं यागोनानुष्ठितः स्या-
दिति । तथा “प्राङ्मुखोऽन्नानि भुञ्जीतेति” । इदमपि
स्मार्त्तमुदाहरणं पूर्वेण व्याख्यातम् । एकस्यानेकत्र प्राप्त-
स्यान्यतो निवृत्त्यर्थमेकत्र पुनर्वचनं परिसंख्या । तद्-
यथा । “इमामगृभ्नन् रशनामृतस्येत्यश्वाभिधानीमादत्ते”
इत्ययं मन्त्रः स्वसामर्थ्यादश्वाभिधान्या गर्दभाभिधान्याश्च
रशनाया ग्रहणे विनियुक्तः । पुनरश्वाभिधानीमादत्त
इति वचनेनाश्वाभिधान्यां विनियुज्यमानो गर्दभाभिधान्या
विनिवर्त्तते । तथा “पञ्च पञ्चनखा भक्ष्याः” इत्यत्र
यदृच्छया शशादिषु श्वादिषु च भक्षणं प्राप्तम् । पुनः
शशादिषु श्रूयमाणं श्वादिभ्यो निवर्त्तत इति । किं
पुनरत्र युक्तं परिसंख्येत्याह । तथाहि कृतदारम्रं-
ग्रहस्य स्वेच्छयैव ऋतौ गमनं प्राप्तमिति न विधेरयं
विषयः । नापि नियमस्य, गृह्यस्मृतिविरोधात् ।
एवं हि स्मरन्ति गृह्यकाराः “दारसंग्रहानन्तरं त्रिरात्रं
द्वादशरात्रं संवत्सरं वा ब्रह्मचारी स्यादिति” । तत्र
द्बादशरात्रात् संवत्सरात् वा पूर्वमेवर्त्तुसम्भवे ऋतौ गच्छे-
देवेति नियमात् ब्रह्मचर्य्यम्मरणं बध्येत । अपि च
प्राप्ते भावार्थे वचनं विशेषणपरं युक्तम् । प्राप्तञ्चर्त्तौ
भार्य्यागमनमिच्छयैवातो यदि गच्छेदृतावेवेति वचनव्य-
क्तिर्युक्ता । किञ्च नैयमिकात् पुत्रोत्पत्तिविधेरेवर्त्तौ नित्यं
गमनं प्राप्तमेवेति ऋतौ गच्छेदेवेति नियमोऽनर्थकः
स्यात् । नियमे चादृष्टं कल्पनीयम् । किञ्च ऋतौ गन्तव्य-
[Page1437-b+ 38]
मेवेति नियमेऽसन्निहितस्य व्याध्यादिनाऽसमर्थस्यानि-
च्छोश्चाशक्योऽर्थ उपदिष्टः स्यात् । विध्यनुवादविरोधश्च
नियमे । तथा हि एकः शब्दः सकृदुच्चरितस्तमेवार्थं पक्षेऽ-
नुवदति पक्षे विधत्ते चेति । तस्मादृतावेव गच्छेन्ना-
न्यत्र इति परिसंख्यैव युक्ता । तदिदम्भारुचिविश्वरू-
पादयोनानुमन्यन्ते । यतो नियम एव युक्तः पक्षे स्वार्थविधि
सम्भवात् । अगमने दोषश्रवणाच्च यथा ह पराशरः
“ऋतुस्नातान्तु यो भार्यां सन्निधौ नोपगच्छति । घोरायां
भ्रूणहत्यायां युज्यते नात्र संशय इति” न च विध्यनु-
वादविरोधोऽनुबादाभावात् विध्यर्थत्वाद्व चनस्य । तत्र हि
विध्यनुवादविरोधो यत्र विधेयावधितया तदेवानुवदि-
तव्यमप्राप्ततयान्योद्देशेन विधातव्यञ्चेति । यथा वा-
जपेयाधिकरणे पूर्वपक्षे “वाजपेयेन स्वाराज्यकामो यजे-
तेति” वाजपेयलक्षणगुणविधानावधित्वेन यागोनुवदि-
तव्यः स एव स्वाराज्यलक्षणफलोद्देशेन विधातव्य
श्चेति । न चानुवादेनेह कृत्यमस्ति । यत्तु नियमेऽदृष्टं
कल्पनीयमित्युक्तं तत्परिसंख्यायामपि समानम् । अ-
नृतौ गच्छतो दोषकल्पनात् । यत्तु नैयमिकपुत्रोत्पा-
दनविध्याक्षेपेणैव ऋतौ नित्यगमनप्राप्तेर्न नियम इति ।
तदसत् स एवायं नैयमिकः पुत्रोत्पादनविधिः । स्यान्मतम्
“एवं गच्छन् स्त्रियं क्षामां लक्षण्यं पुत्रं जनयेदिति”
स्त्र्यभिगमनारिक्तः पुत्रोत्पादनविधिरिति । तन्न गमन-
करणिकाया भावनाया एव पुत्रोत्पत्तिकर्मता प्रदृश्यते ।
“एवं गच्छन् लक्षण्यं पुत्रं जनयेदित्यनेन” यथाग्निहोत्रं
जुह्वत् स्वर्गं भावयेदिति । न चासन्निहितादेरशक्यार्थे
विथिप्रसङ्गः सन्निहितशक्तयोरेवोपदेशात् “ऋतुस्नातां
तु यो भार्यां सन्निधौ नोपगच्छतीति” “यः स्वादारानृतु-
स्नातान् स्वस्थः सन्नोपगच्छतीति” विशेषोपादानात् ।
अनिच्छानिवृत्तिस्तु नियमविधानादेव । न च विशेषण-
परता पक्षे भावार्थविधिसम्भवात् । नापि गृह्यस्मृति
विरोधः संवत्सरात् पूर्वमेवर्त्तुदर्शने संविशतो न ब्रह्म-
चर्यस्खलनदोषः । यथा श्राद्धादिषु, तस्मात् स्यार्थहामि-
परार्थकल्पनप्राप्तबाधलक्षणदोषत्रयवती परिमंख्या न
युक्ता । “पञ्च पञ्चनखा भक्ष्याः” इत्यत्र यद्यपि शशादिषु
भक्षणस्य पक्षे प्राप्ते नियमः, शशादिषु श्वादिषु च प्राप्ते
परिसंख्येति उभयसम्भवस्तथापि नियमपक्षे शशाद्य-
भक्षणे दोषप्रसङ्गः । श्वादिभक्षणे चादोषप्रसङ्रेन प्राय-
श्चित्तस्मृतिविरोध इति परिसंख्यैवाश्रिता । एतेन “सायं
[Page1438-a+ 38]
प्रातर्द्विजातीनामशनं श्रुतिनोदितम्” इत्यत्रापि नियमो
व्याख्यातः “नान्तरा भोजनं कुर्यादिति” च पुनरुक्तं स्यात्
परिसंख्यायाम् । एवं च “नियमे सकृत्सकृदृतावृता
विति” वीप्सा लभ्यते “निमित्तावृत्तौ नैमित्तिकमप्यावर्त्तत”
इति न्यायात् । “यदा कामी भवेदित्यपि” नियम एवानृता-
वपि स्त्रीकामनायां सत्यां स्त्रियमभिरमयेदेवेति” । “ऋता
वुपेयात् सर्वत्र वा प्रतिषिद्धवर्जम्” इत्येतदपि गौतमीयं
सूत्रद्वयं नियमपरमेव । ऋतावुपेयादेवानृतावपि स्त्री-
कामनायां प्रतिषिद्धवर्जमुपेयादेवेत्यलमतिप्रसङ्गेनेति” ।
“अनृतावृतुकाले च मन्त्रसंस्कारकृत् पतिः । सुखस्य
नित्यं दातेह परलोके च योषितः” “तद्वृती रतिकाभ्य-
या” इति च मनुना अन्यकाले स्त्रीकामनया गमन-
स्योक्तेः “यथा कामी भवेद्वापि स्त्रीणां वरमनुस्मरन्”
या० अन्यकाले स्त्रीगमनोक्तेश्च न परिसंख्यापरत्वम् ।
तासां स्त्रीणां वरश्च इन्द्रदत्तः । स च मिता० श्रुतौ
दर्शितो यथा “ता अब्रुवन् वरं वृणीमहै ऋत्वियात् प्रजां
विन्दामहै ऋत्वियो भर्त्तुः काममाविजनितोः सम्भवामेति
तस्मादृग्वियाः स्त्रियः प्रजां विन्दते काममाविजनितोः
सन्म वन्तीति वरं वृतं ह्यासाम्” इति तासां वरमुप-
वर्ण्य “भवतीनां कामविहन्ता पातकी स्यादिति” इन्द्रेण
तासां वरोदत्तः । वृत्तासुरबधजन्यब्रह्महत्याया भाग-
शःस्त्रीभिर्ग्रहणतोषितेन शक्रेण तासां वरदानम् भार-
तादौ वर्णितम् ।
<LEND>
