<L>371<pc>0064,a<k1>अग्र<k2>अग्र
अग्र¦ न० अङ्ग--रक् नलोपः । उपरिभागे, शेषभागे, आलम्बने
<>पूर्व्वभागे, उत्कर्षे समूहे च । प्रधाने, अधिके,
<>प्रथमे च त्रि० । तत्र पूर्व्वभागे अग्रकायः “अथा-
<>ग्रहस्ते मुकुलीकृताङ्गुलाविति” कुमा० । ऊर्द्ध्वे “शृङ्गाणि
<>यस्याग्रसरोरुहाणि इति” कु० । आलम्बने, “मनुमेका-
<>ग्रमासीनमिति” मनुः प्रधाने “अथाग्रमहिषी राज्ञ” इति
<>प्रथमे अग्रहायणेष्टिरिति । पुरोऽर्थे, अग्रसरः । शेषभागे,
<>“हर्म्म्याग्ररूढेषु तृणाङ्कुरेष्विति” रघुः । “सूच्यग्रेण न
<>दातव्यं विना युद्धेन केशवेति” “बालाग्रशतभागस्य शतधा
<>कल्पितस्य चेति” “आराग्रमात्रोह्यपरोऽपि दृष्टः इति”
<>च श्रुतिः । अधिके “अथाग्ररयशालिनेति” । शृङ्गे, “कै-
<>लासाग्रसमासीनमिति” तन्त्रम् उत्कर्षे, अग्रादग्रं रोहतीति
<>ता० ब्रा० अग्रमुत्कर्षमिति माधवाचार्य्यः अधिके
<>“साग्रं वर्षशतमिति” रामा० अक्षरूपपलपरिमाणे
<>(ज्योतिषोक्तस्य अक्षरूपपलस्य परिमाणार्थेऽंशभेदे)
<>च । अक्षक्षेत्रसाधनार्थायां सिद्धान्तशिरोमण्युक्तायाम्
<>अक्षक्षेत्रकर्णेन गुणितायां स्वकोट्या हृतायां क्रान्ति-
<>ज्यायां स्त्री । “क्रान्तिज्यके कर्णगुणे विभक्ते कोट्या
<>भुजेनाप्तमिताग्रका स्यात्” इति सि० शि० ।
[Page0064-b+ 38]
<>“क्रान्तिज्या अक्षश्रुतिकर्णेन गुणिता द्विः स्थाप्या
<>एकत्र स्वकोट्या भक्ता सती अग्रा भवतीति” प्रमिता० ।
<>“रेखा प्राच्यपरा साध्या विषुवद्भाग्रगा तथा । इष्टच्छाया-
<>विषुवतोर्मध्यमग्राभिधीयते” इति सूर्य्यसिद्धान्तपारिभाषिते-
<>ऽर्थे च स्त्री । विवृतञ्चैतत् रङ्गनाथेन यथा “अथाग्राज्ञानार्थ-
<>माह । तस्मिंश्चतुरस्रे पूर्वापररेखात उत्तरभागे विषुवद्भा-
<>ग्रगाक्षभागप्रदेशस्थाक्षभाङ्गुलान्तरितेत्यर्थः । प्राच्यपरा रेखा
<>पूर्व्वापररेखानुकारा रेखा तथा सर्वतस्तुल्यान्तरेण यथेष्ट-
<>च्छायाक्षरेखाभुजान्तरेण कार्य्या । अनन्तरमिष्टच्छायाविषु-
<>वतोरिष्टच्छायाक्षरेखाक्षभाग्ररेखयोरित्यर्थः । मध्यं चतु-
<>रस्रेऽङ्गुलात्मकमन्तरालं सर्वतस्तुल्यम् । अग्रा कर्णवृत्ताग्रो-
<>च्यते । अत्रोपपत्तिः । भुजस्य कर्णवृत्ताग्रा पलभा-
<>संस्कारेणाग्रा उक्ता तद्दक्षिणगोले पलभाधिकोत्तरभुजसद्भावेन
<>पलभोनो भुजोऽग्रेति, प्राच्यपरसूत्रादुत्तरभागेऽक्षभाग्ररेखा
<>भुजमध्ये भवतीति द्वयो रेखयोरन्तरमग्रा पलभोनभुज-
<>रूपा । एवमुत्तरगोल उत्तरभुजस्य पलभाल्पत्वाद्भुजोन-
<>पलभाग्रेति पलभारेखा प्राच्यपरसूत्रादुत्तरभागस्था भुज-
<>रेखातोऽप्यग्रान्तरेणोत्तरदिशीति द्वयो रेखयोरन्तरं भुजो-
<>नपलभारूपं कर्णवृत्ताग्रा । एवं दक्षिणभुजस्य पलभोना-
<>ग्रात्वात् पलभायुतोऽग्रेति प्राच्यपरसूत्राद्भुजाग्रापलभाग्रा-
<>रेखयोः क्रमेण याम्योत्तरत्वात् तयोरन्तरालं पलभाभुजैक्य-
<>रूपमग्रा पलभायाः शङ्कुतलानुकल्पत्वात् सदोत्तरत्वं छाया-
<>सम्बन्धाद्युक्तम्” इति । “अग्रशब्दस्यावयवरूपैकदेश-
<>परत्वे हस्ताग्रं तद्वत्परत्वे अग्रहस्त” इति यथोक्तम्
<>वामनेन, “हस्ताग्राग्रहस्तयोर्गुणगुणिनोर्भेदादिति” ।
<>अग्र + भवाद्यर्थे यत् । अग्र्यः । घ अग्रियम् । कुशाग्रमिव
<>छ । कुशाग्रीयः । इवार्थे शाखादि० य अग्र्यः ॥ अग्रः
<>ऋषिभेदस्तद्गोत्रापत्ये नडादि० फक् । आग्रायणः ।
<>तत्तदर्थेषु ।
<LEND>
