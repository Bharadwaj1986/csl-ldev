<L>28959<pc>4085,b<k1>निराकृति<k2>निराकृति
निराकृति¦ स्त्री निर् + आ + कृ--क्तिन् । १ प्रत्यादेशे निराकरणे
निवारणे अमरः । “प्रलयः सुखदुःखाभ्यां चेष्टाज्ञान-
निराकृतिः” सा० द० । निर्गता आकृतिराकारोऽस्य प्रा० ब० ।
२ निराकारे “योऽसौ विष्णुरगाधात्मा परमात्मा निरा-
कृतिः” हरिवं० २१८ अ० । निर् + आ + कृ--कर्त्तरि
क्तिच् । ३ पञ्चयज्ञत्यागिनि पु० “यक्ष्मी च पशुशालश्च
परिवेत्ता निराकृतिः” मनुः “यस्तु पञ्च महायज्ञविहीनः
स निराकृतिः” कुल्लू० धृतवचनम् । “निराकर्त्तासुरादीनां
स विज्ञेयो निराकृतिः” शब्दार्थचि० धृतवाक्यम् । तस्य
देवयज्ञनिराकर्त्तृत्वात् तथात्वम् । ४ रोहितमनुपुत्रभेदे पु०
“दक्षपुत्रस्य पुत्रास्ते रोहितस्य प्रजापतेः । मनोः पुत्रो
धृष्टकेतुः पञ्चहोत्रो निराकृतिः” हरिवं० ७ अ० ।
<LEND>
