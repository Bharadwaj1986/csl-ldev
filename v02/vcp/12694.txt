<L>12694<pc>1838,b<k1>कषाय<k2>कषाय
कषाय¦ पुंन० कषति कण्ठम्, कष--आय--अर्द्धर्चादि ।
<>(कषा) १ रसभेदे २ तद्वति त्रि० । तस्य कारणगुणादि
<>सुश्रुते उक्तं यथा--“तत्र शैत्यरौक्षलाघववैशद्यवैष्टम्भ्य-
<>गुणलक्षणोवायुस्तस्य समानयोनिः कषायो रसः सोऽस्य
<>शैत्यात् शैत्यं वर्द्धयति, रौक्ष्यात् रौक्ष्यं, लाघवात्
<>लाघवं, वैशद्यात् वैशद्यं, वैष्टम्भ्यात् वैष्टम्भ्यमिति”
<>“योवक्त्रं परिशोषयति जिह्वां स्तम्भयति कण्ठं बध्नाति
<>हृदयं कषति पीडयति च स कषायः” । “कषायः
<>संग्राहकोरोपणः स्तम्भनः शोधनालेखनः शोषणः
<>पीडनः क्लेदीपशोषणश्चेति । स एवंगुणोऽत्येकएवात्यर्थ-
<>मुपसेव्यमानः पीडास्यशोषोदराध्मानवाक्यग्रहमन्या-
<>स्तम्भगात्रस्फुरणचुमुचुमायनाकुञ्चनक्षेपणप्रभृतीन् जन-
<>यति” इति च । कषायवर्गश्च । “न्यग्रोधादिरम्ब-
<>ष्ठादिः प्रियङ्ग्वादीरोध्रादिस्त्रिफलाशल्लकीजम्ब्वाम्रबकुलतिन्दु-
<>कफलिनीकतकशाकपाषाणभेदकवनस्पतिफलानि सालसा-
<>रादिश्च प्रायशः कुरवककोविदारकजीवन्तीचिल्लीपालङ्क्यसु
<>निषण्णकप्रभृतीनि नीवारकादयोमुद्गादयश्च समासेन कषा-
<>योवर्गः” सुश्रु० । अस्योत्पत्तिकारणमपि तत्रोक्तं यथा-
<>“तस्मादाप्योरसः परस्परसंसर्गात् परस्परानुग्रहात् पर-
<>स्परानुप्रवेशाच्च सर्वेसु सर्वेषां सान्निध्यमस्त्युत्कर्षापकर्षात्तु
<>ग्रहणम् । स खल्वाप्योरसः शेषभूतसंसर्गाद्विदग्धाः षोढा
<>विभज्यते” इत्युपक्रम्य । पृथिव्यनिलगुणबाहुल्यात् कषायः
<>इति । तत्र तस्य च पित्तकफघ्नत्वमपि तत्रैवोक्तम्
<>“मघुरातक्तकषायाः पित्तघ्नाः कटुतिक्तकषायाः श्लेष्मघ्नाः”
<>इति । “केचिदाहुरग्नीषोमीयत्वाज्जगतो रसाः द्विविधाः
<>सौम्या आग्नेयाश्च, तत्र मधुरतिक्तकषायाः सौम्याः,
<>कट्वम्ललवणा आग्नेयाः मधुराम्ललवणाः स्निग्धाः गुर-
[Page1839-a+ 38]
<>वश्च कटुतिक्तकषाया रूक्षा लघवश्च । सौम्याः शीता
<>आग्नेयाश्चीष्णाः” इति सुश्रुते अन्यमतेनोक्त्वा तच्च दूष-
<>यित्वा पूर्वदर्शितमतमादृतम् भावप्र० तदेतद्विवृतम् यथा-
<>“कषायो रोपणो ग्राही स्तम्भनः शोधनस्तथा । लेखनः
<>पीडनः सौम्यः शोषणो वातकोपनः । कफशोणि-
<>तपित्तघ्नो रूक्षः शीतो लघुर्मतः । त्वक्प्रसादनमालस्य
<>स्तम्भनो विषदो मतः । जिह्वाया जाड्यकृत्
<>कण्ठस्रोतसाञ्च विबन्धकृत्” । रोपणः व्रणस्य, स्तम्भनो
<>गात्राणां, शोधनो व्रणस्य, लेखनो व्रणाद्युत्-
<>सन्नमांसस्य, शोषणोव्रणमज्जादीनाम् । पीडनो
<>हृदयस्य वातकारित्वात्, सौम्यः सोमादुत्पन्नः” । अथा-
<>तियुक्तस्य कषायस्य गुणास्तत्रोक्ताः “सोऽतिचयुक्तो गुदा-
<>ध्मानहृत्पीडाक्षेपणादिकृत्” । अभयायामत्र विशेषः ।
<>“प्रायशः स्तम्भनं प्रोक्तं कषायमभयां विना” । ३ राग-
<>द्वेषादिदोषे । “आहारशुद्धौ सत्वशुद्धिः सत्वशुद्धौ ध्रुवा
<>स्मृतिः, स्मृतिलम्भे सर्वग्रन्थीनां विप्रमोक्षस्तस्मै
<>मृदितकषायाय तमसः पारं दर्शयति” छा० उ० ।
<>“तस्मै मृदितकषायाय वार्क्षारादिरिव कषायो राग-
<>द्बेषादिदोषः, सत्वस्य रञ्जनरूपत्वात् ज्ञानवैराग्या-
<>भ्यासरूप्रक्षारेण क्षालितोमृदितो विनाशितो यस्य नार-
<>दस्य तस्मै” भा० । “कषाये कर्मभिः पक्वे ततो ज्ञानं
<>प्रजायते” वेदा० प० कर्मणां रागद्वेषादिदोषरूपकषा-
<>यनाशकत्वमुक्तम् । “लयविक्षेपाभावेऽपि चित्तवृत्तेः रागा-
<>दिवासनया स्तकीभावात् अखण्डवस्त्वनवलम्बनं कषायः”
<>इति वेदान्तसारोक्तलक्षणे ४ निर्विकल्पकसमाधिविघ्नभेदे
<>“सकषायं विजानीयात् शमप्राप्तं न चालयेत्” ।
<>“सकषायं कलुषितं मे चित्तमिति, विज्ञाय शमेऽद्विती
<>यात्मनि निवेशयेत्” विद्वन्म० । ५ रक्ते अनुरागान्विते
<>६ सुरभौ ७ अपटौ च केशवः । “चूताङ्कुरास्वादकषाय
<>कण्ठः” कुमा० । “कषायः रक्तः” मल्लि० । “निद्रा-
<>कषायितविपाटललोचनेषु” माघः “कषायितान्यपटू-
<>कृतानि” मल्लि० । ८ रागे ९ क्वाथभेदे १० निर्यासे च
<>“रागे क्वाथे कषायोऽस्त्री निर्यासे सौरभे रसे” वैज० ।
<>कषायः जातोऽस्य तार० इतच्, तत्करोतीति णिच्-
<>कर्मणि क्तवा । कषायित जातकषाये कषायीकृते च त्रि०
<>“अमुनैव कषायितस्तनी” कुमा० “कषायितः रञ्जितः
<>मल्लि० । ११ विलेपने १३ अङ्गरागे च विश्वः । “कर्ण्णार्पितो-
<>लोध्रकषायरूक्षे” कुमा० “कषायेण विलेपनेन” मल्लि० ।
[Page1839-b+ 38]
<>क्वषायश्च सरसादिकः पञ्चविधः भावप्र० दर्शितो यथा ।
<>“सरसश्च तथा कल्कः क्वाथश्च हिमफाण्टकौ । ज्ञेयाः
<>कषायाः पञ्चैते लघवः स्युर्यथोत्तरम्” तेषां पञ्चानां लक्ष-
<>णानि तु तत्तच्छब्दे दृश्यानि । १३ श्योनाकवृक्षे पु०
<>जटाघरः । १४ कलियुगे अमरटीका रागदीषहेतुत्वात्तस्य
<>तथात्वम् १५ लोहितवर्ण्णयुक्ते त्रि० मेदि० १६ रक्तपीत-
<>मिश्रितवर्णे अमरटीका । १७ धववृक्षे पु० राजनि० १८ क्षुद्र-
<>दुरालभायां स्त्री राजनि० । देशे गम्ये अस्मात्
<>पानशब्दस्य णत्वम् । कषायपाणोदेशभेदः ।
<LEND>
