<L>30777<pc>4240,b<k1>पराच्<k2>पराच्
पराच्¦ त्रि० परा--अञ्चति--क्विप् । १ प्रतिलोमगामिनि २ ऊर्द्ध्व-
गामिनि च “ये चामुष्मात् पराञ्चो लोकाः” छा० उ० ।
३ अप्रत्यक्षगम्ये परस्यात्मादौ पु० । पुंसि सर्वनामस्थाने
पराङ् पराञ्चौ इत्यादि स्त्रियां ङीप् । पराची । परा-
ञ्चति क्विप् । ४ परगामिति बाह्यपुदार्थबोधके ५ प्रत्यग्रू
पात्मभिन्ने च “पराञ्चि खानि व्यतृणत् स्वयम्भूः,
तस्मात् पराङ् पश्यति नान्तरात्मन् । कश्चिद्धीरः
प्तत्यगात्मानमैक्षदावृत्तचक्षुरमृतत्वमिच्छन्” कठोप० ।
“पराञ्चि परागच्छन्तीति स्वोपलक्षितानि श्रोत्रादीनी-
न्दियाणि खानीत्युच्यन्ते । तानि पराञ्च्येव शब्दादि-
विषयप्रकाशनाय प्रवर्त्तन्ते । यस्मादेवं स्वाभाविकानि
तानि व्यतृणद्धिंसितवान् हननं कृतबानित्यर्थः । कोऽसौ
स्वयम्भूर्य्यः परमेश्वरः स्वयमेव स्वतन्त्रो मवति सर्वदा
न परतन्त्र इति । तस्मात् पराङ प्रत्यग्रूपभिन्नाना-
त्मभूतान् शब्दादीन् पश्यत्युपलभते नान्तरा-
त्मन् नान्तरात्मानमित्यर्थः । एवं स्वभावेऽपि सति लो-
कस्य कश्चिन्नद्याः प्रतिस्रोतःप्रवर्त्त नमिव धीरो धीमान्
विवेकी प्रत्यगात्मानं प्रत्यक् चासावात्मा चेति प्रत्यगात्मा
प्रतीच्येवात्मशब्दो रूढो लोके नान्यस्मिन् व्युत्पत्ति
पक्षेऽपि तत्रैवात्मशब्दो वर्त्तते “यच्चाप्नोति यदादत्ते
यच्चात्ति विषयानिह । यच्चास्य सन्ततो भावस्तस्मादा-
त्मेति कीर्त्त्यते” इत्यात्मशब्दव्युत्पत्तिस्मरणात् । तं
प्रत्यगात्मानं स्त्वस्वभावमैक्षद् पश्यतीत्यर्थः छन्दमि
कालानियमात् । कथं पश्यतीत्युच्यते । आवृत्तचक्षु-
रावृत्तं व्यावृत्तं चक्षुः श्रोत्रादिकमिन्द्रियजातमशेषविषया-
द्यस्य स आवृत्तचक्षुः स एवं संस्कृतः प्रत्यगात्मानं प-
श्यति । न हि बाह्यविषयालोचनपरत्वं प्रत्यगात्मेक्षण-
ञ्चैकस्य सम्भवतीति । किमिच्छन् पुनरित्थं महता प्र-
यासेन स्वभावप्रवृत्तिनिरोधं कृत्वा धीर प्रत्यगात्मान
[Page4241-a+ 38]
पश्यतीत्युच्यते अमृतत्वममरणधर्मत्वं नित्यस्वभावता-
मिच्छन्नात्मन इत्यर्थः” भा० ।
<LEND>
