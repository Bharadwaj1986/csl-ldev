<L>36825<pc>4689,a<k1>भूमि<k2>भूमि(मी)
भूमि(मी)¦ स्त्री भवन्त्यस्मिन् भूतानि भू--मि किञ्च वा ङीप् ।
<>१ पृथिव्याम् २ स्थानमात्रे मेदि० ३ जिह्वायां संक्षि० उणा०
<>योगशास्त्रोक्ते ४ योगिनां चित्तस्यावस्थाभेदे, ५ एक-
<>संख्यायाञ्च । पाण्डुसंख्यादितोऽच् समा० बहु० । द्विभूमः
<>प्रसादः पाण्डुभूमो देशः । योगोक्तमूमयश्च “तस्य
<>भूमिषु विनियोगः” पा० सू० उक्ताः । “तस्य संयमस्य
<>जितभूमेर्याऽनन्तरा भूमिस्तत्र विनियोगः । नह्यजिता-
<>धरभूमिरनन्तरभूमिं विलङ्घ्य प्रान्तभूमिषु संयमं
<>लभते तदभावाच्च कुतः तस्य प्रज्ञालोकः, ईश्वरप्रसादा-
<>ज्जितोत्तरभूमिकस्य च नाधारभूमिषु परचित्तज्ञानादि
<>संयमो युक्तः कस्मात् तदर्थस्यान्यतएवावगतत्वात् भूमेरस्या
<>इयमनन्तरा भूमिः” भा० । सा च भूमिः सप्तप्रकारा
<>यथोक्तं तत्रैव “तस्य सप्तधा प्रान्तभूमिः प्रज्ञा” पात० सू० ।
<>“तस्मेति प्रत्युदितख्यातेः प्रत्याम्नायः सप्तधेति अशुद्ध्या-
<>बरणमलापनमाच्चित्तस्य प्रत्ययान्तरानुत्पादे सति सप्त-
<>गकारैव प्रज्ञा विवेकिनो भवति । तद्यथा परिज्ञातं
<>ज्ञेयं नास्य पुनः परिज्ञेयमस्ति क्षीणा हेयहेतवी न
<>पुनरेतेषां क्षेतव्यमस्ति साक्षात्कृतं निरोधसमाधिना
<>हानम् । भावितो विवेकख्यातिरूपो हानोपाय इत्येषा
<>चतुष्टवी कार्य्यविमुक्तिः प्रज्ञायाः । चित्तविमुक्तिस्तु
<>त्रयी चरिताधिकारा बुद्धिगुणा गिरिशिस्वरकूटच्युता
<>इव ग्रावाणो निरवस्थानाः स्वकारणे प्रलयाभिमुखाः
<>सह तेनास्तं गच्छन्ति । न चैषां विप्रलीनानां पुन-
<>रस्त्युत्पादः प्रयोजनाभावादिति एतस्यासवस्थायां
<>शुकसम्बन्धातीतस्यरूपमात्रज्योतिरमलः केवली पुरुष
<>पत्येतां सप्तविधां प्रान्तभूमिप्रज्ञामनुपश्यन् पुरुषः
<>कशल इत्याख्यायते प्रतिप्रसवेऽपि चित्तस्य मुक्तः कुशल
<>इत्येव भवति गुणातीतत्वादिति सिद्धा भवति विवेक-
<>रवा तिर्हामोपायः इति” भा० । “प्रत्युदितख्यातेः वर्त्त-
[Page4689-b+ 38]
<>मानख्यातेः योगिनः प्रत्याम्नायः परामशः अशुद्विरेवा-
<>वरणं चित्तसत्त्वस्य तदेव मलं तस्यापगमात् चित्तस्य
<>प्रत्ययान्तरानुत्पादे तामसराजसव्युत्यानप्रत्ययानुत्पादे
<>निर्विप्लववियेकख्यातिनिष्ठामापन्नस्य सप्तप्रकारैव प्रज्ञा
<>विवेकिनो भवति विषयभेदात् प्रज्ञामेदः प्रकृष्टोऽन्तो
<>यासां भूमीनामवस्थानां तास्तथोक्ता यतः परं
<>नास्ति संप्रकर्षः प्रान्ता भूमयः यस्याः प्रज्ञाया
<>वियेकख्यातेः सा तथोक्ता ता एव सप्तप्रकाराः
<>प्रज्ञा भूमीः उदाहरति । तद् यथेति तत्र पुरुष-
<>प्रयत्ननिष्पाद्यासु चतसूषु भूमिषु प्रथमामुदाहरति
<>परिज्ञातं हेयं यावत् किल प्राधानिकं तत् सर्वं
<>परिणामतापसंस्कारैर्गुणवृत्तिविरोधात् दुःखमेवेति हेयं
<>तत् परिज्ञातम् । प्रान्ततां दर्शयति नास्य पुनः किञ्चिद्
<>परिज्ञातं परिज्ञेयमस्ति । द्वितीयायाह क्षीणा इति ।
<>प्रान्ततामाह न पुनरिति । तृतीयामाह साक्षात्कृतं
<>प्रत्यक्षेण निश्चितं यथा संप्रज्ञातावस्थायामेव निरोध०
<>समाधिसाध्यं हानं न पुनरस्मात् परं निश्चेतव्यमस्तीति
<>शेषः । चतुर्थीमाह भावितो निष्पादितः विवेकख्याति-
<>रूपो हानोपायो नास्याः परं भावनीयमस्ति इति
<>शेषः । एषा चतुष्टयी कार्य्यविमुक्तिरिति कार्य्यान्तरेख
<>विसुक्तिः प्रज्ञाया इत्यर्था प्रयत्ननिष्पाद्यामुक्त्वाऽनिष्पा-
<>दनीयामप्रयत्नसाध्यां चित्तविमुक्तिमाह चित्तविमुक्तिस्तु
<>त्रयो । तत्र ध्रथमासाह चरिताधिकारा बुद्धिकृतभोगाव-
<>बर्गकार्य्येत्यर्थः । द्वितीयामाह गुणा इति प्रान्ततामाह न
<>चैवामिति । तृतीयामाह एतस्यामवस्थायामिति तस्या-
<>मवस्थायां जीवन्नेव पुरुषः कुशलो मुक्त इत्युच्यते
<>चरमदेहत्वादित्याह एतामिति । अनौपचारिकं मुक्त-
<>माह प्रतिंप्रभवे प्रधानलयेऽपि चित्तस्य मुक्तः कशल
<>इत्येव भवति गुणातीतत्वादिति” विवरणम् ।
<>पृथिवीरूपभूमिगुणाश्च भा० शा० उक्ता यथा “भूमेः स्थैर्य्यं
<>गुरुत्वञ्च काठिन्यं प्रसवार्थता । गन्धो गुरुत्वं शक्तिश्च
<>संघातः स्थापना धृतिः” । प्रथमगुरुत्वं पतनविरोधी
<>गुणः द्वितीयगुरुत्वम् पिण्डपुष्टिरतो न पौनरुक्त्यम् ।
<>शक्तिः धारणादिसामर्थ्यम् सधातः संञ्जिष्टावयवत्वम् ।
<>स्यापना मनुष्यादेर्धारणानुफुलव्यापारः । धृतिर्धारणा
<>इत्यर्थः ।
<LEND>
