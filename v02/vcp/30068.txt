<L>30068<pc>4185,a<k1>पञ्चजन<k2>पञ्चजन
पञ्चजन¦ पु० पञ्चभिः भूतैर्जन्यते जन--घञ्, न वृद्धिः । १ मनुष्ये
<>अमरः । २ मनुष्यसम्बन्धिनि प्राणादौ ३ मनुष्यतुल्ये देवादौ
<>४ मनुष्यभेदे ब्राह्मणादौ च शा० सू० भाष्यम् तथाहि
<>“यस्मिन् पञ्च पञ्च जना अ काशश्च प्रतिष्ठितः” तद्धृतवेदमन्त्रे
<>“प्रञ्च पञ्च शब्दशब्देन पञ्चविंशतितत्त्वान्युच्यन्ते” इति
<>सांख्यमतनिराकरणेन पञ्चजनशब्दस्य प्राणादिपरत्वं
<>समर्थितं दिङ्मात्रमत्रोच्यते
<>“कथं तर्हि पञ्च पञ्चजना इति, उच्यते, “दिक्सङ्ख्ये
<>संज्ञायामिति” पा० विशेषस्मरणात् मंज्ञायामेव पञ्चशब्दस्य
<>जनशब्देन समासः, ततश्च रूढत्वाभिप्रायेणैव केचित्
<>पञ्चजना नाम विवक्ष्यन्ते, न साङ्ख्यतत्त्वाभिप्रायेण, ते
<>कतीत्यस्यामाकाङ्क्षायां पुनः पञ्चेति प्रयुज्यते, पञ्चजना
<>नाम केचित्, ते च पञ्चेत्यर्थः सप्तर्षयः सप्तेति यथा ।
<>के पुनस्ते पञ्चजना नामेति तदुच्यते । “प्राणादयो
<>वाक्यशेषात्” शा० सू० “यस्मिन् पञ्च पञ्चजना इत्यत उत्तर-
<>स्मिन्मन्त्रे ब्रह्मस्वरूपनिरूपणाय प्राणादयः पञ्च निर्दिष्टाः
<>“प्राणस्य प्राणमुत चक्षुषश्चक्षुरुत श्चोत्रस्य श्रोत्रमन्नस्यान्नं
<>षनसो ये मनो विदुः” इत्यत्र वाक्यशेषगताः सन्निधानात्
<>पन्चजना विवक्ष्यन्ते । कथं पुनः प्राणादिषु पञ्चजन-
<>शब्दप्रयोगः तत्त्वेषु वा कथं जनशब्दप्रयोगः समाने
[Page4185-b+ 38]
<>तु प्रसिद्ध्यतिक्रमे वाक्यशेषवशात् प्राणादय एव ग्रही-
<>तव्या भवन्ति जनसम्बन्धाच्च प्राणादयो जनशब्दभाजो
<>भवन्ति । जनवचनश्च पुरुषशब्दः प्राणेषु प्रयुक्तः, “ते वा
<>एते पञ्च ब्रह्म पुरुषाः” इति, अत्र “प्राणो ह पिता
<>प्राणो ह माता” इत्यादि च ब्राह्मणम् । समासबलाच्च
<>समुदायस्य रूढत्वमविरुद्धम् । कथं पुनरसति प्रथम-
<>प्रयोगे रूढिः शक्याश्रयितुं शक्या, उद्भिदादिवदित्याह ।
<>प्रसिद्धार्यसन्निधानेन ह्यप्रसिद्धार्थः शब्दः प्रयुज्यमानः
<>समभिव्याहारात् तद्विषयो नियम्यते यथोद्भिदा यजेतु
<>यूपं चिनत्ति, वेदिं करोतीति । तथाऽयमपि पञ्चजन-
<>शब्दः समासान्वाख्यानादवगतसंज्ञाभावः सेज्ञ्याकाङ्क्षी
<>वाक्यशेषसमभिव्याहृतेषु प्राणादिषु वर्त्तिष्यते । कैश्चित्तु
<>देवाः पितरो गन्धर्वा असुरा रक्षांसि च पञ्च पञ्च जना
<>व्याख्याताः । अन्यैश्चत्वारो वर्णा निषादपञ्चमाः परि-
<>गृहीताः” । तत्परिग्रहेऽपीह न कश्चिद्विरोधः ।
<>आचार्यस्तु न पञ्चविंशतेस्तत्त्वानामिह प्रतीतिरस्तीत्येवं-
<>परतया प्राणादयो वाक्यशेषादिति जगाद” ।
<>२ दैत्यभेदे च यस्यास्थ्ना कृष्णस्य पाञ्चजन्यः शङ्घोजातः ।
<>पाञ्चजन्यशब्दे दृश्यम् । ३ सृञ्जयनृपपुत्रे हरिवं० ३२ अ०
<>अंशुमतः पितरि मगधनृपस्य ४ पुत्रभेदे १५० अ० ।
<>५ प्रजापतिभेदे भाग० ६ । ४ । ४६ विश्वावसुदुहितरि भरतस्य
<>६ पत्न्यां स्त्री ङीप् । भाग० ५ । ७ । १
<LEND>
