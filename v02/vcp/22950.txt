<L>22950<pc>3322,b<k1>तुच्छ्य<k2>तुच्छ्य
तुच्छ्य¦ न० तुच्छ--वेदे स्वार्थे इवार्थे वा यत् । १ तुच्छशब्दार्थे २ तुच्छ-
<>कल्पे च “तम आसीत्तमसागूढमग्रेऽप्रकेतं सलिलं सर्वमा
<>इदम् । तुच्छ्येनाभ्वपिहितं यदासीत्तपसस्तन्महिना
<>जायतैकम्” ऋ० १० । १२९ । ३ अयमर्थः । ननूक्तप्रकारेण
<>यदि पूर्वमिदं जगन्नासीत् कथं तर्हि तस्य जन्म?
<>जायमानस्य जनिक्रियायां कर्तृत्वेन कारकत्वात् का-
<>रकं च कारणावान्तरविशेष इति कारकस्य सतो
<>नियतपूर्वक्षणवर्तित्वस्यावश्यम्भावात् । अथैतद्दोषपरि
<>जिहीर्षया जनिक्रियायाः प्रागपि तद्विद्यत इत्युच्यते
<>कथं तस्य जन्म? अत आह । तमसागूढमग्र अग्रे
<>सृष्टेः, प्राक् प्रलयदशायां भूतभौतिकं सर्वं जगत्तमसा-
<>गूढम् । यथा नैशं तमः सर्वपदार्थजातमावृणोति
<>तद्वत् आत्मतत्त्वस्यावरकत्वान् मायापरसं ज्ञं भावरूपा-
<>ज्ञानमत्र तम इत्युच्यते । तेन तमसा निगूढं संवृतं
<>कारणभूतेन तेनाच्छादितं भवति । छादकात्तस्मात्तमसो
<>नामरूपाभ्यां यदाऽविर्भवनं तदेव तस्य जन्मेत्युच्यते ।
<>एतेन कारणावस्थायामसदेव कार्य्यमुत्पद्यत इत्यसद्वादि-
<>नोऽसत्कार्य्य वादिनो ये मन्यन्ते ते प्रत्याख्याताः । ननु-
<>कारणे तमसि तज्जगदात्मकं कार्य्यं विद्यते चेत् कथं
<>नासीद्रज इत्यादि निषेधः । तत्राह तभ आसीदिति ।
<>तमोभावरूपाज्ञानं मूलकारणं तद्रूपता तदात्मनाम् ।
<>यतः सर्वं जगत् प्राक् तम आसीदतो निषिध्यत
<>इत्यर्थः । नन्वावरकत्वादावरकं तमः कर्त्तृ आवार्य्यत्वा-
<>ज्जगत् कर्म्म । कथं तयोः कर्म्मकर्त्त्रोस्तादात्म्यम् ।
<>तत्राह अप्रकेतमिति । अप्रकेतमप्रज्ञायमानम् । अय-
<>मर्थः । यद्यपि जगतस्तमसश्च कर्म्मकर्त्तृभावोयौक्तिको न
<>विद्यते तथापि व्यवहारदशायामिव तस्यां दशायां
<>नामरूपाभ्यां विस्पष्ट न ज्ञायत इति तादात्म्यवर्णनम् ।
<>अतएव मनुना स्मर्यते “आसीदिदं तमोभूतमप्रज्ञातम-
<>लक्षणम् । अप्रतर्क्यमनिर्देश्यं प्रसुप्तमिव सर्वतः” इति ।
<>कुतो वा न प्रज्ञायते तत्राह सलिलम् । सल--गतौ ।
<>औणादिक इलच् । इदं दृश्यमानं सर्वं जगत् सलिलं
<>कारणेन संगतमविभागापन्नम् आसीत् । अस्तेर्लङि
<>तिपि बहुलं छन्दसीतीडभावे हल्ङ्याब्भ्य इति
[Page3323-a+ 38]
<>तिलोपे तिप्यनस्तेः पा० इति पर्य्युदासाद्दकाराभावः ।
<>यद्वा सलिलमिति लुप्तोपमम् । सलिलमिव! यथा क्षी-
<>रेणाविभागापन्नं नीरं दुर्विज्ञानं तथा तमसाऽविभा-
<>गापन्नंजगन्न शक्यं विज्ञातुमित्यर्थः । ननु विविधविचित्र०
<>रूपभूयसः प्रपञ्चस्य कथमतितुच्छेन तमसा क्षीरेण
<>नीरस्येवाभिभवः । तथा तमोऽपि क्षीरवद्वलवदित्ये-
<>वोच्यते । तर्हि दुर्बलस्य जगतः सर्गसमयेऽपि नोद्भवस-
<>म्भव इत्यत आह तुच्छ्येनेति । आसमन्ताद्भवतीत्याभु
<>तुच्छ्येन । छन्दसो यकारोपजनः । तुच्छ्येन तुच्छ-
<>कल्पेन सदसद्विलक्षणेन भावरूपाज्ञानेनापिहितं छादि-
<>तमासीत्” भाष्यम् ।
<LEND>
