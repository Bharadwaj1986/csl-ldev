<L>937<pc>0102,b<k1>अतिमृत्यु<k2>अतिमृत्यु
अतिमृत्यु¦ पु० अतिक्रान्तो मृत्युम् अत्या० स० । मोक्षे “तमेव
विदित्वाऽतिमृत्युमेति नान्यःपन्था विद्यते” इति श्रुतिः ।
स्वादृष्टादिभिः शरीरसंबन्धोहि जन्म, तद्वियोगश्च मरणम्
तदभिमानिनोजीवस्य । सति च ज्ञाने तन्मूलाज्ञाने निवृत्ते
तद्धेतुकशरीरसंबन्धादिकं तन्तुदाहे पटदाहवत् स्वयं निवर्त्तते
अत एव ज्ञानवतो देहादिसंबन्धं श्रुतिर्निरास “अशरीरं
[Page0103-a+ 38]
वाव सन्तं प्रियाप्रिये न स्पृशत इति” । तथा च देहसंबन्धा-
भावे कथं मरणसम्भवः । “न जायते म्रियते वा कथञ्चि-
दिति” गीतावाक्येन तस्य मरणनिषेधात् । “न तस्य
प्राणा ह्युत्क्रामन्ति इहैव समवलीयन्ते” इति श्रुत्या तत्त्व-
ज्ञानिनः प्राणोत्क्रमणरूपमरणनिषेधेन ज्ञानिनो न मृत्यु-
रिति वेदान्तिसिद्धान्तः । अन्यमते तु एतद्देहात् प्राणोत्-
क्रान्तावपि न पुनर्देहसम्बन्धोत्तरं पुनर्मरणमिति तद्राहित्य-
मेव मोक्ष इति भेदः । अतएवोक्तं श्रुत्या “मृत्युमुखात्
प्रमुच्यते” इति तेन पुनर्मृत्युकारणीभूतादृष्टक्षय एव ज्ञानेन
जन्यते “ज्ञानाग्निः सर्वकर्म्माणीति” शास्त्रेण प्रारब्धकर्म्मा-
रिक्तकर्म्मक्षयस्यैव ज्ञानेन साध्यतायाः सर्वसम्मतत्वात् विदु-
षश्च एतद्देहारम्भकादृष्टवत् एतद्देहविगमादृष्टस्यापि प्रारब्ध-
फलकतया न तस्य नाश इति । अधिकमाकरे द्रष्टव्यम् ।
<LEND>
