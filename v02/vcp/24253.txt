<L>24253<pc>3459,a<k1>दधि<k2>दधि
दधि¦ त्रि० धा--कि द्वित्वम् । १ धारणकर्त्तरि किप्रत्ययान्तत्वेन
<>तद्योगे न कर्म्मणि षष्ठी “सृष्ट्वा दधिं सारुकमेतदर्चकान्”
<>मुग्ध० । दध--इन् । २ दुग्धविकृतिभेदे, (दै) ३ वस्त्रे
<>च न० हेमच० । दधिगुणभेदादिकं भावप्र० उक्तं यथा
<P>“दध्युष्णं दीपनं स्निग्धं कषायानुरसं गुरु ।
<>पाकेऽम्लं श्वासपित्तास्रशोथमेदःकफपदम् । मूत्रकृच्छ्रे
<>प्रतिश्याये पीनसे विषमज्वरे । अतीसारेऽरुचौ
<>कार्श्ये शस्यते बलशुक्रकृत् । अथ दधिभेदाः ।
<>“आदौ मन्दं ततः स्वादु स्वाद्वम्लञ्च ततः
<>परम् । अम्लञ्चतुर्थमत्यम्लं पञ्चमं दधि पञ्चधा ।
<>अथ मन्दादीनां लक्षणानि गुणाश्च । मन्दं दुग्धं
<>यदव्यक्तरसं किञ्चिद्घनं भवेत् । मन्दं स्यात् सृष्ट-
<>विण्मूत्रं दोषत्रयविदाहकृत् । यत्सम्यग् घनतां यातं
<>व्यक्तं स्वादुरसं भवेत् । अव्यक्ताम्लरसं तत्तु स्वादु विज्ञै-
<>रुदाहृतम् । स्वादु स्यादत्यभिष्यन्दि वृष्यं मेदःकफा-
<>पहम् । वातघ्नं मधुरं पाके रक्तपित्तप्रसादनम् ।
<>स्वाद्वम्लसान्द्रं मधुरं कषायानुरसं भवेत् । स्वाद्वम्लस्य
<>गुणा ज्ञेयां सामान्यदधिवज्जनैः । यत्तिरोहितमाधुर्य्यं
<>व्यक्ताम्लत्वं तदम्लकम् । अम्लन्तु दीपनं पित्तरक्तश्लेष्म
<>विवर्द्धनम् । तदत्यम्ल दन्तरोमहर्षकण्ठादिदहकृत् ।
<>अत्यम्लं दीपनं रक्तवातपित्तकरं परम्” । गोदधिगुणाः
<>“गव्यं दधि विशेषेण स्वाद्वम्लञ्च रुचिप्रदम् । पवित्रं दीपनं
<>हृद्यं पुष्टिकृत पवनापहम् । उक्तं दशानशेषाणां
[Page3459-b+ 38]
<>मध्ये गव्यं गुणाधिकम् । माहिषदधिगुणाः ।
<>माहिषं दधि सुस्निग्धं श्लेष्मलं वातपित्तनुत् । स्वादु-
<>पाकमभिष्यन्दि वृष्यं गुर्वस्रदूषकम्” । छागीदधि-
<>गुणाः “आजं दध्युत्तमं ग्राहि लघु दोषत्रयापहम् ।
<>शस्यते श्वासकासार्शःक्षयकार्श्येषु दीपनम्” । पक्कदुग्ध-
<>दधिगुणाः । पक्वदुग्धभवं रुच्यं दधि स्निग्धं गुणो-
<>त्तमम् । पित्तानिलापहं सर्वधात्वग्निबलबर्द्धनम् ।
<>निःसरदुग्धदधिगुणाः । असारं दधि संग्राहि शीतलं
<>वातलं लघु । विष्टम्भि दीपनं रुच्यं ग्रहणीरोग-
<>नाशनम् । गालितदधिगुणाः “गालितं दधि सुस्निग्धं
<>वातघ्नं कफकृद्गुरु । बलपुष्टिकरं रुच्यं मधुरं नाति-
<>पित्तकृत् । शर्करादिसहितदधिगुणाः । सशर्करं दधि
<>श्रेष्ठं तृष्णापित्तास्रदाहजित् । सगुडं वातनुद्वृष्यं
<>वृंहणं तर्पणं गुरु ।” अथ रात्रौ दधिभोजननिषेधः ।
<>न नक्तं दधि भुञ्जीत नचाप्यघृतशर्करम् । नामुद्गसूपं
<>नाक्षौद्रं नोष्णं नामलकैर्विना । अयमर्थः । रात्रौ
<>दधि न भुञ्जीत भुञ्जीत चेत्तदा अघृतशर्करममुद्गसूपं
<>क्षौद्रमुष्णं विनामलकैश्च दधि न भुञ्जीत । तेन घृत-
<>शर्करादियुक्तं दधि रात्रावपि भुञ्जीतेत्यर्थः । तथा च ।
<>शस्यते दधि नो रात्रौ शस्तञ्चाम्बुघृतान्वितम् । रक्त-
<>पित्तकफोत्थेषु विकारेषु तु नैव तत् । तदम्बुघृता-
<>न्वितमपि । अथर्तुविशेषेण विधिनिषेधौ । हेमन्ते
<>शिशिरे चापि वर्षासु दधि शस्यते । शरद्ग्रीष्मवसन्तेषु
<>प्रायशस्तद्विगर्हितम् । अथाविधिना दधिसेवने दोष-
<>माह ज्वरासृकपित्तवीसर्पकुष्ठपाण्ड्वामयभ्रमान् ।
<>प्राप्नुयात् कामलाञ्चोग्रां विधिं हित्रा दधिप्रियः ।
<>अथ सरस्य मस्तुनश्च लक्षणं गुणाश्च । दध्नस्तूपरि यो
<>भागो घनः स्नेहसमन्वितः । स लोके सर इत्युक्तो
<>दध्नोमण्डस्तु मस्त्विति । सरः स्वादुर्गुरुर्वृष्यो वात-
<>वह्निप्रणाशनः । साम्लोवस्तिप्रशमनः पित्तश्लेष्म-
<>विवर्द्धनः । मस्तु क्लमहरं बल्यं लघु भक्ताभिलाषकृत् ।
<>स्रोतोविशोधनं ह्लादि कफवृष्णानिलापहम् । अवृष्यं
<>प्रीणनं शीघ्रं भिनत्ति मलसञ्चयम् ।
<P>“दधि सुक्तेषु भोक्तव्यम् सर्वञ्च दधिसम्भवम्” मनुः ।
<>“विना लवणतोयाभ्यां दधि मासेन जीर्य्यतिः” “कफ-
<>पित्तकरं दधि” इति वैद्य० ।
<>दधिशब्दस्य दुग्धविकाररूपार्थत्वे क्लीवत्वेन तदर्थे उक्त-
<>पुंस्कत्वाभावात् दादावचि न पुंवद्भावः । धारणकर्तृ-
[Page3460-a+ 38]
<>रूपार्थपरत्वे तु प्रवृत्तिनिमित्तसाम्यात् उक्तपुंस्कत्वात्
<>क्लीवत्वेऽपि वा पुंवद्रूपं दधये दधिने कुलाय इत्यादि ।
<>अस्य उरःप्रभृतिषु पाठात् बहुव्रीहौ नित्यं कप् बहु-
<>दधिको यज्ञ इत्यादि ।
<LEND>
