<L>16553<pc>2475,a<k1>खाद<k2>खाद
खाद¦ भक्षणे भ्वा० पर० सक० सेट् । खादति अखादीत्
<>चखाद । खाद्यः खादकः खादनम् । णिचि । खादयति
<>ऋदित् अचखादत् त । “सक्तून् खादति यश्च तस्य
<>रिपवोनाशं प्रयान्ति घ्रुवम्” ति० त० “न खादेः पर-
<>शस्यानि” वृषोत्सर्गमन्त्रः । “देवान् पितन् समभ्यर्च्य खादन्
<>मांसं न दोषभाक्” मनुः । “स हि (उशस्तिः) कुल्माषान्
<>खादन्तं विभिक्षे” छा० उप० । “मांसानि च न खादेद्यस्तयोः
<>पुण्यं सभं स्मृतम्” मनुः । “आशङ्कमानो वैदेहीं खादितां
<>निहतां मृताम्” भट्टिः । “तादृशं भवति प्रेत्य वृथा मांसानि
<>खादकः” मनुः । षष्ट्यभावश्छादसः । खादनस्य हिं-
<>साव्यभिचरितत्वात् हिंसार्थत्वात् अकित्त्वेऽपि वा०
<>चुरा० तेन स्वार्थे णिच् खादयति । “दुर्बलं
<>वलवन्तो हि मत्स्यामत्स्यं विशेषतः । खादयन्ति”
<>मत्स्यपु० “मां खादय मृगश्रेष्ठ! दुःखादस्मा
<>द्विमोचय” भा० व० ६१ अ० । “देवराजो मया दृष्टो
<>वारिवारणमस्तके । खादयन्नर्कपत्राणि” विदग्धमु० ।
<>अस्य भक्षणार्थत्वेऽपि आदिखाद्योर्न” वार्त्ति० णिचि प्रयो-
<>ज्यकर्त्तुः न कर्मत्वम् । खादयति अन्नं वटुना” “वयोभिः
<>खादयन्त्यन्ये” “तां श्वभिः खादयेद्राजा” मनुः । “मारयि
<>ष्यामि वैदेहीं खादयिष्यामि राक्षसैः” भट्टिः । खादनञ्च कठि-
<>नादि द्रव्यस्य गलाधःसंयोगानुकूलव्यापारबिशेषः प्रति-
<>षिद्धभक्षणविप्रये तु वदनमात्रप्रवेशेऽपि प्रायश्चित्तार्द्धमिति
<>भेदः यथाह प्रा० त० “यद्यपि अन्नादीनां कण्ठादधो-
<>नयनमेव भक्षणं न तु निष्ठीवनाय शुण्ठ्यादेः कपोल-
<>धारणं, तथाविधे प्रयोगाभावात् । तथापि पापविषये तथा-
<>विधानुबन्धेऽपि प्रायश्चित्तं, ब्रह्मबधे तथा दर्शनात् यथा
<>याज्ञवल्क्यः “चरेद्व्रतमहत्वाऽपि घातार्थञ्चेत् समागतः” ।
<>अत्र हननप्रतिषेधेन यथा तदङ्गभूताध्यवसायादेरपि प्रति-
<>षिद्धत्वात् प्रायश्चित्तविधानं तथाऽत्रापि भक्षणप्रतिपेधेन
[Page2475-b+ 38]
<>तदङ्गभूताव्यभिचारितान्नादिसंयोगस्यापि प्रतिषिद्ध-
<>त्वेन दोषस्य विद्यमानत्वात् भवत्येव प्रायश्चित्तं, मिता-
<>क्षरायायामप्येवम् । अतएवोक्तं “जिघ्रन्नपि सुरां कश्चित्
<>पिवतीत्यभिधीयते । यावन्न क्रियते वक्त्रे गण्डूषस्य
<>प्रवेशनम्” इति । अत्र वक्त्रे गण्डूषस्य प्रवेशनेन पानाति-
<>देशवद्भक्षणोद्यमेऽपि भक्षणातिदेशः । ततश्च विप्रदण्डो-
<>द्यमे कृच्छ्रमतिकृच्छ्रं निपातने” इति याज्ञवल्क्योक्तेः
<>दण्डोद्यमे दण्डनिपातप्रायश्चित्तार्द्धवत् भक्षणोद्यमे
<>कण्ठादधोनयनसम्भावनारहिते अर्द्धं प्रायश्चित्तं ज्ञेयम्”
<LEND>
