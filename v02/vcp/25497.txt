<L>25497<pc>3643,b<k1>दुर्योधन<k2>दुर्योधन
दुर्योधन¦ पु० दुर् + युध--भाषायां युच् । १ धृतराष्ट्रस्य ज्येष्ठे
पुत्रे । “कलेरंशस्तु सञ्जज्ञे भुवि दुर्योधनो नृपः! ।
दुर्बुद्धिर्दुर्मतिश्चैव कुरूणामयशस्करः । जगतो यस्तु
सर्वस्य विद्वेष्टा कलिपूरुषः । यः सर्वां घातयामास
पृथिवीं पृथिवीपते! । उद्दीपितं येन वैरं भूतान्तक-
रणं महत्” भा० आ० ६७ अ० “स जातमात्र एवाथ
धृतराष्ट्रसुतो नृप! । रासभारावसदृशं रुराव च ननाद
च । तं खराः प्रत्यभाषन्त गृध्रगोमायुवायसाः ।
वाताश्च प्रववुश्चापि दिग्दाहश्चाभवत्तदा । ततस्तु भीत-
वद्राजा धृतराष्ट्रोऽब्रवीदिदम् । समानीय बहून् विप्रान्
भीष्मं विदुरमेव च । अन्यांश्च सुहृदो राजन्! कुरून्
सर्वांस्तथैव च । युधिष्ठिरो राजपुत्रो ज्येष्ठीनः कुल-
वर्द्धनः । प्राप्तः स्वगुणतो राज्यं न तस्मिन् वाच्य-
मस्ति नः । अयन्त्वनन्तरस्तस्मादपि राजा भविष्यति ।
एतद्धि ब्रूत मे तथ्यं यदत्र भविता ध्रुवम् । वाक्यस्यै-
तस्य निधने दिक्षु सर्वासु भारत! । क्रव्यादाः प्राणदन्
घोराः शिवाश्चाशिवशंसिनः । लक्षयित्वा निमित्तानि
तानि घोराणि सर्वशः । तेऽब्रुवन् ब्राह्मणा राजन्!
विदुरश्च महामतिः । यथेमानि निमित्तानि घोराणि
मनुजाधिप! । उत्थितानि सुते जाते ज्येष्ठे तु पुरुष-
र्षभ! । व्यक्तं कुलान्तकरणो भवितैष सुतस्तव । तस्य
शान्तिः परित्यागे गुप्तावपनयो महान् । शतमेकोन-
मप्यस्तु पुत्राणान्ते महीपते! । त्यजैनमेकं शान्तिञ्चेत्
कुलस्येच्छसि भारत! । एकेन कुरुवै क्षेमं कुलस्य जग-
तस्तथा । त्यजेदेकं कुलस्यार्थे ग्रामस्यार्थे कुलं त्यजेत् ।
पामं जनपदस्यार्थे आत्मार्थे पृथिवीं त्यजेत् । स तथा
[Page3644-a+ 38]
विदुरेणोक्तस्तैश्च सर्वैर्द्विजोत्तमैः । न चकार तथा राजा
पुत्रस्नेहसमन्वितः” भा० आ० ११५ अ० २ दुर्योधनीये त्रि०
<LEND>
