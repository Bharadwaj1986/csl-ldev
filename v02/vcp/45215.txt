<L>45215<pc>5227,b<k1>सभासद्<k2>सभासद्
सभासद्¦ पु० सभायां सोदति--क्विप् । सामाजिके सभ्ये अमरः
<>तल्लक्षणमाह याज्ञ० “श्रुताध्ययनसम्पन्नाः धर्मज्ञाः सत्य-
<>वादिनः । राज्ञा सभासदः कार्य्या रिपौ मित्रे च ये
<>समाः” इति । श्रुतेन मीमांसाध्याकरणादिश्रवणेन वेटा-
<>ध्ययनेन च सम्पन्नाः । धर्मज्ञाः सत्यवादिनः सत्यवदन-
<>शीलाः रिपौ मित्रे च समाः द्वेषरागशून्याः एवंविधा
<>सभासदः सभायां सदपि यथा सीदन्ति तथा दानमान-
<>सत्कारैः राज्ञा कर्त्तव्याः सभ्यत्वेन वरीतव्या इत्यर्थः ।
<>अतस्तेषामुपादेयत्वात् स्वाध्यायोऽध्येतव्यो यूपं छिनत्ति
<>पुरोहितस्तं प्रकुर्वीतेत्यादिवत् सत्यपि कर्मत्वेऽनुद्देश्यत्वात्
<>तद्गतैकत्ववद्बहुत्वं विवक्षितम् । तच्च यद्यपि कपिञ्ज-
<>लन्यायेन त्रित्वमात्रेणापि चरितार्थं तथापि स्मृत्यन्तरोक्त-
<>बहुत्वविकल्पपरम् । तथा च वृहस्पतिः “लोकवेदज्ञधर्मज्ञाः
<>सप्त पञ्च त्रयोऽपि वा । यत्रोपविष्टा विप्राः स्युः सा
<>यज्ञसदृशी सभा” इति । मनुना तु त्रय एवोक्ताः ।
[Page5228-a+ 38]
<>“यस्मिन् देशे निषीदन्ति विप्रा वेदविदस्त्रय” इति ।
<>अत्र त्रिभ्योऽन्यूनाः सप्तभ्योऽधिकाश्च न कार्य्या इत्यत्र
<>तात्पर्य्यं सङ्ख्यावैषम्यन्तु “भूयोऽल्पविरोधे भूयसां स्यात्
<>सधर्मकत्वमिति न्यायेन विप्रतिपत्तावधिकसङ्ख्यावचनमाद-
<>रणीयं गुणसाम्यैः । तद्वैषम्ये तु शतमप्यन्धानान्न पश्य-
<>तीति न्यायेन गुणवत्तरवचनमेवेति प्रदर्शनार्थम् । “यत्तु
<>चत्वारो धर्मज्ञाः पर्षत्त्रैविद्यमेव वा । सा ब्रूते यं स धर्मः
<>स्यादेको वाऽध्यात्मवित्तमः” इति योगीश्वरेण विषम-
<>सङ्ख्यत्वमपि बहुत्वमपि चानादृतम् । तत्तु पूर्वोक्तानां
<>घर्मकारकज्ञापकहेतूनां सन्देहनिर्णयविषयं प्रक्रमात् ।
<>व्यवहारविषये तु त्र्यवराणां विषमसङ्ख्यानामेव सभ्यत्वं
<>विशेषविधानादित्यवसेयम् । एते च ब्राह्मणा एव ।
<>मनुवृहस्पतिभ्यां विप्रपदोपदानात् । स तु सभ्यैः
<>स्थिरैर्युक्तः प्राज्ञैर्मौलैर्द्विजोत्तमैः । धर्मशास्त्रार्थकुशलै-
<>रर्थशास्त्रविशारदैरिति” द्विजोत्तमपदस्य च कात्यायने-
<>नोपादानात् । नारदेन “राजा तु धार्मिकान् सभ्या-
<>न्नियुञ्ज्यात् सुपरीक्षितान् । व्यवहारधुरां वोढुं ये शक्ताः
<>पुङ्गवा इव । धर्मशास्त्रेषु कुशलाः कुलीनाः सत्यवादिनः ।
<>समाः शत्रौ च मित्रे च नृपतेः स्युः सभासदः” इति ।
<>विचार्य्य श्रेणिभिः कार्य्यं कुलैर्यन्न विचारितम् । ग-
<>णैश्च श्रेण्यविज्ञातं गणाज्ञातं नृयुक्तकैः । कुलादिम्यो-
<>ऽधिकाः सभ्यास्तेभ्योऽध्यक्षोऽधिकः कृतः । सर्वेषा-
<>मधिको राजा धर्मं यत्नेन निश्चितम् । उत्तमाधम-
<>मध्यानां विवादानां विचारणात् । उपर्य्युपरि बुद्धी-
<>नाञ्चरन्तीश्वरबुद्धयः” वर्णभेदोऽनादृतः ।
<>शुक्रनीतिपरिशिष्टेऽपि तथैवोक्तं यथा
<>“यद्वर्णजो भवेद्राजा योज्यस्तद्वर्णजः सदा । तद्वर्ण
<>एव गुणिनः प्रायशः सद्भवन्ति हि । व्यवहारविदः
<>प्राज्ञा वृत्तशीलगुणान्विताः । रिपौ मित्रे समा ये च
<>चमज्ञाः सत्यवादिनः । निरालसा जितक्रोधकामलोभाः
<>प्रियंवदाः । राज्ञा ते च नियोज्याः स्युः सभ्याः सर्वासु
<>जातिषु” “राजा तु धार्मिकान् सभ्यान् नियुञ्ज्यात् सु-
<>वरीक्षितान् । व्यवहारधुरां वोढुं ये शक्ताः पुङ्गवा
<>इव । लोकवेदज्ञधर्मज्ञाः सप्त पञ्च त्रयोऽपि वा ।
<>यत्रोपविष्टा विप्राः स्युः सा यज्ञसदृशी सभा । श्रोतारो
<>बणिजस्तत्र कर्त्तव्याः सुविचक्षणाः । अनियुक्तो नियुक्तो
<>वा धर्मज्ञो वक्तु मर्हति । एकः शास्त्रमधीयानो विन्द्य न्न
<>कार्यनिर्णयम् । तस्माद् बह्वागमः कार्य्यो विवादेषू-
[Page5228-b+ 38]
<>त्तमो नृपैः । स ब्रूते यं स धर्मः स्यादेको वाध्यात्म
<>चिन्तकः । एकद्वित्रिचतुर्वारं व्यवहारानुचिन्तनम ।
<>कार्य्यं पृथक् पृथक् सभ्यै राज्ञा श्रेष्ठात्तरैः सह ।
<>अर्थिप्रत्यर्थिनौ सभ्यान् लेखकप्रेक्षकांश्च यः । धर्मवाक्यै
<>रञ्जयति स सभास्तारतामियात् । नृपोऽधिकृतसभ्याश्च
<>स्मृतिगणकलेखकौ । हेमाग्न्यम्बु खं पुरुषः साधना-
<>ङ्गानि वै दश । एवद्दशाङ्गकरणं यस्यामध्यास्य पार्थिवः ।
<>न्यायान् पश्येत् कृतमतिः सा सभाऽध्वरसन्निभा” ।
<LEND>
