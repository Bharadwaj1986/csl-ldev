<L>11223<pc>1604,a<k1>कंसकृष्<k2>कंसकृष्
कंसकृष्¦ पु० कंसं कृष्टवान् कृष--क्विप् ६ त०! वासुदेवे तेन हि
तस्य सभामध्ये कर्षणेन नाशनात्तथात्वं यथाह हरि० ८९
अ० । “क्षिप्ते पितरि चुक्रोध नन्दगोपे च केशवः । ज्ञाती-
याञ्च व्यथां दृष्ट्वा विसंज्ञाञ्चैव देवकीम् । ससिंह इव वेगेन
केगवी जातविक्रमः । आरुरुक्षुर्महाबाहुः कंसनाशार्थ-
मच्युनः । रङ्गमध्यादुत्पपात कृष्णः कंसासनान्तिके । अस-
जद्वायुना क्षिप्तो यथाखस्थो घनाघनः । ददृशुर्नहि तं सर्वे
रङ्गमध्यादवप्लुतम् । केवलं कंसपार्श्वस्थं ददृशुः पुरवासिनः ।
सोऽपि कंसस्तदायस्तः परीतः कालधर्म्मणा । आकाशादिव
गोविन्दं मेने तत्रागतं विभुम् । स कृष्णेनायतं कृत्वा बाहुं
परिघसन्निभम् । सूर्द्धजेषु परामृष्टः कंसोवैरङ्गसंसदि । मुकु-
टश्चापतत्तस्य काञ्चनो वज्रभूषितः । शिरसस्तत्र कृष्णेन
परामृष्टस्य पाणिना । हस्तेन ग्रस्तकेशश्च कंसोनिर्य्यन्त्रतां
गतः । तथैव च विसंमूढो विह्वलः समपद्यत । निगृ-
हीतश्च केशेषु गतासुरिव निश्वसन् । न शशाक मुखं
द्रष्टुं कंसः कृष्णस्य वै तदा । विकुण्डलाभ्यां कर्ण्णाभ्यां
च्छिन्नहारेण वक्षसा । विलम्बाभ्याञ्च बाहुभ्यां गात्रावसृत
भूषणैः । भ्रंशितेनोत्तरीयेण सहसा चलिताननः । चेष्ट-
मानः समाक्षिप्तः कंसः कृष्णेन तेजसा । चकर्षच महारङ्गे
मञ्चान्निष्क्रम्य केशवः । केशेषु तं बलाद्गृह्य कंसं
क्लेशार्हतां गतम् । कृष्यमाणः स कृष्णेन भोजराजो
महाद्युतिः । समाजवाटे परिखां देहकृटां चकार ह ।
समाजवाटे विक्रीड्य विकृष्य च गतायुषम् । कृष्णो विस-
र्ज्जयामास कंसदेहमदूरतः” । “निषेदिवान् कंसकृषः स
विष्टरे” माघः । कंसजित्कसारातिकंसहादयोऽप्यत्र
<LEND>
