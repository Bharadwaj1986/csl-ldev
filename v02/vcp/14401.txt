<L>14401<pc>2143,b<k1>कुश<k2>कुश
कुश¦ पु० न० कौ शेते शी--क, कुं पापं श्यति शो--ड वा ।
<>१ स्वनामख्याते तृणे अमरः । “कुशोन्मृष्टगर्भक्लेदवति
<>२ रामसुते “रिपुनागाङ्कुशं कुशमिति” रघुः ।
<>३ योत्त्रे, च पु० मेदि० घृतसमुद्रेणावृते ४ द्वीपभेदे पु० ।
<>५ जले न० मेदि० । कुशेशयः । ६ सर्पोदरे शङ्कराचार्य्यः
<>“कौशं बर्हिः” कात्या० १ । २ । १२ तस्यासंस्कृतकुशा-
<>र्थतामाह “बर्हिःकौशं कुशा दर्भाः तस्येदं कौशं
<>कुशमात्रमेव बर्हिःशब्देनोच्यते न संस्काराः, कुतः?
<>अन्वयव्यतिरेकाभ्यां जातिवाचित्वाद्वर्हिःशब्दस्य, यत्र
<>यत्र बर्हिःशब्दप्रयोगस्तत्रतत्र जातिरित्यस्या व्याप्ते
<>र्लोके बेदे च नास्ति व्यभिचारः, संस्कारव्याप्तेस्तु लौकिक
<>प्रयोगे व्याभिचारो दृश्यते क्कचिद्देशविशेषे लौकिकव्यव-
<>हारे जातिमात्रमुपजीव्य विना संस्कारं बर्हिःशब्दः
<>प्रयुज्यते बर्हिरादाय गावो गता इति तस्माज्जाति
<>वाची बर्हिःशब्दः । असंस्कृतं कुशमात्रं बर्हिःशब्देनोच्यत
<>इत्यर्थः । प्रयोजनं बर्हिषि प्राञ्च्युदञ्चि च प्रास्यती
[Page2144-a+ 38]
<>त्यादौ संस्कारा न कर्त्तव्याः । स्मृतौ कुशाभावे तु का-
<>शाः स्युः काशाः कुशसमाः स्मृताः । काशाभावे ग्रहीतव्या
<>अन्ये दर्भा यथोचिताः । दर्भाभावे स्वर्ण्णरूप्यताम्रैः कर्म्म-
<>क्रियाः सदा । कुशकाशशरा दूर्वायवगोधूमवाल्वजाः ।
<>सुवर्णं रजतं ताम्रं दश दर्भाः प्रकीर्तिताः । स्नाने होमे
<>तथा दाने स्वाध्याये पितृतर्पणे । सपवित्रौ सदर्भौ वा करौ
<>कुर्व्वीत नान्यथा । सर्वेषां वा भवेद्द्वाभ्यां पवित्रं ग्रथितं
<>न वा । सपवित्रः सदर्भो वा कर्माङ्गाचमनं चरेत् । नो-
<>च्छिष्टं तत् सदर्भं च दर्भोच्छिष्टं तु वर्जयेदिति” कर्कः
<>कर्म्माङ्गकुशलक्षणादिकं श्रा० त० आह यथा
<P>“ब्रह्मपुराणे “सपिञ्जलाश्च हरिताः पुष्टाः स्निग्धाः
<>समाहिताः । गोकर्णमात्राश्च कुशाः सकृच्छिन्नाः समूल-
<>काः । पितृतीर्थेन देयाः स्युर्दूर्व्वा श्यामाक एव च ।
<>काशाः कुशा बल्वजाश्च तथान्ये तीक्ष्णरोमशाः । मौञ्जा-
<>श्च शाद्वलाश्चैव षड्दर्भाः परिकीर्त्तिताः” । तीक्ष्णरोमशा
<>इति वल्वजानां विशेषणं तेन तेषामलाभे “शूकतृणशर-
<>शीर्षयुत्तवल्वजोलपशुण्ठवर्जं सर्व्वतृणानीति” गोमिलेन
<>तद्व्यतिरिक्तवल्वजानां निषेधोबोद्धव्यः । सपिञ्जलाः सा-
<>ग्राः स्निग्धा अकर्कर्शाः पुष्टा न सूक्ष्माः समाहिता
<>निर्दोषाः शाद्वला इति मौञ्जस्य विशेषणम् । शूकानि फ-
<>लपुष्पमञ्जर्य्य स्तायेषां तृणानां सन्ति तानि शूकतृणानीति
<>भट्टनारायणचरणाः । गोकर्णमात्रा विस्तृताङ्गुष्ठानामि-
<>कापरिमिताः । विष्णुः “कुशस्थाने काशं दूर्व्वां वा
<>दद्यादिति” कृतमुष्टिहस्तपरिमिताः कुशाः प्रस्तर-
<>णार्थाः तथाच वायुपुराणम् “रत्निप्रमाणाः शस्ता चै
<>पितृतीर्थेत संस्कृताः । उपमूले तथा लूनाः प्रस्तरार्थे
<>कुशोत्तराः” । वर्ज्यकुशानाह हारीतः “चितौ दर्भाः
<>पथि दर्भाः ये दर्मा यज्ञभूमिषु । स्तरणासनपिण्डेषु षड्-
<>दर्भान् परिवर्जयेत् । पिण्डार्थं ये स्तृता दर्भा यैः कृतं
<>पिवृतर्पणम् । मूत्रोच्छिष्टप्रलेपे तु त्यागस्तेषां विधीय-
<>ते” । छन्दोगपरिशिष्टम् “धृतैः कृते च विण्मूत्रे
<>त्यागस्तेषां विधीयते । नीवीमध्ये च ये दर्भा व्रह्म-
<>सूत्रे च ये धृताः । पवित्रांस्तान् विजानीयाद्घथा काय
<>स्तथा कुशाः । आचम्य प्रयतो नित्यं पवित्रेण द्विजो-
<>त्तमः । नोच्छिष्टन्तु भवेत्तत्र भुक्तशेषं विवर्जयेत्’ ।
<>अत्र विशेषः निर्ण्णयसिन्धौ
<>पृथ्वीचन्द्रोदये तद्ग्रहणकालमाह दक्षः “समित्पुष्य-
<>कुशादीनां द्वितीयः परिकीर्तितः । अष्टधा विभक्तदिनस्य
[Page2144-b+ 38]
<>द्वितीयोभाग इत्यर्थः । तत्रैव यमः “समूलस्तु भवेद्दर्भः
<>पितॄणां श्राद्धकर्मणि । मूलेन लोकान् जयति
<>शक्रस्य सुमहात्मनः” व्यासः “तर्पणादीनि कार्याणि
<>पितॄणां यानि कानि चित् । तानि स्युर्द्विगुणैर्दर्भैः
<>सप्तपत्रैर्विशेषतः” शालङ्कायनः “सपिण्डीकरणं
<>यावदृजुदर्भैः पितृक्रिया । सपिण्डीकरणादूर्ध्वं
<>द्विगुणैर्विधिवद्भवेत्” शङ्खः “अनन्तर्गर्भिणं साग्रङ्कौशं द्विद-
<>लमेव च । प्रादेशमात्रं विज्ञेयं पवित्रं यत्र कुत्रिचित्”
<>हारीतः “पवित्रं ब्राह्मणस्यैव चतुर्भिर्दर्भपिञ्जलैः ।
<>एकैकं न्यूनमुद्दिष्टं वर्णेबर्णे यथाक्रमम्” । स्मृत्यर्थसारे
<>“सर्वेषां वा भवेद्वाभ्यां पवित्रं ग्रथितं नवम्” रत्नावल्याम्
<>“द्वयोस्तु पर्वणोर्मध्ये पवित्रं धारयेद्बुधः” हेमाद्रौ स्कान्दे
<>“अनामिकाधृता दर्भाह्येकानामिकयापि वा । द्वाभ्या-
<>मनामिकाभ्यां तु धार्ये दर्भपवित्रके” पवित्राभावे तु तत्रैव
<>सुमन्तुः “समूलाग्रौ विगर्भौ तु कुशौ द्रौ दक्षिणे करे । सव्ये
<>चैव तथा त्रीन्वै बिभृयात् सर्वकर्मसु” । बौधायनः “हस्त-
<>योरुभयोर्द्वौद्वावासनेऽपि तथैव च” दर्भग्रहणे मन्त्रमाह
<>शङ्खः “विरिञ्चिना सहोत्पन्न! परमेष्ठिनिसर्गज! ।
<>नुद सर्वाणि पापानि दर्भ! स्वस्तिकरोभव” । स्मृत्यर्थसारे
<>“हुम्फट्कारेण मन्त्रेण सकृच्छित्त्वा समुद्धरेत्” भरद्वाजः
<>“प्रेतक्रियार्थं पित्रर्थमभिचारार्थमेव च । दक्षिणाभि-
<>मुखश्छिन्द्यात् प्राचीनावीतिकोद्विजः” । कुशाभावे अप-
<>रार्के सुमन्तुः “कुशाः काशाःशरो गुन्द्रोयवा दूर्वाऽ-
<>थ वल्वजाः । गोकेशमुञ्जकुन्दाश्च पूर्वाभावे परः परः” ।
<>काशादौ विशेषमाह शङ्खः “काशहस्तस्तु नाचामेत्कदा-
<>चिद्विधिशङ्कया । प्रायश्चित्तेन युज्येत दूर्वाहस्तस्तुथैव च”
<>पृथ्वीचन्द्रोदये यमः “मासि मास्युत्द्धृता दर्भा मासि मा-
<>स्येव चोदिताः” । षड्त्रिंशन्मते “मासेमासेत्वमावास्यां
<>दर्मो ग्राद्ध्योनवः स्मृतः” गृह्यपरिशिष्टे “ये च पिण्डा
<>श्रिता दर्भा यैः कृतं पितृतर्पणम् । अमेध्याऽशुचिलिप्ता ये
<>तेषां त्यागो विधीयते” लघुहारीतः “पथि दर्भाश्चितौ
<>दर्भाये दर्भायज्ञभूमिषु । स्तरणासनपिण्डेषु षट् कुशान्
<>परिवर्जयेत् । ब्रह्मयज्ञे च ये दर्भा ये दर्भाः पितृतर्पणे ।
<>हतामूत्रपुरीषाभ्यान्तेषां व्यागो विधीयते” हेमाद्रौ
<>“अन्यानि च पवित्राणि कुशदूर्वात्मकानि च । हेमात्मक-
<>पवित्रस्य ह्येकां नार्हन्ति वै कलाम्”
<>भाद्रामावास्यागृहीतदर्भस्यायातयामतामाह हेमा०
<>श्रा० ख० हारीतः “मासे नभस्यमावास्या तस्या
[Page2145-a+ 38]
<>दर्भोच्चयो मतः । अयातयामास्ते दर्भां विनियोज्याः
<>पुनः पुनः”
<>तस्योत्पत्तिरुक्ता भाग० ३, २० अ० “बर्हिष्मती नाम पुरी
<>सर्व्वसम्पत्समन्विता । न्यपतन् यत्र रोमाणि यज्ञस्याङ्गं
<>विधुन्वतः । कुशकाशास्तत्र चासन् शश्वद्धरितवर्च्चसः ।
<>ऋषयोयैः पराभाव्य यज्ञघ्नान् यज्ञमीजिरे” ।
<>पूजादौ तस्य तत्प्रतिनिधेर्वा धारणमावश्यकम् यथाह
<>वरदातन्त्रे १ प० “पूजाकाले सर्व्वदैव कुशहस्तो भवेच्छुचिः ।
<>तर्ज्जन्या रजतं धार्य्यं स्वर्ण्णं धार्य्यमनामया । कुश-
<>कार्य्यकरं यस्मान्नतु वन्याः कुशाः कुशाः । कुशेन
<>रहिता पूजा विफला कथिता मया” सधवायास्तद्धार-
<>णनिषेधमाह ब्राह्मणसर्व्वस्वे स्मृतिः । “न स्पृशेत्
<>तिलदर्भांश्च सधवा तु कथञ्चन” ।
<>तत्पर्य्यायभेदादिकं भावप्र० उक्तं यथा “कुशोदर्भस्तथा
<>बर्हिः सूच्यग्रोयज्ञभूषणम् । ततोऽन्योदीर्घपत्रःस्यात् क्षुर
<>पत्रस्तथैव च । दर्भद्वयं त्रिदोषघ्नं मधुरं तुवरं हिमम् ।
<>मूत्रकृच्छ्राश्मरीतृष्णावस्तिरुक्प्रदरास्रजित्” । “एते
<>लूनशिखास्तस्य दशनैरचिरोद्गतैः । कुशकाशाविराजन्ते
<>वटवः सामगाइव” । रामपुत्रकुशस्य नामनिरुक्तिसहितोत्
<>पत्तिकथा रामा० उत्त० का० ६६ स० यथा
<>“यामेव रात्रिं शत्रुघ्नः पर्णशालां समाविशत् । तामेव
<>रात्रिंसीतापि प्रसूता दारकद्वयम् । ततोऽर्धरात्रसमये
<>बालका मुनिदारकाः । वाल्मीकेः प्रियमाचख्युः सी-
<>तायाः प्रसवं शुभम् । भनवन्! रामपत्नीसा प्रसूता दा
<>रकद्वयम् । ततोरक्षां महातेजः! कुरु भूतविनाशिनीम् ।
<>तेषां तद्वचनं श्रुत्वा महर्षिः समुपागमत् । बालचन्द्र
<>प्रतीकाशौ देवपुत्रौ महौजसौ । जगाम तत्र हृष्टात्मा द-
<>दर्श च कुमारकौ । भूतघ्नीञ्चाकरोत्ताभ्यां रक्षां रक्षो-
<>विनाशिनीम् । कुशमुष्टिमुपादाय लवञ्चैव तु स द्विजः ।
<>वाल्मीकिः प्रददौ ताभ्यां रक्षां भूतविनाशिनीम् । य-
<>स्तयोः पूर्व्वजोजातः स कुशैर्मन्त्रसत्कृतैः । निर्मार्ज
<>नीयस्तु तदा कुश इत्यस्यनाम तत् । यश्चावरो भवेत्ताभ्यां
<>लवेन स समाहितः । निर्माजनीयोवृद्धाभिर्लवेति च
<>स नामतः । एवं कुशलवौ नाम्ना ताबुभौ यमजातकौ ।
<>मत्कृताभ्यां च नामभ्यां ख्यातियुक्तौ भविष्यतः । ता र-
<>क्षाञ्जगृहुस्तां च मुनिहस्तात् समाहिता! । अकुर्वंश्च ततो-
<>रक्षान्तयोर्विगतकल्मषाः । तथा तां क्रियमाणां च
<>वृद्धाभिर्गोत्रनाम च । सङ्कीर्तनञ्च रामस्य मीतायाः
[Page2145-b+ 38]
<>प्रसवौ शुभौ” । “मयाप्तं रामत्वं कुशलवसुता नत्व-
<>विगता” सा० द० । कुशद्वीपमानस्थानाद्युक्तं विष्णु०
<>पु० यथा
<P>“सुरोदकः परिवृतः कुशद्वीपेन सर्व्वतः । शाल्म-
<>लस्य तु विस्ताराद्द्विगुणेन समन्ततः । ज्योतिष्मतः
<>कुशद्वीपे सप्त पुत्राः शृणुष्व तान् । उद्भिदोरेणुमांश्चैव
<>सुरथोलम्बनो धृतिः । प्रभाकरोऽथ कपिलस्तन्नाम्ना
<>वर्षविश्रुतिः । तस्मिन् वसन्ति मनुजाः सह दैतेयदानवैः ।
<>तथैव देवगन्धर्व्वयक्षकिम्पुरुषादिभिः । वर्णास्तत्रा
<>ऽपि चत्वारो निजानुष्ठानतत्पराः । दमिनः शुष्मिणः
<>स्नेहा मन्देहाश्च महामुने! । ब्राह्मणाः क्षत्रियाः वैश्याः
<>शूद्राश्चानुक्रमोदिताः । यथोक्तकर्म्मकर्तृत्वात् स्वाधिकार-
<>क्षयाय ते । तत्र यत्तत् कुशद्वीपे ब्रह्मरूपं जनार्द्दनम् ।
<>यजन्तः क्षपयन्नग्र्यमधिकारफलप्रदम् । विद्रुमो हेम-
<>शैलश्च द्युतिमान् पुष्पवांस्तथा । कुशेशयो हरिश्चैव
<>सप्तमो मन्दराचलः । वर्षाचलास्तु सप्तैव तत्र द्वीपे
<>महामुने! । नद्योऽपि सप्त तासाञ्च शृणु नामान्यनुक्र-
<>मात् । धूतपापा शिवा चैव पवित्रा सम्मतिस्तथा ।
<>विद्युद्धस्ता मही चैव सर्वपापहरास्त्विमाः । अन्याः सह
<>स्रशस्तत्र क्षुद्रनद्यस्तथाचलाः । कुशद्वीपे कुशस्तम्बः
<>संज्ञया तस्य तत् स्मृतम् । तत्प्रमाणेन स द्वीपो वृतोदेन
<>समावृतः” ।
<>भाग० ५, २० अ० अन्यथैवायं वर्ण्णितः यथा
<P>“एवं सुरोदाद्बहिस्तद्द्विगुणः समानेनावृतो घृतोदेन
<>यथा पूर्व्वः कुशद्वीपो यस्मिन् कुशस्तम्बो देवकृतस्तद्द्वीपा-
<>ख्यापनो ज्वलन इवापरः सुशस्परोचिषस्ता दिशोविरा-
<>जयति । तद्द्वीपपतिः प्रियब्रतो राजन्! हिरण्यरेता नाम
<>स्वंद्वीपं सप्तभ्यः स्वपुत्रेभ्यो यथाभागं विभज्य स्वयं तप
<>आतिष्ठत्! वसुवसुदानदृढरुचिनाभिगुप्तसत्यव्रतविप्रनाम
<>देवनामभ्यः तेषां वर्षेषु सीमागिरयोनद्यश्चाभिज्ञाताः
<>सप्तैव । बभ्रुश्चतुःशृङ्गकपिलश्चित्रकूटोदेवानीक ऊर्द्ध-
<>रोमा द्रविण इति । रसकुल्या मधुकुल्या मित्रविन्दा
<>श्रुतिविन्दा देवगर्भा घृतच्युता मन्द्रमालेनि यासां
<>पयोभिः कुशद्वीपौकसः कुशलकोविदाभियुक्तकुलक
<>संज्ञा भगवन्तं जातवेदसरूपिणं कर्म्मकौशलेन यजन्ते” ।
<>कल्पभेदान्नामभेदः समाधेयः । कुशद्वीपोऽप्यत्र पु० “कुशोऽ-
<>भूत् काञ्चनः कौशे स्वयम्भूश्चितिमर्हति” । कुत्सिते
<>आचरणे शेते शी--ड । ७ पापिष्ठे ८ मत्ते च त्रि० भेदि० ।
[Page2146-a+ 38]
<>९ नृपभेदे पु० “अजकस्य तु दायादो वलाकाश्वो महीपतिः ।
<>बभूव मृगयाशीलः कुशस्तस्यात्मजोऽभवत्” हरि० २७ अ०
<LEND>
