<L>7399<pc>0802,b<k1>आरालिक<k2>आरालिक
आरालिक¦ त्रि० अरालं कुटिलं चरति ठक् । १ पाचके
<>२ कुटिलचारिणि च । धनलोभेन परप्रेरितोहि पाचको-
<>विषादिसंसृष्टं पचतीति तस्य कुटिलचारित्वम् । अतो-
<>राज्ञा यथाभूता पाचकानियोज्यास्तद्दर्शितम् सुश्रुते
<>यथा “रिपवो विक्रमाक्रान्ता ये च स्वेऽकृत्यतां गताः ।
<>सिसृक्षवः क्रोधविषं विवरं प्राप्य तादृशम् । विषैर्निह-
<>न्युर्निपुणं नृपतिं दुष्टचेतसः । स्त्रियो वा विविधान्
<>योगान् कदाचित्सुभगेच्छया । विषकन्योपयोगाद्वा
<>क्षणाज्जह्यादसून्नरः । तस्माद्वैद्येन सततं विषाद्रक्ष्यो
<>नराधिपः । यस्माच्च चेतोऽनित्यत्वमश्ववत् प्रथितं नृणाम् ।
<>न विश्वस्यात्ततो राजा कदाचिदपि कस्यचित् । कुलीनं
<>धार्म्मिकं स्निग्धं सुभृतं सततोत्थितम् । अलुब्धमशठं
<>भक्तं कृतज्ञं प्रियदर्शनम् । क्रोधपारुष्यमात्सर्य्य मदालस्य-
<>विवर्जितम् । जितेन्द्रियं क्षमावन्तं शुचिं शीलदयान्वितम् ।
<>मेधाविनमसंश्रान्तमनुरक्तं हितैषिणम् । पटुं प्रगल्भं
<>निपुणं दक्षं मायाविवर्ज्जितम् । पूर्व्वोक्तैश्च गुणैर्युक्तं नित्यं
<>सन्निहितागदम् । महानसे प्रयुञ्जीत वैद्यं तद्विद्यपूजि-
<>तम् । प्रसन्नदिग्देशकृतं शुचिभाण्डं महच्छुचि । सजा-
<>लकं गवाक्षाद्यमात्मवर्गनिषेवितम् । विकक्षसृष्टसंसृष्टं
<>सवितानं कृतार्च्चनम् । परीक्षितस्त्रीपुरुषं भवेच्चापि
<>महातसम् । तत्राध्यक्षं नियुञ्चीत प्रायोवैद्यगुणान्वितम् ।
<>शुचयो दक्षिणा दक्षा विनीताः प्रियदर्शनाः । संविभक्ताः
<>सुमनसो नीचकेशनखाः स्यिराः । स्नाता दृढं संयमिनः
<>कृतोष्णीषाः सुसंयताः । तस्य चाज्ञाविधेयाः स्युर्विविधाः
<>परिकर्म्मिणः । आहारस्थितयश्चापि भवन्ति प्राणिनो
<>यतः । तस्मान्महानसे वैद्यः प्रमादरहितो भवेत् ।
<>माहानसिकवोढारः सौपौदनिकपौपिकाः । भवेयुर्वैद्यव-
<>शगा ये चाप्यन्ये तु केचन । इङ्गितज्ञो मनुष्याणां
[Page0803-a+ 38]
<>वाक्चेष्टामुखवैकृतैः । विद्याद्विषस्य दातारमेभिर्लिङ्गैश्च बुद्धि-
<>मान् । न ददात्युत्तरं पृष्टो विवक्षन् मोहमेति च ।
<>अपार्थं बहु सङ्कीर्णं भाषते चापि मूढवत् । स्फोटयत्य-
<>ङ्कुलीर्भूमिमकस्माद्विलिखेद्वसेत् । वेपथुर्जायते तस्य त्रस्त-
<>श्चान्योऽन्यमीक्षते । क्षामो विवर्णवक्त्रश्च नखैः किञ्चि-
<>च्छिनत्त्यपि । आलभेतासकृद्दीनः करेण च शिरोरुहान् ।
<>निर्यियासुरपद्वारैर्वीक्षते च पुनः पुनः । वर्त्तते विपरीत-
<>स्तु विषदाता विचेतनः । केचिद्भयात् पार्थिवस्य त्वरिता
<>वा तदाज्ञया । असतीमपि सन्तीऽपि चेष्टां कुर्व्वन्ति
<>मानवाः । तस्मात् परीक्षणं कार्य्यं भृत्यानामादितो
<>नृपैः । अन्ने पाने दन्तकाष्ठे तथाभ्यङ्गेऽवलेखने । उत्सा-
<>दने कषाये च परिषेकेऽनुलेपने । स्रक्षु वस्त्रेषु शय्यासु
<>कवचाभरणेषु च । पादुकापादपीठेषु पृष्ठेषु गजवाजिनाम् ।
<>विषजुष्टेषु चान्येषु नस्यधूमाञ्जनादिषु । लक्षणानि प्रव-
<>क्ष्यामि चिकित्सामप्यनन्तरम् । नृपभक्ताद्घलिं न्यस्तं सविषं
<>भक्षयन्ति ये । तत्रैव ते विनश्यन्ति मक्षिकावायसादयः ।
<>हुतभुक्तेन चान्नेन भृशं चटचटायते । मयूरकण्ठ-
<>प्रतिमो जायते चापि दुःसहः । भिन्नार्च्चिस्तीक्ष्णधूमश्च
<>न चिराच्चोपशाम्यति । चकोरस्याक्षिवैराग्यं जायते
<>क्षिप्रमेव तु । दृष्ट्वान्नं विषसंसृष्टं म्रियन्ते जीवजीवकाः ।
<>कोकिलः स्वरवैकृत्यं क्रौञ्चस्तु मदमृच्छति । हृष्येन्मयूर-
<>उद्विग्नः क्रोशतः शुकसारिके । हंसः क्षेडति चात्यर्थं
<>भृङ्गराजस्तु कूजति । पृषतो विसृजत्यश्रु विष्ठां मुञ्चति
<>मर्क्वटः । सन्निकृष्टांस्ततः कुर्य्याद्राज्ञस्तान् मृगपक्षिणः” ।
<LEND>
