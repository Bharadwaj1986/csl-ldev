<L>14453<pc>2154,a<k1>कुष्ठ<k2>कुष्ठ
कुष्ठ¦ पुंन० कुष्णाति रोगम् क्ष--क्थन् । (कुड) प्रसिद्धे वृक्षभेदे
“कुष्ठमुष्णं कटु स्वादु शुक्रलं तिक्तकं लघु । हन्ति वाता
स्रवीसर्पकासकुष्ठमरुत्कफान्” भावप्र० । तद्भेदास्तत्रैवोक्ता-
यथा “उक्तं पुष्करमूलं तु पौष्करं पुष्करं च तत् । पद्म-
पत्रञ्च काश्मीरं कुष्ठभेदमिमं जगुः” । अयञ्च सुश्रुते ए-
लादिकगणे एलातगरकुष्ठेत्यादिना, मुस्तकादिकगणे च
मुस्ताहरिद्रेत्युपक्रमे विभीतककुष्ठेत्यादिना उक्तः । “रोग-
भेदे तत्स्वरूपनिदानभेदादि भावप्र० दर्शितं यथा
“विरोधीन्यन्नपानानि द्रवस्निग्धगुरूणि च । भजतामा-
गताञ्छर्द्दिवेगांश्चान्यान् प्रतिघ्नताम् । व्यायाममग्निता-
पञ्चाप्यतिभुक्त्वानिषेविणाम् । शीतोष्णलङ्घनाहारान् क्रमं
भुक्त्वा निषेविणाम् । वर्म्म श्रममयार्त्तानां द्रुतं शीताम्बु-
सेविनाम् । अजीर्णाध्याशिनां चापि पञ्च कर्म्मापचारि-
णाम् । नवान्नदधिमत्स्यादिलवणाम्लनिवेविणाम् ।
माषमूलकपिष्टान्नतिलक्षीरगुडाशिनाम् । व्यवायं चाप्य-
जीर्णेऽत्ने दिवा निद्रानिषेविणाम् । विप्रान् गुरून् धर्ष-
यतां पापं कर्म्म च कुर्वताम् । वातादयस्त्रयो दोषास्त्व-
ग्रक्नं मांसमम्बुच । दूषयन्ति स कुष्ठानां सप्तको द्रव्य-
संग्रहः । अतः कुष्ठानि जायन्ते सप्तधैकादशैव
च” । विरोधीन्यन्नपानानि क्षीरमत्स्यादीनि व्याया-
ममित्यादि । अतिभुक्त्वा व्यायामम्, अग्निसन्तापम्
अग्निरुपलक्षणं सूर्य्यादिसन्तापञ्च निषेविणामिति ।
कृदत्तस्य योगे षष्ठी प्राप्ता द्वितीया तु मुनिवचगात् ।
एवभग्रेऽपि “शीतोष्णं लङ्घानाहारानित्यादिष्वपि द्वि-
तीया । क्रमं--विधिं, वर्मेत्यादि । घर्म्मार्त्तत्वे
सति द्रुतमविश्रम्य पाने स्नाने शीताम्बु मेविनाम् ।
[Page2154-b+ 38]
अजीर्णाध्याशिनां भुक्तेऽजीर्णे भुक्तवताम् । पञ्च-
कर्म्मापचारिणां पञ्चकर्म्माणि वमनविरेकशल्यनिरु-
हानुवासनानि तेषु कृतेषु अपचारिणाम् । नवान्नदधि-
मत्स्यादि आहारादि सेविनाम् । व्यवायमित्यादि । अन्ने
अजीर्ण विदग्धादिरूपे सति । व्यवायंमैथुनं निषेविणाम् ।
दिपानिद्रानिषेविण्णामिति भिन्नो हेतुः । घर्षयर्ताम् अ-
भिभवताम् । दोषदुष्यसंग्रहार्थमाह । वातादय इयादि-
शन्देन त्रिष्वपि प्रतीतेषु त्रय इति पदं सर्वेषु कुष्ठेषु
त्रयाणामपि वातादोनां दुष्टत्वबोधनार्थम् । त्वक्, रस,
अम्बु, लसीका । अथ संख्यामाह । अतः कुष्ठानामित्या-
दि । अतः पूर्व्वोक्तदोषदूष्यसमुदायात् । सप्तधैकादश-
धेति संख्याविच्छेदपाठेन सप्तानां महाकुष्ठत्वमेकादशानां
क्षुद्रकुष्ठत्वं बोधयति । तत्र महाकुष्ठान्याह “पूर्वं त्रिकं
तथा सिध्मं ततः काकणकं तथा । पुण्डरीकर्क्षजिह्वाके
महाकुष्ठानि सप्त च” । पूर्वत्रिकं कपालौदुम्बरमण्डला-
ख्यम् । सिध्मशब्दोऽकारान्तो नपुंसकः । ननु कथं
सिध्मस्य महाकुष्ठेषु गुणना सुश्रुतेन क्षुद्रकुष्ठेषु उक्तत्वात्
घातुप्रविष्टं सिध्मं तु स्यान्महाकुष्ठनेव च । एवं विधख
सिध्मस्य चरकेण महाकुष्ठेषु दर्शितत्वात् । एषां महाकु-
ष्ठत्वञ्च शीघ्रमुत्तरोत्तरधात्यवगाहनात् उल्वणदोषजन्यत्वात्
चिकित्सावाहुल्याच्च । अथ क्षुद्रकुष्ठान्वाह “एककुष्ठं
स्मृतं पूर्बंगजचर्म ततः स्मृतम् । ततश्चर्मदलं प्रोक्तं तत-
श्चापि विचर्चिका । विपादिकाभिधा सैव पामाकच्छूस्ततः
परम् । दद्रूविस्फोटकिटिभालसकानि च वेष्टितम् । क्षूद्र-
कुष्ठानि चैतानि कथितानि भिषग्वरैः” । नमु दद्रूः कथं
क्षुद्रकुष्ठेषु गणिता? सुश्रुतेन महाकुष्ठेषूक्तत्वात् । उच्यते
असितावगाढमूला दद्रूः सुश्रुतेन महाकुष्ठेषु उक्ता । असि-
नेतराऽनवगाढमूला ददूः क्षुद्रकुष्ठमेव । एवं विधाया
दद्रवाश्चरकेण क्षुद्रकुष्ठेषु दर्शितत्वात् । कुष्ठानां त्रिदो-
षजत्वेनैकत्वेऽपि दोषस्योल्वणतया सप्तधात्वमाह ।
“कुष्ठानि सप्तधा दोषैः पृथग्द्वन्द्वैः समागतैः ।
सर्वेषु च त्रिदोषेषु व्यपदेशोऽधिकस्ततः” । सर्वेष्वपि
त्रिदोषेषु व्यपदेशः कषालादिसंज्ञास्वेषामष्टाद-
शरूपं यदधिकत्वं ततः कुष्ठानि सप्तधा, दोषैः कथं-
भूतैः पृथग्द्वन्द्वैः समागतैःसङ्गतैः संमिलितैरिति या-
वत् । अस्यायमर्थः । किमपि कुष्ठं वातोल्वणं, किमपि
पित्तोल्वणं, किमपि कफोल्वणं, किमपि वातश्चेष्मोल्वणं,
किमपि पित्तश्लेष्मोल्वणम्, किमपि वातपित्तोल्वलं, किमपि
[Page2155-a+ 38]
त्रेदोषोल्वणमिति । पूर्बरूपमाह “अतिश्लक्ष्णः स्वरस्पर्शः
स्वेदास्वेदविवर्णता । दाहः कण्डूस्त्वचिस्वापस्तोदः
कोठोन्नतिः क्लमः । व्रणानामधिकं शूलं शीव्रोत्पत्तिश्चि-
रस्थितिः । रूढानामतिरूक्षत्वं निमित्तेऽल्पेऽपि कोप-
नम् । रोमहर्षोऽसृजः कार्स्न्यं कुष्ठलक्षणमग्रजम्” ।
अतिश्लक्ष्णः अतिमृदुः । अथवा घर्मादिप्रसङ्रेऽपि स्वेदा-
भावः । त्वचिस्वापः स्पर्शाज्ञता । शीघ्रोत्पत्तिः व्रणा-
नाम् । “दूषयन्ति श्लथीकृत्य निश्चलत्वादितस्ततः । त्वचः
कुर्वन्ति वैवर्ण्यं दोषाः कुष्ठमुशन्ति तम्” । येनोल्वणेन
यत्कुष्ठमुत्पद्यते तदाह । “वातेन कुष्ठं कापालं पित्ते-
नौदुम्बरं कफात् । मण्डलाख्यं विचर्ची च ऋक्षाख्यं
वातपित्ततः । चर्मैककुष्ठकिटिभं सिध्मालसविपादिकाः ।
वातश्लेष्मोद्भवाः पित्तकफाद्दद्रूशतारुषी । सपुण्डरीकवि-
स्फोदपामाचर्मदलं तथा । सर्वैरेवोल्वणैर्दोषैराहुः काक-
णकं बुधाः” । विचर्ची च कफादित्यन्वयः । पुण्डरीकं
सविस्फोटं पामा चर्मदलं तथा पित्तकफादित्यन्वयः ।
अथ महाकुष्ठानां मध्ये कपालस्य लक्षणमाह । “कृष्णा-
रुणं कपालाभं यद्रूक्षं परुषं तनु । कपालं तोदब-
हुलं तत् कुष्ठं विषमं स्मृतम्” । किञ्चित्कृष्णाः किञ्चि-
दरुणाः ये कपालाः स्फुटितमृत्पात्रखण्डाः ‘खपरा’ इति
यावत् तद्वर्णं, परुषं खरस्पर्शम् । तनु तनुत्वक् कपा-
लम् कपालसंज्ञं, विषमं दुश्चिकित्स्यम् । औदुम्बरमाह
“उदुम्बरफलाभासं कुषमौदुम्बरं वदेत् । रुग्दाहराग-
कण्डूभिः परीतं रोमपिञ्जरम्” । औदुम्बरफलाकारम् ।
मण्डलमाह “श्वेतरक्तं स्थिरं स्त्यानं स्निग्धमुत्सन्नम-
ण्डलम् । कृच्छ्रमन्योन्यसंसक्तं कष्ठं मण्डलमुच्यते ।
श्वेतरक्तं किञ्चिच्छेतं किञ्चिद्रक्तम् । स्थिरं चिकित्सां
विना अविनाशि, स्न्यानम् आर्द्रं स्निग्धं सस्वेदम् ।
उत्सन्नमण्डलम् उद्गतमण्डलम् । कृच्छ्रं कष्टसाध्यम् ।
अन्योन्यसंसक्तं परस्परमिलितम् । अथ सिध्ममाह
“श्वेतताम्नञ्च तनु यत् रजोघृष्टं विमुञ्चति । प्रायेणोरसि
तत् सिध्ममलाबूकसुमोपमम्” । श्वेतताम्रं श्वेतं ताम्रम् ।
तनु तनुत्वक् । प्रायेणोरसि प्रायशब्दादन्यत्रापि बोद्ध्यव्यम्
काकणमाह “यत्काकणन्तिकावर्णमपाकं तीव्रवेदनम् ।
त्रिदोषलिङ्गं तत् कुष्ठं काकणं नैव सिव्यति । काकण
न्तिका गुञ्जा । गुञ्जावर्ण्णत्वेन मध्ये कृष्णमन्तेरक्तम् ।
अथवा मध्येरक्तं मध्यान्ते कृष्णम् । अपाकं स्वभावात् ।
त्रिदोषलिङ्गम्--सर्व्वेषां कुष्ठानां त्रिदोषजत्वेऽपि उल्व-
[Page2155-b+ 38]
णदोषत्रयलिङ्गम् । पुण्डरीकमाह “तत् श्वेतं रक्तपर्य्यन्तं
पुण्डरीकदलोपमम् । सरागञ्चैव सोत्सेधं पुण्डरीकं
कफोल्वणम्” पुण्डरीकदलोपमं पुण्डरीकं श्वेतकमलं
तत्पत्रोपमम् सरागञ्चैव । अत एव श्वेतं, रक्तपर्य्यन्तं
अन्तेरक्तम् । सरागमिति अन्ते लोहित्याधिक्य
बोधनार्थम् । सोत्सेधम् उद्गतम् । ऋक्षजिह्वकमाह
“कर्कशं रक्तपर्य्यन्तमन्तःश्यावं सवेदनम् । यदृक्षजिह्वा-
संस्थानमृक्षजिह्वं तदुच्यते” । रक्तपर्य्यन्तं अन्तेरक्तम्
अन्तःश्यावं मध्येधूववर्णम् । ऋक्षजिह्वासंस्थानम्
ऋक्षो भल्लूकस्तस्य जिह्वाकृति । अथ क्षुद्रकुष्ठानां मध्ये
एककुष्ठगजचर्म्मणोर्लक्षणमाह “अस्वेदनं महावासं
यन्मत्स्यशकलोपमम् । तदेककुष्ठं चर्म्माख्यं बहुलङ्ग-
जचर्म्मवत्” । महावासं महास्थानम् । मत्स्यशक-
लोपमम् अत्र शकलशब्देन लक्षणया त्वगुच्यते ।
तेन चक्राकारमभ्रकपत्रसदृशं भवति । एककुष्ठमिति
क्षुद्रकुष्ठेषु मुख्यत्वात् । चर्म्माख्यं गजचर्म्माख्वम् बहुलं
स्थूलम् गजचर्म्मवत् रूक्षं कृष्णं च । अथ चर्म्मदल-
माह “रक्तं सशूलं कण्डूमत् सस्फोटं दलयत्यपि । त-
च्चर्म्मदलमाख्यातं स्पर्शस्यासहनञ्च यत्” । दलयत्यपि
विदारयत्यपि चर्मेति शेषः । विचर्च्चिकामाह “सकण्डूः
पिडका श्यावा बहुस्तावा विचर्च्चिका” । पिडका क्षुद्रपि-
डका । ननु क्षुद्रकुष्ठानां कथमेकादशत्नं विपादिकाया-
द्वादशत्वसम्भवात् उच्यते । विचर्च्चिकैव पादयोर्भवन्ती
विपादिका तेन संख्यानबिरेकः । अतएव भोजः “दाल्यते
त्वक् वरा रूक्षपाण्योर्ज्ञेया विचर्च्चिका । पादे विपादिका
क्षेया स्थामनेदाद्विचर्ञ्चिका” । दाल्यते विदार्य्यते ।
केचिद्विचर्च्चिकातो विपादिकां भिन्नामाहुः । विपादिका-
माह “वैपादिकं पाणिपादस्फुटनं तीव्रवेदनम्” । पाणि-
पादस्फुटनं पाण्योः पादयोश्च स्फुटनं विदारणं येन तत् ।
पामामाह “सूक्ष्मा बाह्याः स्रावयन्त्यः प्रदाहाः पामे-
त्युक्ताः पिडकाः कण्डुमत्यः” । पिडकाः पीडयन्तीति
पिडका इति क्षिवकादित्वात् निपात्यतेः कच्छुमाह
“सैत्र स्फोटैजीवदाहैरुपेता ज्ञेया पाण्योः कच्छुरुग्रा-
स्फिचोश्च” । सैव पामा स्फोटैः महद्भिः, स्फिचौ--प्रोथौ ।
ददूमाह “सकण्डुरागपिडकं दद्रूमण्डलमुद्गतम्” । ददू-
मण्डलरूपेणोत्पत्तिमत्, उद्गतम् उच्छ्रूनम् । विस्फोटमाह
“स्फोटाः श्यावारुणाभासा विस्फोटाः स्युस्तनुत्वचः” ।
किटिभमाह “श्यामं किणस्परस्पर्शपरुषं किटिभंस्मृतम् ।
[Page2156-a+ 38]
किणखरस्पर्शम् किणः शुष्कव्रणस्थानं तद्वत्
कर्क्कशस्पर्शम् । परुषं रूक्षम् । अलसकमाह “कण्डू-
मद्भिः सरागैश्च गण्डैरलसकं चितम्” गण्डैः महापि-
डकाभिः चितं वेष्टितम् । शतारुराह “रक्तश्यावं स-
दाहार्त्ति शतारुः स्यात् बहुव्रणम्” । अथ सप्तधातुगतानां
कुष्टानां लक्षणान्याह तत्र रसगतस्य लक्षणमाह
“त्वक्स्थे वैवर्ण्यमङ्गेषु कुष्ठे रौक्ष्यञ्च जायते । त्वक्स्वापो
रोमहर्षश्च स्वेदस्यातिप्रवर्त्तनम्” । त्वक्शब्देनात्र रस
उच्यते धातुप्रस्तावात् । त्वक्स्थत्वाच्च त्वक्स्वापः स्प-
र्शाज्ञत्वम् । त्वक्स्वाष इत्यादिकं केचिद्रक्तगतस्य लिङ्गं
मन्यन्ते । रुधिरगतमाह “कण्डूर्बिपूयकश्चैव कुष्ठे शो-
णितसम्भवे” । विपूयकः विशेषेण पूयः । अथ मांस-
गतमाह “बाहुल्यं वक्रशोषश्च कार्कश्यं पिडकोद्गमः ।
तोदः स्फोटः स्थिरत्वञ्च कुष्ठे मांससमाश्रिते” । बाहुल्यं
कुष्ठस्य पुष्टिः । पिडकोद्गमः क्षुद्रपिडकोद्गमः स्फोटः
वृहत्पिडका । स्थिरत्वम् असञ्चारित्वम् । मेदोगत-
माह “कौण्यङ्गतिक्षयोऽङ्गानां सम्भेदः क्षतसर्पणम् ।
क्षतप्रसारो लिङ्गानि पूर्वमुक्तानि यानि च । मेदःस्थान
गते लिङ्गं प्रागुक्तानि तथैव च” । कौण्यं हस्तनाशः ।
अङ्गानां सम्भेदः अङ्गभङ्गः, क्षतसर्पणं क्षतप्रसरणं, पू-
र्वोक्तानि रक्तमांसगतलिङ्गानि । अस्थिमज्जागतमाह
“नासाभङ्गोऽक्षिरागश्च क्षतेषु क्रिमिसम्भवः । स्वरोप-
घातः पीडा च भवेत् कुष्ठेऽस्थिमज्जगे” । शुक्रगतमाह
“दम्पत्योः कुष्ठबाहुल्याद् दुष्टशोणितशुक्रयोः । यदपत्यं
तयोर्जातं ज्ञेयं तदपि कुष्ठितम्” । ननु शुद्धशोणित-
शुक्रयोरेव दम्पत्योर्गर्भसम्भवः दुष्टशोणितशुक्रयोः
कथम् अपत्योत्पत्तिः? यत आह शुश्रुतः “का-
मान्मिथुनसंयोगे शुद्धशोणितशुक्रजः । गर्मः सञ्जायते
नार्य्याः स जातो बाल उच्यते” अथान्यच्च “वातादि-
दुष्टरेतसोऽपत्योत्पादनेऽसमर्थाः” इति । उच्यते । गर्भो-
ऽत्र शुद्धो बोद्धव्यः । अशुद्धगर्भोऽपि दुष्टशोणितशुक्र-
योरपि भवति गतकर्णान्धबधिरादीनां सम्भवात् ।
शोणितमार्त्तवम् । कुष्ठितं कुष्ठं सञ्जातमस्येति तार-
कादित्वादितच् । शुक्रार्त्तवगतं कुष्ठमपत्येन व्यज्यते
इति तात्पर्य्यम् । कुष्ठेषु उल्वणवातादिदोषलिङ्गमाह
“स्वरं श्यावारुणंरूक्षं वातात् कुष्ठं सवेदनम् । पित्तात्
प्रकुपितं दाहरागस्रावान्वितं मतम् । कफात् क्लेदं घनं
स्रिग्धं सकण्डूशैत्यगौरवम् । द्विलिङ्गं द्वन्द्वजं कुष्ठं त्रि-
[Page2156-b+ 38]
लिङ्गं सान्निपातिकम्” । स्वरं कर्कशम् । श्यावारुणं
श्यावं वा अरुणं वा । प्रकुपितं पूतिक्लेदबहुलम् ।
क्लेदम् आर्द्रतायुक्तम् घनं पुष्टम् । साध्यत्वादिकमाह
“साध्यं त्वग्रक्तमांसस्थं वातश्लेष्माधिकञ्च यत् । मेदोगं
द्वन्द्वजं जाप्यं वर्ज्यं मज्जास्विसंश्रितम् । क्रिमिक्वद्दाहमन्दा-
ग्निसंयुक्तं यत् त्रिदोषजम्” । वातश्लेष्माधिकञ्च यत्
एतेन सिध्मैककुष्ठगजचर्म्मविपादिकाकिटिभालसकानि
साध्यानि । मज्जागतं शुक्रगतमप्यसाध्यस् । कृमि-
र्बाह्योऽपि वर्ज्य इत्यन्वयः । अथारिष्टमाह “प्रभिन्नं
प्रस्रुताङ्गञ्च रक्तनेत्रं हतस्वरम् । पञ्चकर्म्मगुणातीतं
कुष्ठं हन्तीह कुष्ठिनम्” । प्रभिन्नं विदीर्णम् । हतस्वरं
घर्घरस्वरम् । पञ्चकर्म्मगुणातीतम् असञ्जातवमनादिपञ्च-
कर्म्मगुणम् । अथ त्वग्दुष्टिसाम्यात् कुष्ठमेदत्वाच्चात्रैव श्वि-
त्रमाह “कुष्ठैकसम्भवं श्वित्रं किलासं चारुणं भवेत् ।
निर्द्दिष्टमपरिस्रावि त्रिधातूद्भवसंश्रयम्” । कुष्ठैकसम्भवं
कुष्ठेन सहैकः समानः सम्भवो निदानं यस्व तत् । अथ
श्वित्रस्य भेदमाह किलासञ्चारुणं भवेत् । श्वित्रमेव रक्तमां-
साश्रयात्किलासमरुणञ्च भवेदित्यर्थः । ननु कुष्ठस्य श्वित्र-
स्य च को भेद इत्यत आह निर्द्दिष्टमपरिस्वावीति श्वित्रम-
परिस्रावि भवति कुष्ठन्तु स्रावि अथ च त्रिधातूद्भवसं-
श्रयमिति । त्रयोधातवो वातपित्तकफास्तेभ्यःपृथग्भू-
तेभ्य उद्भवो यस्य तत् श्वित्रम् । अथ वा त्रयोधातवो र-
क्तमांसमेदांसि संश्रयोऽधिष्ठानं यस्य तत् । कुष्ठन्तु सा-
न्निपातिकं सर्वधातुगतं भवतीति भेदः । दोषभेदेन लक्ष-
णभेदानाह “वाताद्रूक्षारुणं, पित्तात् तानं कमलपत्र-
वत् । सदाहं रोमविध्वंसि, कफात् श्वेतं घनं गुरु ।
सकण्डूकं क्रमाद्रक्तमांसमेदःसु चादिशेत् । वर्णेनैवेदृगुभयं
कुष्ठं तच्चोत्तरोत्तरम्” । अरुणमीषल्लोहितम् । कमल-
पत्रवदित्यनेन भध्ये श्वेतमन्तेलोहितं बोधयति । घनं
पुसम् । क्रमाद्रक्तमांसमेदःसु चादिशेत् । तथा च चरकः
“अरुणं रक्तमेवान्ते ताम्रं पित्ते पलङ्गते । श्वेतं श्लेष्मणि
मेदःस्थे श्वित्रं कुष्ठं परापरमिति” उभयं द्विविधमपि
श्वित्रं वर्णेन ईट्टगेव । अरुणं ताम्रं श्वेतञ्च दोषभेदात् ।
द्विविधं दोषजं व्रणजं च । तथा च भोजः “श्वित्रं तु द्वि-
विधं विद्याद्दोषजं व्रणजं तथेति” । श्वित्रं साध्यमसाध्य-
ञ्चाह “अशुक्लरोमबहुलमसृग्युक्तमथो नवम् । अनग्नि-
दग्धजं साध्यं श्वित्रं वर्ज्यमतोऽन्यथा” । अबहुलं
तनु । अन्यच्च “गुह्यपाणितलौष्ठेषु जातमप्यचिरन्त-
[Page2157-a+ 38]
नम् । वर्ज्जनीयं विशेषेण किलासं सिद्धिमिच्छता” ।
गुह्यं मेहनम् भगञ्च तलमत्र पदतलं, तत्र जातं सुश्रुते-
नान्तेजातमिति सामान्यतो निर्द्दिष्टत्वात् । अप्यचिरन्त-
नम् नवमपि । कुष्ठस्य संसर्गजत्वप्रसङ्गेनान्यानपि संसर्ग-
जान् रोगानाह “प्रसङ्गाद्गात्रसंस्पर्शान्निःश्वासात् सह
भोजनात्” । प्रसङ्गोमैथुनम् । “एकशय्याशनाच्चापि वस्त्र-
माल्यानुलेपनात् । कण्डूकुष्ठोपदंशश्च भूतोन्मादव्रणज्वराः ।
औपसर्गिकरोगाश्च संक्रामन्ति नरान्नरम् । म्रियते यदि
कुष्ठेन पुनर्जातस्य तद्भवेत् । अतो निन्दितरोगोऽयं कुष्ठं
कष्टं प्रकीर्त्तितम्” । एतावता कुष्ठिनां कुष्ठ सर्वथा प्रती-
करणीयं न तु उपेक्षणीयम्” ।
ऐतेषां मध्ये केषाञ्चित् महापातकचिह्नत्वं केषाञ्चि-
दतिपातकचिह्नत्वं केषांचिच्चोपपातकचिह्नत्वं स्पृत्यादौ
प्रसिद्धम् । अष्टादशानां मध्ये अष्टानामेव पापरोगतया
स्मृतौ तद्युक्तस्यादाह्यत्वादिकमुक्तं तच्च शु० त० निर्ण्णार्तं यथा
भविष्यपुराणीयमध्यतन्त्रस्य षष्ठाध्याये “शृणु कुष्ठगणं
विप्र! उत्तरोत्तरतोगुरुम् । विचर्च्चिका तु दुश्चर्म्मा चर्च्च-
रीयस्त तीयकः । विकर्च्चुर्व्रणताम्रौ च कृष्णश्वेते तथाष्ट-
कम् । एषां मध्ये तु यः कुष्ठी गर्हितः सर्वकर्म्मसु । व्रण-
वत् सर्वगात्रेषु गण्डे भाले तथा नसि” । तथा “मृते च
प्रोथथेत्तीर्थे अथ वा तरुमूलके । न पिण्डं नोदकं कुर्य्या-
न्नच दाहक्रियाञ्चरेत् । षण्भासीयस्त्रिमासीयोमृतः कुष्ठी
कदा चन । यदि स्नेहाच्चरेद्दाह यतिचान्द्रायणं चरेत्” ।
यतिचान्द्रायाशक्तौ पादोनधेनुचतुष्टयं देयम् । अतिपा-
तकशेषफलत्वादप्येवं युक्तं यथाह विष्णुः “अथ न-
रकानुभूतदुःखानां तिर्य्यक्त्वमुत्तीर्णानां मानुष्ये लक्ष-
णानि भवन्ति कुध्यतिपातकी, ब्रह्महा यक्ष्मा, सुरापः
श्याबदन्तकः, सुवर्णहारी कुनखी, गुरुतल्पगोदुश्चर्म्मा,
इत्यादि । श्यावदन्तकः स्वभावकृष्णदन्तकः प्रधानदन्तद्वय-
मध्यवर्त्तिक्षुद्रदन्तः । प्रधानदन्तोपरि दन्तान्तरमिति
केचित् । कुनखी सङ्कुचितनखः, दुश्चर्मा स्वभावतः अ-
नावृतमेद्रः, । अत एव महारोगिणोयावज्जीवमशौच-
माह कूर्मपुराणम् “क्रिधाहीनख मूर्स्पस्य महारोगिण
एव च । यथेष्टाचरणस्याहुर्मरणान्तमशौचकम्” । क्रि-
याहीनस्य नित्यनैमित्तिकक्रियाननुष्ठायिनः । मूर्खस्य
गायत्रीरहितस्य । सार्थगायत्रीरहितस्येति रुद्रधरः ।
महारोगिणः पापरोगाष्टकान्यतमरोगवतः ते च उ-
न्मादस्त्वगदोषो राजयक्ष्माश्वासोमधुमेहोभगन्दरः उद-
[Page2157-b+ 38]
रोऽश्मरी इत्यष्टौ पापरोगानारदोक्ताः । यथेष्टाचारणस्य
द्यूतवेश्याद्यासक्तस्य । एवञ्च भविष्यपुराणोक्तं यति-
चान्द्रायणप्रायश्चित्तमकृतप्रायश्चित्तानां कुष्ठ्यादीनां दाहे
बोद्धव्यम् अन्यथैषां प्रायश्चित्तोपदेशोविफलःस्याद् । यथाह
विष्णुः ‘कुनखी श्यावदन्तश्च द्वादशरात्रं कृच्छ्रं चरित्वो-
द्धरेयातां तद्दन्तनखौ’ इति अत्र द्वादशरात्रं पराकरूपं
तत्र पञ्च धेनवः नतु प्राजापत्यं तद्दाहकर्चुर्यतिचान्द्रा-
यणेन विषमशिष्टत्वात् अत्र बहूनाषेकघर्माणामिति वच-
नादाकाङ्क्षितत्वाच्च कुष्ठ्यादीनामपि प्रायश्चित्तम् । अतएव
प्रायश्चित्तविवेकेऽप्युक्तमेवं दुश्चर्मादिष्वप्यूह्यमिति । महा-
पातकादतिपातकस्य गुरुत्वात् तच्छेषेऽपि प्रायश्चित्तं द्विगु-
णम् । कर्मविपाके शातातपः “महापातकजं चिह्नं
सप्तजन्मसु जायते । बाधते व्याधिरूपेण तस्य कृच्छ्रा-
दिभिः शमः । कुष्ठञ्च राजयक्ष्मा च प्रमेहोग्रहणी
तथा” । अत्र कुष्ठपदमल्पकुष्ठपरमिति पूर्वेणाविरोधः” ।
<LEND>
