<L>13060<pc>1897,b<k1>काममह<k2>काममह
काममह¦ पु० ६ त० । चैत्रमासे कर्त्तव्ये कामस्य १ महोत्-
सवे तदाधारत्वात् २ चैत्रपौर्ण्णमास्यां त्रिका० ।
काममहस्य चैत्रपौर्ण्णमास्यांकर्त्तव्यतोक्तिः प्रायिकी शत्रो-
देवताभिप्राया वा तिथितत्त्वे भविपु० “चैत्रशुक्लत्रययेश्यद्व
दमनं मदनात्मकम् । कृत्वा संपूजयेत् कामं वीजयेद्व्यजनेन
[Page1898-a+ 38]
तु । तत्र सन्धुक्षितः कामः पुत्रपौत्रप्रवर्द्धनः । कामदेव-
स्त्रयोदश्यां पूजनीयो यथाविधि” । इति चैत्रत्रयोदश्यां
तत्पूजनबिधानात्” नि० सि० रामार्चनच० “द्वादश्यां
चैत्रमासस्य शुक्लायां मदनोत्सवः । बौधायनादिभिः प्रोक्तः
कर्त्तव्यः प्रतिवत्सरम्” तदीयद्वादश्यां विधानात् “तत्र
स्यात् स्वीयतिथिषु वह्न्यादेर्दमनार्पणमिति” पाद्मोक्तेः
वह्न्यादिभक्तानां स्वस्वतिथिष्वपि विधानात् । तत्र तिथि-
देवताश्च “वह्नि १ र्विरिञ्चि २ र्गिरिजा ३ गणेशः ४ फणी
५ विशाखो ६ दिनकृत् ७ महेशः । ८ दुर्गा ९ ऽन्तको १० विश्व
११ हरी १२ स्मरश्च १३ शर्वः १४ शची १५ चेति तिथीषु
पूज्याः” इत्युक्ता वेद्याः । एतदनुसारेण “शिवभक्तादिभिस्तु
चतुर्दश्यां कार्य्यमिति नि० सि० व्यवस्थापितम् । रघु-
नन्दनेन त्रयोदश्यां कार्य्यतोक्तिः त्रयोदश्याः स्मरतिथि-
त्वादन्यदेवतानुपासकाभिप्रायेणेति न विरोधः । तस्य
नित्यतोक्ता नि० सि० पाद्मे “ऊर्जे व्रतं मधौ दोलाम्
श्रावणे तन्तुपूजनम् । चैत्रे च दमनारोपमकुर्व्वाणो
व्रजत्यधः” प्रागुक्तरामार्चनच० वाक्ये च प्रतिसंवत्सर-
मित्युक्तेरपि नित्यता । सा च त्रयोदशीकरणपक्षे
द्वादशीयुक्ता ग्राह्या “त्रयोदशी प्रकर्त्तव्या द्वादशी संयुता
विभो! । ति० त० ब्रह्मवैवर्त्तात् । द्वादशीकरण-
पक्षे विशेषः” नि० सि० रामार्चनच० उक्तो यथा ।
“पारणाहे न लभ्येत द्वादशी घटिकाऽपि चेत् । तदा
त्रयोदशी ग्राह्या पवित्रदमनार्पणे” । चतुर्द्दशीकरणपक्षे
पूर्व्वविद्धैव ग्राह्या । “मधोः श्रावणमासस्य या च शुक्ला
चतुर्द्दशी । सा रात्रिव्यापिनी ग्राह्या नान्या शुक्ला
कटाचनेति” हेमाद्रौ बौधायनोक्तेः । अन्यदिवसकरणे तु
तन्तुदामनपर्व्वणोत्युक्तवाक्योत पूर्व्वविद्धैव तिथिर्ग्राह्या ।
दैवात् चैत्रे तदकरणे गौणः काल उक्तः” नि० सि०
रामार्चनच० । “हरौ द्विदश्यां) न दमनारोपः स्यान्मधौ
विघ्नतोयदि । वैशाखे श्रावणे वापि तत्तिथौ स्यात्तदर्प-
णम्” आवणे वापि शुक्रास्ते कर्त्तव्यमिति इति वा तत्र-
पाटः । इदञ्च मलमासे न कार्य्यम्” “उपाकर्म्मोत्-
सर्जनञ्च पवित्रदमनार्पणमिति” कालादर्शे मलमासवर्ज्येषु
परिगणनात् । उपाकर्म्म च हव्यञ्च कार्य्यं पर्व्वोत्-
सवं तथा । उतरे नियतं कुर्य्यात् पूर्व्वे तन्निष्फलं भवेत्”
कालमा० प्रजापतियचनाच्च । शुक्रास्तादौ तु कार्य्यएव ।
रामार्चनच० पूर्व्वोक्तवचनात्” “उपाकर्म्मोत्सर्जनञ्च
पवितदमनार्पणम् । ईशानस्य बलिं विष्णोः शयनं परि-
[Page1898-b+ 38]
वर्त्तनम् । कुर्य्याच्छुक्रस्य च गुरोर्मौढ्येऽपीति विनिश्चयः”
वृद्धगर्गवचनाच्च । इति दमनारोपरूपकाममहोत्सव-
स्तिथिभेदेन दर्शितः । अनङ्गव्रतरूपस्तन्महोत्सवस्तु चैत्र
शुक्लत्रयोदश्यामेव । हेमाद्रौ कालखण्डे भविष्ये “चैत्रो-
त्सवे सकललोकमनोविलासे कामं त्रयोदशतिथौ
च वसन्तयुक्तम् । पत्न्या सहार्च्य पुरुषप्रवरोऽथ
योषित् सौभाग्यरूपमुतसौख्ययुतः सदा स्यात्” सा च
पूर्व्वयुता ग्राह्या “त्रयीदशतिथिः सिते” इति पूर्व्वविद्धा
ग्रहणे दीपिकोक्तेः । एवं च काममहशब्देन लक्षणया
तदाधारपरत्वे चैत्रशुक्लत्रयोदश्येव ग्राह्येति तु न्याय्यम् ।
<LEND>
