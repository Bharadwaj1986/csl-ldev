<L>8312<pc>0954,b<k1>इन्द्रिय<k2>इन्द्रिय
इन्द्रिय¦ न० इन्द्रस्य आत्मनो लिङ्गं इन्द्र + घ । ज्ञान-
[Page0955-a+ 38]
क्रियासाधने १ चक्षुरादौ २ हस्तादौ च । “इन्द्रियमिन्द्र-
लिङ्गमिन्द्रदृष्टमिन्द्रसृष्टमिन्द्रजुष्टमिन्द्रदत्तमिति वा” पा०
तस्या नेकाविधार्थकता दर्शिता इतिशब्दः प्रकारार्थे इन्द्रेण
दुर्जयमिन्द्रियमित्यपि” सि० कौ० । अत्र सूत्रे इन्द्रेण
परमात्मना दृष्टमित्युक्तिरपि इन्द्रियस्य अस्मदादीनां
प्रत्यक्षागीचरतां निरस्यति । यद्वा इन्द्रेणात्मना दृष्ट-
सात्मत्वेनाभिमतं काणोऽहं बधिरोऽहमित्याद्यभिमतम् ।
“एतस्माज्जायते प्राणोमनः सर्व्वेन्द्रियाणि चेति” श्रुतेः
इन्द्रियस्य ईश्वरसृष्टत्वम् । इन्द्रदत्तमिति इन्द्र ऐश्वर्य्यं
दत्तोऽस्मै स्वस्वकार्य्ये हि तेषामैश्वर्य्यमीश्वरेण दत्तम् अतएव
तानि बलादिव गृहीत्वा विषयेषु प्राणिनं स्वस्वविषयग्र-
हणाय प्रवर्त्तयन्ति । असति ह्यैश्वर्य्ये न तद् सम्भवति ।
चक्षुरादीनामात्मानुमापकत्वञ्चेत्थम् । करणव्यापारः सक-
र्त्तृकः करणव्यापारेत्वात् छिदिक्रियायां वा-
स्यादिव्यापारवदिति करणव्यापारेण कर्त्तुरमानगम्यत्वे
तत्साजात्यात् ज्ञानक्रियाकरणमपि सकर्त्तुकं करणत्वा-
दिति चक्षुरादिना ज्ञानसाधनेनात्मनोऽनुमानम् । तथा
इन्द्रियस्याप्रत्यक्षत्वेऽपि ज्ञानक्रिया सकरणिका क्रिया-
त्वात् छिदिक्रियावत् इत्यनुमानम् तत्सत्त्वे प्रमाणम् ।
तत्तन्मतभेदेन इन्द्रियस्य भौतिक त्वामौतिकत्वसर्व-
गतत्वासर्वगतत्वप्राप्यकारित्वाप्राप्यकारित्वादिकम् आत्म-
शब्दे ६६५ पृष्ठे प्रपञ्चेन परीक्षितम् । इ-
न्द्रियञ्च द्विविधं ज्ञानकार्म्मोन्द्रियभेदात् तत्र श्रोत्रा-
दीनि ज्ञानेन्द्रायाणि हस्तादीनि कर्मेन्द्रियाणि । “श्रोत्रं
त्वक्चक्षुषी जिह्वा नासिका चैव पञ्चमी । पायूपस्थं
हस्तपादं वाक् चैव दशमी स्मृता” मनुः । “नासिका-
लोचने जिह्वा त्वक् श्रोत्रं चेन्द्रियाणि च । हस्तौ पायु-
रुपस्थश्च वाक्पादौ च दशैव तु” शारदा० । “बुद्धीन्द्रि-
याणि श्रोत्रघ्राणरसनत्वगाख्यानि । वाक्पाणिपादपायू-
पस्थानि कर्म्मेन्द्रियाण्याहुः” सां० का० । एतानि च
षाह्येन्द्रियाणि । “उभयात्मकमत्र मनः संकल्पकमिन्द्रियञ्च
साधर्म्म्यात्” सा० का० मनस्तूभयविधकरणोपकारित्वात्
करणम् । तच्च ज्ञानकर्म्मव्यापारसामान्ये कारणमपि
न तत्र करणम् असाधारणकारणस्यैव करणत्वात् रूपा-
दिज्ञाने चक्षुरादीनामिव तस्य असाधारणबाह्यग्राह्यवि-
शेषाभावात् किन्तु सुस्वाद्युपलब्धौ असाधारण्यात् तत्रैवास्य
करणत्वमिति नैयायिकादयः । वेदान्तिनस्तु मनसोनेन्द्रि-
यत्वमङ्गीकुर्व्वन्तितच्च आत्मशब्दे दर्शितम् । अतएव “पञ्च-
[Page0955-b+ 38]
प्राणमनोबुद्धिदशेन्द्रियसमन्वितम् । अपञ्चीकृतमूतोत्थ
सूक्ष्माङ्गं भोगसाधनमिति” मनोबुद्ध्योरिन्द्रियात् पृथग्-
निर्द्देशः । सांख्यमते “सात्विक एकादशकः प्रवर्त्तते वैकृ-
तादहङ्कारात् । भूतादेस्तन्मात्रः स तामसस्तैजसादुभयम्”
सां० का० रजोगुणोपष्टब्धसात्विकादेवाहङ्कारात् एकाद-
शेन्द्रियोत्पत्तिरुक्ता तेनाहङ्कारिकाणीन्द्रियाणि । “घ्राण-
रसनचक्षुस्त्वक्श्रोत्राणीन्द्रियाणि भूतेभ्यः” गो० सू०
भौतिकानीति नैयायिकाः । “एतस्माज्जायते प्राणः मनः
सर्वेन्द्रियाणि चेति” श्रुतेः आत्मोपादानानीति वेदान्तिनः ।
अत्र इन्द्रियेभ्यः मनसः पृथग्निर्देशादपि मनसोनेन्द्रिय-
त्वम् अतएव कठोपनिषदि गीतायाञ्च “इन्द्रियेभ्यः परा-
ह्यर्था अर्थेम्यश्च परं मनः” इन्द्रियाणि हयानाहुर्मनः प्रग्रह
मेव चेति” च इन्द्रियमनसोर्भेदनिर्देशः” । यथा च तदुत्प-
त्तिः तथा पञ्चदश्यां दर्शितम् यथा । “तमःप्रधानप्रकृते
स्तद्भोगायेश्वरेच्छया । वियत्पवनतेजोऽम्बुभुवो भूतानि ज-
ज्ञिरे । सत्वांशैः पञ्चभिस्तेषां क्रमाद्धीन्द्रियपञ्चकम् ।
श्रोत्रत्वगक्षिरसनघ्राणाख्यमुपजायते । तैरन्तःकरणं
सर्वैर्वृत्तिभेदेन तत् द्विधा । मनोविमर्शरूपं स्याद्बुद्धिः
स्यान्निश्चयात्मिका । रज्ॐशैः पञ्चभिस्तेषां क्रमात् कर्म्मेन्द्रि-
याणि तु । वाक्पाणिपादपायूपस्थाभिधानानि जज्ञि-
रे” १ दीपे । तेषां स्थानकार्य्यादिकमुक्तं तत्रैव २ दीपे
“श्रोत्रं त्वक्चक्षुषी जिह्वा घ्राणं चेन्द्रियपञ्चकम् ।
कर्णादिगोलकस्थं तत्प्राप्त्यै धावेत् बहिर्मुखम् । कदाचित्
पिहिते कर्ण्णेश्रूयते शब्द आन्तरः । प्राणवायौ जा-
ठराग्नौ जलपानेऽन्नभक्षणे । व्यज्यन्तेह्यान्तराः स्पर्शा-
मीलने चान्तरं तमः । उद्गारे रसगन्धौ चेत्यक्षाणामा-
न्तरग्रहः । पञ्चोक्त्यादानगमनविसर्गानन्दकाः क्रियाः ।
कृषिवाणिज्यसेवाद्याः पञ्चस्वन्तर्भवन्ति हि । वाक्पाणिपाद
पायूपस्थं कर्मेन्द्रियपञ्चकम् । मनो दशेन्द्रियाध्यक्षं हृत्-
पद्मगोलकस्थितम् । तच्चान्तःकरणं नाह्येष्वस्वतन्त्रं विने-
न्द्रियैः । अक्षेष्वर्थार्पितेष्वेव गुणदोषविचारकम् । सत्वं रज-
स्तमश्चास्य गुणा, विक्रियते हि तैः । वैराग्यं क्षान्तिरौदा-
र्य्यमित्याद्याः सत्वसम्भवाः । कामक्रोधौ लोभमोहावि-
त्याद्या रजौत्थिताः । आलस्यभ्रान्तितन्त्राद्या विकारास्त-
मौत्थिताः । सात्विकैः पुण्यनिष्पत्तिः पापोत्पत्तिश्च रा-
जसैः । तामसे नोभयं किन्तु वृथायुःक्षपण भवेत्” । तत्रे-
न्द्रियाणां कार्य्यभेदा अपि सां० का० दर्शिताः यथा “शब्दादिषु
पञ्चानामालोचनमात्रमिष्यते वृत्तिः । वचनादानविहरणोत्
[Page0956-a+ 38]
सर्गानन्दाश्च पञ्चानाम्” । आदिपदात् स्पर्शरूपरसगन्धा-
नां ग्रहणम् तथा च श्रोत्रस्य शब्दग्रहणम्, त्वचः स्पर्श-
ग्रहणम्, चक्षुषो रूपग्रहणम् । जिह्वाया रसग्रहणम् ।
घ्राणस्य गन्धग्रहणमसाधारणं कार्य्यं भवति । एवं वागा-
दीनां वचनादिकर्म्माण्युक्तानि । “अन्तःकरणं त्रिविधं दशधा
बाह्यं त्रयस्य विषयाख्यम् । साम्प्रतकालं बाह्यं, त्रि-
कालमाभ्यन्तरं करणम्” सां० का० । “अन्तःकरणं
त्रिविधं बुद्धिरहङ्कारो मन इति । शरीराभ्यन्तरवृत्ति-
त्वादन्तःकरणम् । दशधा बाह्यमिन्द्रियं त्रयस्यान्तःकरणस्य
विषयाख्यं विषयमाख्याति विषयसंकल्पाभिमानाध्यव-
सायेषु कर्त्तव्येषु द्वारीभवति । तत्र बुद्धीन्द्रयाण्यालो-
चनेन, कर्मेन्द्रियाणि तु यथास्वं व्यापारेण” सा० कौ० ।
“विषयाणां ग्रहीतॄणि शनैः पञ्चेन्द्रियाणि च” मनुः ।
“शौचमिन्द्रियनिग्रहः” मनुः । “इन्द्रियस्येन्द्रियस्यार्थे
रागद्वेषौ व्यवस्थितौ” “इन्द्रियाणि प्रमाथीनि” गीता० ।
पञ्च बाह्यानि ज्ञानेन्द्रियाणीति मनुष्याद्यभिप्रायम् कृचित्
जीवे अदृष्टवशात् ततो न्यूनताऽपि । यथा वृक्षाणाम्
स्पर्शसाधनत्वगिन्द्रियमात्रम् शङ्खशुक्त्यानीनाम् त्वग्जिह्वे
द्वे इन्द्रिये महीलतादीनां त्रीणीन्द्रियाणि । सर्पादीनां
चत्वारीन्द्रियाणि तेषां श्रोत्राभावात् कुम्भीरस्य च चत्वारि
तस्य जिह्वाभावात् इत्यबधेयम् । एतेषाञ्च जीवानां लिङ्ग-
शरीरसत्त्वेऽपि तत्तद्गोलकस्थानशून्यत्वान्न तत्तत्कार्य्यार्थं
वृत्तिः । बौद्धमते गोलकान्येवेन्द्रियायाणि । तन्मतं विव-
रणीपन्यासे दूषितं तच्च ६६६ पृ० दर्शितम् । २ रेतसि
३ वीर्य्ये च । “इन्द्रियकामस्य” श्रुतिः “समावदिन्द्रिया
भवन्ति” ताण्ड्य० “समानसामर्थ्याः” भा०
<LEND>
