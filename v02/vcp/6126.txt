<L>6126<pc>0580,a<k1>अहल्य<k2>अहल्य
अहल्य¦ त्रि० न हलेन कृष्यम् । १ हलाकृष्ये क्षेत्रे । २ देशभेदे
पु० । ३ गोतमर्षिपत्न्यां स्त्री । अहल्योत्पत्तिर्यथा ।
“मौद्गल्यस्य सुतो ज्येष्ठोब्रह्मर्षिः सुमहायशाः । इन्द्रसेना
यतोर्गभं वध्रस्थं प्रत्यपद्यत । वध्रस्थान्मिथुनं जज्ञे
मेनकायामिति श्रुतिः । दिवोदासश्च राजर्षिरहल्या
च यशस्विनी । शरद्वतश्च दायादमहल्या सभसूयत । शता-
नन्दमृषिश्रेष्ठम् तस्यापि सुमहायशाः” हरि० ३२ अ०
शरद्वतः इति गोतमस्य नामान्तरम् । यद्वंशजातः
कृपाचार्य्यः शारद्वत इति गौतम इति चाख्यायते ।
तस्यागोतमशापकथा अफलशब्दे २६८ पृष्ठेदृश्या । तस्याः
शापविमोचनमुक्तम् । “तस्मात् प्रविश्य रामाशु
गौतमस्याश्रमं विभो! । तारयेमां महाभागामहल्यां
शापविप्लुताम् । विश्वामित्रवचः श्रुत्वा रामः सौमित्रिणा
सह । विश्वावित्रं पुरस्कृत्य प्रविवेशाश्रमं ततः । स द-
दर्श सहभागां तपसा द्योतितप्रभाम् । सेन्द्रैरपि सुरैः
साक्षादनालक्ष्यां समागतैः । प्रयत्नान्निर्म्मितां धात्रा दिव्यां
मायामयीमिव । धूमेनापि परिताङ्गीं दीप्तामग्निशिखा-
मिव । तुषारेणावृतां साभ्रां पूर्णचन्द्रप्रभामिव । मध्ये-
ऽम्भसो दुराधर्षां दीर्प्ता सूर्य्यप्रभामिव । सा हि गोतम-
वाक्येन दुर्निरीक्ष्या बभूव ह । त्रयाणामपि सोकानां
यावद्रामस्य दर्शनम् । दृष्ट्वैव राघवौ तस्याः पादौ जगृह
[Page0580-b+ 38]
तुस्तदा । सा च तौ पूजयामास स्मृत्वा गौतमभाषितम् ।
पाद्यार्घासनसत्कारैर्यथावत् प्रीतमानसा । प्रतिजग्राह
रामश्च पूजां तां विधिवत् तदा । सस्वनुर्देववाद्यानि
पुष्पवृष्टिः पपात खात् । गन्धर्वाप्सरसां चैव महानासीत्
समागमः । साधु साध्विति देवाश्च तदाहल्यामपूजयन् ।
विशुद्धां तपसोग्रेण तदा रामसमागमे । गोतमोऽथ
महातेजा दृष्ट्वा दिव्येन चक्षुषा । स्वमाश्रमपदं राममागतं
प्रत्यपूजयत् । समेत्य भार्यया चैव पूतयाऽहल्यया तदा ।
तयैव सहितोभूयस्तपस्तेपे महायशाः” इति रामा० आ० ।
“अहल्या द्रौपदी कुन्ती तारा मन्दोदरी तथा । पञ्च कन्याः
स्मरेर्न्नित्यं महापातकनाशनम्” प्रातःस्मरणीये पुरा० ।
<LEND>
