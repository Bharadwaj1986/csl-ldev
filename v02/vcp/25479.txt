<L>25479<pc>3641,b<k1>दुर्मर<k2>दुर्मर
दुर्मर¦ त्रि० दुष्टो मरोमृत्युः प्रा० स० । १ दुष्टे मृत्यौ दुःखेन
<>म्रियते दुर + मृ--अच् । २ श्वेतदूर्वायाम् स्त्री राजनि० ।
<>३ दूर्वायां स्त्री जटाध० दुःखेन मरो मरणं यस्य ।
<>४ दुःखेन मृत्युयुक्ते त्रि० “दुर्मरत्वमहं मन्ये नृणां
<>कृच्छ्रेऽपि वर्तताम् । यत्र कर्णं हतं श्रुत्वा नात्यजत्
<>जीवितं नृपः” भा० क० १ अ० । ल्युट् । दुर्मरणमप्यत्र ।
<>सरणस्य दुष्टत्वं चण्डालादिहतत्वादिना भवति यथोक्तं
<>नि० सि०
<>अङ्गिराः “चण्डालादुदकात्सर्पाद्ब्राह्मणाद्वैद्युतादपि ।
<>दंष्ट्रिभ्यश्च पशुभ्यश्च मरणं पापकर्मणाम् । उदकं पिण्ड-
<>दानं च प्रेतेभ्यो यत्प्रदीयते । नोपतिष्ठति तत्सर्वमन्त-
<>रिक्षे विनश्यति” । षट्त्रिंशन्मतेष्वेवम् ब्राह्मेपि, “शृङ्गि-
<>दंष्ट्रिनखंव्यालविषवह्निक्रियाजलैः” । व्यालोगजः । “सुदूरा-
<>त्परिहर्तव्यः कुर्वन् क्रीडां मृतस्तु यः । नागानां विप्रियं
<>कुर्वन् हतश्चाप्यथ विद्युता । निगृहीतः स्वयं राज्ञा
<>चौर्य्यदौषेण कुत्रचित् । परदारान् हरन्तश्च द्वेषात्तु
<>पतिभिर्हताः । असमानैश्च सङ्कीर्णैश्चण्डालाद्यैश्च वि-
<>ग्रहम् । कृत्वा तैर्निहतास्तद्वच्चण्डालादीन् समाश्रिताः ।
<>शस्त्राग्निगरदाश्चैव पाखण्डा क्रूरबुद्धयः । क्रोधात्-
<>प्रायं विषं वह्निं शस्त्रमुद्बन्धनं जलम् । गिरिवृक्षप्रपातं
<>च ये कुर्वन्ति नराधमाः । कुशल्यजीविनो ये च सूना-
<>लङ्कारधारिणः । मुखे भगास्तु ये केचित् क्लीवप्राया
<>नपुंसकाः । ब्रह्मदण्डहता ये च ये चापि ब्राह्मणै-
[Page3642-a+ 38]
<>र्हताः । महापातकिनो ये च पतितास्ते प्रकीर्तिताः ।
<>पतितानां न दाहः स्यान्नान्त्येष्टिर्नास्थिसञ्चयः । न
<>चाश्रुपातः पिण्डो वा कार्यं श्राद्धादिकं क्वचित् ।
<>एतानि पतितानां तु यः करोति विमोहितः । तप्त-
<>कृच्छ्रद्वयेनैव तस्य शुद्धिर्न चान्यथा” ।
<>तत्र दुर्मरणनिमित्तं दानादि तत्रोक्तं यथा
<>“तत्र दुर्मरणनिमित्तं दानादिकार्यं तच्च विश्वप्रकाशादौ
<>दर्शितं यथा
<>शातातपीये च “व्याघ्रेण निहते विप्रैर्विप्रकन्यां
<>विवाहयेत् । सर्पदष्टे नागबलिर्ज्ञेयः सपश्च काञ्चनः ।
<>चतुर्निष्कमितं हैमं गजं दद्याद्गजेर्हते । राज्ञा विनिहते
<>दद्यात् पुरुषं तु हिरण्मंयम् । चौरेण निहते धेनुं
<>वैरिणा निहते वृषम् । वृषेण निहते दद्याद्यथा शक्त्या
<>तु काञ्चनम् । शय्यामृते प्रदातव्या शय्या तूलीसमन्विता ।
<>निष्कमात्रसुवर्णस्य विष्णुना समधिष्ठिता । शौचहीने
<>मृते चैव द्विनिष्कं स्वर्णजं हरिम् । संस्कारहीने च
<>मृते कुमारमुपनाययेत् । निष्कत्रयस्वर्णमितं दद्यादश्वं
<>हयाहते । शुना हते क्षेत्रपालं स्थापयेन्निजशक्तितः ।
<>सूकरेण हते दद्यान्महिषं दक्षिणान्वितम् । कृमिभिश्च
<>मृते दद्याद्गोधूमान् पञ्चखारिकाः । वृक्षं वृक्षहते
<>दद्यात्सौवर्णं वस्त्रसंयुतम् । शकटेन हते दद्याद्द्रव्यं
<>सोपस्करान्वितम् । भृगुपातमृते चैव प्रदद्याद्धान्यपर्वतम् ।
<>अग्निना निहते कार्यमुदपानं स्वशक्तितः । दारुणा
<>निहते चैव कर्तव्या सदने सभा । शस्त्रेण निहते दद्या-
<>न्महिषीं दक्षिणान्विताम् । अश्मना निहते दद्यात्सवत्सां
<>गां पयस्विनीम् । विषेण च मृते दद्यान्मेदिनीं हेम-
<>निर्मिताम् । उद्बन्धनेन च मृते कपिं कनकनिर्मितम् ।
<>मृते जलेन वरुणं हैमं दद्याद्द्विनिष्कजम् । विषूचिका-
<>मृते स्वादु भोजयेच्च शतं द्विजान् । घृतधेनुः प्रदातव्या
<>कण्ठान्नकबले मृते । कासरोगेण च मृते अष्टकृच्छ्रं
<>व्रतं चरेत् । अतिसारमृते लक्षं गायत्र्याः प्रयतो
<>जपेत् । शाकिन्यादिग्रहग्रस्ते जपेद्रुदं यथोदितम् ।
<>विद्युत्पातेन निहते विद्यादानं समाचरेत् । अन्तरिक्ष
<>मृते कार्यं वेदपारायणं तथा । सच्छास्त्रपुस्तकं दद्या-
<>दस्पृश्यस्पर्शतो मृते । पतिते च मृते कुर्य्यात् प्राजा-
<>पत्यांस्तु षोडश । मृते चापत्यरहिते कृच्छ्राणां
<>नवतिं चरेत् । एवं कृते विधाने तु विदध्यादौर्ध्व-
<>देहिकम्” । अनन्तभट्टेन तु दुर्मरणप्रकाराश्चतुःषष्टि
[Page3642-b+ 38]
<>प्रकारा उक्तास्ते च तत्कृतान्त्येष्टिपद्धतौ दृश्याः ।
<LEND>
