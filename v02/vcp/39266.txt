<L>39266<pc>4789,a<k1>रजत<k2>रजत
रजत¦ रन्ज--अतच् नलोपः । १ रूप्ये अमरः । २ गजे ३ दन्ते
४ रुधिरे ५ हारे ६ शैले ७ स्वर्णे ८ धवले च हेमच० ।
९ शुक्लगुणवति त्रि० ।
रूप्यधातोरुत्पत्त्यादि भावप्र० उक्तं यथा
“त्रिपुरस्य बधार्थाय निर्न्निमिषैर्विलोचनैः । निरीक्षया-
मास शिवः क्रोधेन परिपूरितः । अग्निस्तत्कालमप-
तत्तस्यैकस्माद्विलोचनात् । ततोरुद्रः समभवद्वैश्वानर इव
ज्वलन् । द्वितीयादपतन्नेत्रादश्रुविन्दुस्तु वामकात् ।
तस्माद्रजतमुत्पन्नमुक्तकर्मसु योजयेत् । कृत्रिमञ्च भवेत्तद्धि
वङ्गादिरसयोगतः । रूप्यन्तु रजतं तारञ्चन्द्रकान्ति
सितप्रभम् । गुरु स्निग्धं मृदु श्वेतं दाहे छेदे घनं क्षमम् ।
वर्णाढ्यं चन्द्रवत् स्वच्छं रूप्यं नवगुणं शुभम् । कठिनं
कृत्रिमं रूक्षं रक्तं पीतदलं लघु । दाहच्छेदघनैर्नष्टं
कप्यं दुष्टं प्रकीर्त्तितम् । तारं शरीरस्य करोति तापं
शतं घनं यच्छति शुक्रनाशम् । वीर्य्यं बलं हन्ति
[Page4789-b+ 38]
तनोश्च पुष्टिं महागदान् शोषयति ह्यशुद्धम्” ।
स्थानान्तरे तत्रैव
तस्य शोधनविधिः “पत्तलीकृतपत्त्राणि तारस्याग्नौ
प्रतापवेत् । निषिञ्चेत्तप्ततप्तानि तैले तक्रे च काञ्जिके ।
गोमूत्रे च कुलत्थानां कषायेच त्रिधा त्रिधा । एवं
रजतपत्त्राणां विशुद्धिः सम्प्रजायते” । अथाशुद्धस्य रूप्यस्य
दोषमाह “रूप्य त्वशुद्धं प्रकरोति तापं विबन्धकं
वीर्य्यबलक्षयञ्च । देहस्य पुष्टिं हरते तनोति रोषांस्ततः
शोधनमस्य कुर्य्यात्” । अथ रूप्यमारणविधिः “भागैकं
तालकं मद्यं याममम्लेन केनचित् । तेन भागत्रयं
तारपत्त्राणि परिलेपयेत् । धृत्वा मूषाः पुटे रुद्ध्वा पुटेत्
त्रिंशद्वनोपलैः । समुद्धृत्य पुनस्तालं दत्त्वा रुद्ध्वा पुटे
पचेत् । एवं चतुर्द्दशपुटैस्तारम्भस्म प्रजायते” । अथान्य
प्रकारः “स्नुहीक्षीरेण संपिष्टं माक्षिकं तेन लेपयेत् ।
तालकस्य प्रकारेण तारपत्त्रस्य बुद्धिमान् । पुटेच्चतुर्द्दश
पुटैस्तारम्भस्म प्रजायते” । एवं मारितस्य रूप्यस्य गुणः
“रौप्यं शीतं कषायञ्च स्वादु पाकरसं सरम् । वयसः
स्थापनं स्निग्धं लेखनं वातपित्तजित् । प्रमेहादिक-
रोगांश्च नाशयत्यचिराद् ध्रुवम् ।”
<LEND>
