<L>23605<pc>3364,a<k1>त्रिगुण<k2>त्रिगुण
त्रिगुण¦ न० त्रयाणां सत्त्वरजस्तमसां गुणानां समाहारः । समा-
हृता वा त्रयो गुणाः, त्रयोगुणा अस्य वा । सांख्यमतसिद्धे
साम्यावस्थापन्नगुणत्रयात्मके १ प्रधाने । “त्रिगुणमविवेकि-
विषयं सामान्यमचेतनं प्रसवधर्मि” सा० कौ० “त्रिगुणं
त्रयो गुणाः सुखदुःखभोहा अस्येति त्रिगुणं तदनेन
सुखादीनामात्मगुणत्वं पराभिमतमपाकृतम्” त० कौ० “शब्द-
स्पर्शविहीनं तद्रूपादिभिरसंयुतम् । त्रिगुणं तज्जगद्यो-
निरनादिप्रभवाप्ययम्” विष्णु पु० “सत्त्वरजस्तमसां साम्य-
वस्था प्रकृतिः प्रकृतेर्महान्महतोऽहङ्कारोऽहङ्कारात् पञ्च
तन्मात्राण्युभयमिन्द्रियं तन्मात्रेभ्यः स्थूलभूतानि पुरुष
इति पञ्चविंशतिर्गणः” सा० सू० “सत्त्वादीनि द्रव्याणि
न वैशेषिकवद्गुणाः संयोगवत्त्वात्, लघुत्वचलत्वगुरुत्वा-
दिघर्मकत्वाच्च । तेष्वत्र शास्त्रे श्रुत्यादौ च गुण-
शब्दः पुरुषोपकरणत्वात्पुरुषपशुवन्धकत्रिगुणात्मकमह-
दादिरज्वु निर्मातृत्वाच्च प्रयुज्यते । तेषां सत्त्वादिद्रव्याणां
या साम्यावस्था न्यूनानतिरिक्तावस्था न्यूनाधिकभावेना-
संहतावस्थेति यावत् । अकार्यावस्थेति निष्कर्षः । अका-
र्यावस्थोपलक्षितं गुणसामान्यं प्रकृतिरित्यर्थः । यथाश्रुते
वैषम्यावस्थायां प्रकृतिनाशप्रसङ्गात् “सत्त्वं रजस्तम
इति एषैव प्रकृतिः सदा । एषैव संसृतिर्जन्तोरस्याः पारे
[Page3364-b+ 38]
परं पदम्” इत्यादिस्मृतिभिर्गुणमात्रस्यैव प्रकृतित्ववचनाच्च ।
सत्त्वादीनामनुगमाय सामान्येति । पुरुषव्यावर्तनाय
गुणेति । महदादिव्यावर्तनाय चोपलक्षितान्तमिति ।
महदादयोऽपि हि कार्य्यसत्त्वादिरूपाः पुरुषोपकरण-
तया गुणाश्च भवन्तीति । तदत्र प्रकृतेः स्वरूपमेवोक्तम्”
भाष्यम् २ सत्त्वादिगुणयुक्ते त्रि० “महान्तमेव चात्मानं
सर्वाणि त्रिगुणानि च । विषयाणां ग्रहीतॄणि शनैः
पञ्चेन्द्रियाणि च” मनुः । त्रिभिर्गुण्यते गुण--घञर्थे
क । ३ त्रिभिर्गुणिते त्रि० “सप्त व्यतीयुस्त्रिगुणानि
तस्य दिनानि दीनोद्धरणोचितस्य” रघुः “व्रताय
मौञ्जीं त्रिगुणां बभार याम्” कुमा० “एतच्छौचं
गृहस्थानां द्विगुणं ब्रह्मचारिणाम् । त्रिगुणं स्याद्वन-
स्थानां यतीनान्तु चतुर्गुणम्” मनुः । त्रयोगुणा अस्याः ।
४ मायायां स्त्री ५ तन्नामके (ह्रीं) वीजभेदे च “वेदाद्यं त्रि-
गुणां रमामथ वदेत् कामेन संसेविताम्” तन्त्रसा० श्री-
विद्यामन्त्रभेदोक्तौ ६ त्रिशिखे त्रिशूले “त्रिगुणपरि-
वारप्रहरणः” किरा० । “त्रिगुणः त्रिशिखः परिवार
आकारो यस्य” मल्लि० । कर्णशब्दे परेऽस्य लक्षणपरत्वे
दीर्थत्वम् त्रिगुणौ कर्णौ अस्य । त्रिगुणाकर्ण तथा
लक्षणयुक्ते त्रि०! “पदैस्त्रिभिर्वलिर्वद्धो रागादि त्रिपदाथ
वा । उत्पत्तिस्थितिनाशेषु रजादित्रिगुणा मता”
देवीपु० ४५ अ० उक्तेः ७ दुर्गायां स्त्री ।
<LEND>
