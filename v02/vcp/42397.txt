<L>42397<pc>4966,b<k1>वेदव्यास<k2>वेदव्यास
वेदव्यास¦ पु० वेदान् व्यस्यति विभिन्नशाखत्वेन पृथक् करोति
वि + अस--अण् । पराशरपुत्रे सत्यवतीगर्भजे १ मुनिभेदे
तथा भूतेषु अन्येषु २ मुनिषु च ।
युगभेदे तद्भेदाश्च विष्णुपु० ३ अं ३ अ० उक्ता यथा
पराशर उवाच “यस्मिन् मन्वन्तरे व्यासा ये ये तांस्तान्
निबोध मे । यथा च भेदः शाखानां व्यासेन क्रियते मुने! ।
अष्टाविंशतिकृत्वो वै वेदा व्यस्ता महर्षिभिः । विअवस्वतेऽ-
न्तरे त्वस्मिन् द्वापरेषु पुनःपुनः । वेदव्यासा व्यतीता ये
अष्टविंशतिसत्तमाः । चतुर्द्धा यैः कृतो वेदो द्वापरेषु
पुनःपुनः । द्वापरे प्रथमे व्यस्ताः स्वयं वेदाः स्वयम्भुवा १ ।
द्वितीये द्वापरे चैव वेदव्यासः प्रजापतिः २ । तृतीये
चोशना ३ व्यासश्चतुर्थे तु वृहस्पतिः ४ । सविता ५ पञ्चमे
व्यासो मृत्युः ६ षष्ठे स्मृतः प्रभुः । सप्तमे च तथैवेन्द्रो ७
वसिष्ठ ८ श्चाष्टमे स्मृतः । सारस्वत ९ श्च नवमे त्रिधामा १०
दशमे स्मृतः । एकादशे च त्रिवृषो ११ भरद्वाज १२ स्ततः-
परम् । त्रयोदशे चान्तरीक्षो १३ धर्म्मी १४ चापि चतु-
र्दशे । त्रय्यारुणः १५ पञ्चदशे षोडशे तु धनङ्गयः १६ ।
कृतञ्जयः १७ सप्तदशे ऋणज्यो १८ ऽष्टादशे स्मृतः । ततो
व्यासो भरद्वाजो १९ भरद्वाजात्तु गौतमः २० । गोतमा-
दुत्तरं व्यासो हर्य्यात्मा २१ योऽभिधीयते । अथ हर्य्या-
त्मनो वेणः स्मृतो वाजश्रवास्तु २२ यः । सोमो मुख्या-
यनस्तस्मात् तृणविन्दु २३ रिति स्मृतः । ऋक्षोऽभूद्भार्गव-
स्तस्मात् वाल्मीकि २४ र्योऽभिधीयते । तस्मादस्मत् पिता
शक्तिः २५ व्यासस्तस्मादहं २६ (पराशरः) मुने! । जातू-
कर्णो २७ ऽभवन्मत्तः (पराशरादनन्तरम्) कृष्णद्वैपायन २८
स्ततः । (ततो जातूकर्णात्परम अष्टाविंशतिमे युगे) “अ-
ष्टाविंशतिरित्येते वेदव्यासाः पुरातनाः । एकोवेदश्चतुर्द्धा
तु तेः कृतो द्वापरादिषु । भविष्ये द्वापरे चैव द्रोणिर्व्यासो
भविष्यति । व्यतीते मम पुत्रेऽस्मिन् कृष्णद्वैपायने मुने”!
<LEND>
