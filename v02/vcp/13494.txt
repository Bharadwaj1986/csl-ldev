<L>13494<pc>2031,a<k1>काशिराज<k2>काशिराज
काशिराज¦ पु० काशीनां जनपदानां राजा टच्समा० ।
काशिदेशाधिपे । तद्देशाधिपाश्च कालभेदेन यद्यपि बह-
हवस्तथापि काशिनामकनृपेण तदन्वयेन तत्र काशी-
पुरीकरणात् तदन्वयजस्यैव तदधिपत्वं प्रथितं तदेतत्
हरिवं ३२ अ० वर्ण्णितं यथा
“काशेस्तु काशयोराजन् पुत्रो दीर्घतपास्तथा । वभूब दी-
र्घतपसो विद्वान् धन्वन्तरिः सुतः । धन्वन्तरेस्तु तनयः
केतुमानिति विश्रुतः । अथ केतुमतः पुत्त्रो विद्वान् भीम-
रथः स्मृतः । दिवोदास इति ख्यातः सर्वरक्षः प्रणाशनः ।
एतस्मिन्नेव काले तु पुरीं वाराणसीं नृपः । शून्यां निवे-
शयामास क्षेमको नाम राक्षसः । शप्ताहि सा मतिमता
निकुम्भेन महात्मना । शून्या वर्षसहस्रं वै भवत्विति
नराधिप! । तस्यान्तु शप्तमात्रायां दिवोदासः प्रजेश्वरः ।
विषयान्ते पूरीं रम्यां गोमत्यां संन्यवेशयत् । भद्रश्रेण्यस्य
पुत्त्राणां शतमुत्तनधन्विनाम् । हत्वा निवेशयामास
दिवोदासः प्रजेश्वरः । दिवोदासस्य पुत्त्रस्तु वीरो राजा
प्रतर्द्दनः । प्रतर्द्दनस्य पुत्त्रौ द्वौ वत्सो भार्गव एव च ।
अलर्को राजपुत्त्रस्तु राजा सन्नतिमान् भुवि । हैहयस्य
तु दायाद्यं हतवान् वै महीपतिः । आजह्रे पितृदाया-
द्यं दिवोदासहृतं बलात् । भद्रश्रेण्यस्य पुत्त्रेण दुर्द्दमेन
महात्मना । दिवोदासेन बालेति घृणया स विसर्ज्जितः ।
अष्टारथो नाम नृपः सुतो भीमरथस्य बै । तेन पुत्त्रेषु
वालेषु प्रहृतं तस्य भारत । वैरस्यान्तं महाराज!
क्षत्रियेण विधित्सता । अलर्कः काशिराजस्तु ब्रह्मण्यः
सत्यसङ्गरः । षष्टिं वर्षसहस्राणि षष्टि वर्षशतानि च ।
[Page2031-b+ 38]
तस्यासीत्सुमहद्राज्यं रूपयौवनशालिनः । युवा रूपेण
सम्पन्न आसीत् काशिकुलोद्वहः । लोपामुद्राप्रसादेन पर-
मायुरवाप सः । वयसोऽन्ते महाबाहुर्हत्वा क्षेमकराक्ष-
सम् । रम्यां निवेशयामास पुरीं वाराणसीं नृपः” ।
तत्रापि दिवोदासस्यैव तथात्वम् सर्वत्र प्रथितं सहि
देवान् पृथिव्या निष्कास्य वाराणस्यां राज्यं चकारेति
काशीख० ४३ अ० वर्ण्णितं यथा “गतेषु देवसंघेषु पृथिव्याः
पृथिवीपतिः । चकार राज्यं निर्द्वन्द्वं दिवोदासः प्रताप-
बान् । विधाय राजधानीं स वाराणस्यां सुनिश्चलाम्” ।
इत्युपक्रम्य तद्राज्यं वर्ण्णितम् “दिवोदासस्य तस्यैवं काश्यां
राज्यं प्रशासतः । यातमेकदिनप्रायं शरदामयुताष्टकमिति”
तत्र तस्य बहुकालराज्यकरणात् तथात्वम् “काशिराजं
दिवोदासम्” सुश्रु० । “द्वापरे तु दीर्घजिह्वासुरांश नृपभेद
स्तन्नाम्ना प्रसिद्धः “दीर्घजिह्वस्तु कौरव्य! य उक्तो-
दानवर्षभः । काशिराजः स विख्यातः पृथिव्यां पृथि-
वीपतिः” भा० आ० ६७ अ० । तस्यासुरांशभवत्वात् विष्णुं
प्रति द्वेषो यथा हरिवं०९१ अ० । “कौशल्यः काशिराजश्च
दशार्ण्णाधिपतिस्तथा” इत्युपक्रम्य “तमन्वयुर्जरासन्धंविद्वि-
षन्तोजनार्द्दनम्” इत्युक्तम् । स च अम्बिकादीनां
पिता । “विचित्रवीर्य्योऽथोवाह काशिराजसुते क्रमात् ।
स्वयंवरादुपानीते ह्यम्बिकाम्बालिके उभे” भाग० ९, २२,
१८ । स च नाम्ना काशिराजत्वेऽपि काशिपतिरासीत् ।
“अथ काशिपतेर्भीष्मः कन्यास्तिस्रोऽप्सरोपमाः ।
शुश्राव सहिता राजन् वृण्वाना वै स्वयंवरम्” भा०
आ० १०२ अ० । “एवमुक्त्वा महीपालान् काशिराजञ्च
वीर्य्यवान्” तत्रैवोक्तेः “धृष्टकेतुश्चेकितानः काशिराजश्च
वीर्य्यवान्” गीता । काशिपत्यादयोऽप्यत्र ।
<LEND>
