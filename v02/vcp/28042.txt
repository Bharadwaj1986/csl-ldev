<L>28042<pc>3973,b<k1>नरकजित्<k2>नरकजित्
नरकजित्¦ पु० नरकम् असुरभेदं जयति स्म जि--भूते क्विप् ६ त० ।
<>वासुदेवे श्रीकृष्णे “नैरृतो नरको नाम ब्रह्मणो वरद-
<>र्पितः । अदित्याः कुण्डले मोहाज्जहार दितिनन्दनः ।
<>देवानां विप्रिये नित्यमृषीणाञ्च स वर्त्तते । तव चैवान्त-
<>रप्रेक्षी जहि तं षापपूरुषम् । अयं त्वां गरुडस्तत्र
<>प्रापयिष्यति कामगः । कामवीर्य्योऽतितेजस्वी वैनतेयो
<>ऽन्वरीक्षगः । अबध्यः सर्वभूतानां भौमः स नरकोऽ-
<>सुरः । निसूदयित्वा तं पापं क्षिप्रमागन्तुमर्हसि । इत्युक्तः
<>पुण्डरीकाक्षो देवराजेन केशवः । प्रतिजज्ञे महाबाहु-
<>र्नरकस्य निवर्हणम्” इत्युपक्रमे तयोर्युद्धवर्णनानन्तरम्
<>“मुहूर्त्तं योधयामास नरकं मधुसूदनः । अथोग्रचक्रश्चक्रेख
<>प्रदीप्तेनाकरोद्द्विधा । चक्रद्विधाकृतं तस्य शरीरमपत-
<>द्भुवि । विभक्तं क्रकचेनेव गिरेः शृङ्गं द्विधाकृतम् ।
<>कृष्णमासाद्य देवेशं जगामास्तमिवांशुमान् । चक्रोत्क्षिप्त-
<>निकृत्ताङ्गमुत्तमं पतितं रणे । वज्रेणेव विनिर्भिन्नं यथा
<>गैरिकपर्वतम् । भूमिस्तु पतितं पुत्रं निरीक्ष्यादाय
<>कुण्डले । उपातिष्ठत गोविन्दं वचनञ्चेदमब्रवीत् । दत्त-
<>स्त्वयैव गोविन्द! त्वयैव विनिपातितः । यथेच्छसि तथा
<>क्रीड बालक्रीडनकैरिव । इमे ते कुण्डले देव! प्रजां
<>तस्यानुपालय” हरिवं० १२२ अ० तद्बधकथा
<LEND>
