<L>43785<pc>5128,a<k1>शुद्ध<k2>शुद्ध
शुद्ध¦ न० शुध--क्त । १ सैन्धवलवणे २ मरिचे च राजनि० ।
<>३ केवले ४ निर्दोषे ५ पवित्रे मेदि० । ६ शुभ्रे च त्रि० ।
<>शुद्ध्यशुद्धी शास्त्रज्ञाप्ये संस्काररूपे यथोक्तं
<>“शुद्ध्यशुद्ध्योः संस्काररूपत्वेन एकपुरुषस्यैकदोभयस्थिति
<>र्घटते । शुद्धेर्भावरूपत्वे अशुद्धेस्तदभावरूपत्वे नैतत्
<>विरोधात् । अतएव शङ्खः “ततः श्राद्धमशुद्धौ तु कुर्य्या-
<>देकादशे तथा । कर्तुस्तात्कालिकी शुद्धिरशुद्धः पुनरेव
<>सः” अशुद्धौ चतुर्थाहादौ । कथमशुद्धौ श्राद्धं? कालाशौ-
<>चयोरधिकारिविशेषणत्वादत आह कर्तुस्तात्कालिकी
<>शुद्धिरिति । श्राद्धविधानाक्षेपात् तन्मात्रनिष्ठा शुद्धिः
<>कल्प्यते “स पुनरशुद्धः कर्मान्तरे” श्रा० वि० । शुद्धितत्त्वे च
<>“एवं शुद्धेर्भावरूपत्वे अशौचस्य तदभावरूपत्वे विरोधः
<>तथात्वे अशौचसङ्करोऽपि न स्यात् । एकस्मिन् शुद्ध्य-
<>भावरूपे अशौचे सत्यपरस्य तद्रूपस्य तदानीं तत्पुरुषी-
<>यशुद्धिरूपप्रतियोग्यन्तराभावात् अनुपपत्तेः । तस्मात्
<>शुद्ध्यशुद्ध्योर्भावरूपत्वम् ।
<>पद्मपु० उत्त० ख० १९ अ० कतिचिदशुद्धा उक्ताः । तद्भिन्न-
<>स्यैव शुद्धता यथा
<P>“जातके मृतकेऽस्नाते जलौकोभिः क्षते तथा । अप-
<>वित्रो द्विजातीनां देहः सन्ध्यादिकर्मसु । अपूततनु-
<>रुत्सर्गे नरो मूत्रपुरीषयोः । अस्पृश्यस्पर्शने चैव ब्रह्म-
<>यज्ञजपादिषु । रक्तपाते नखशृङ्गदन्तखङ्गादिभिः क्षते ।
<>विप्रादेरशुचिः कायः शस्त्रास्त्रैः कण्टकादिभिः । भुक्त्वा
<>हस्ताननोच्छिष्टेऽपवित्रः कृतमैथुने । शयने ब्राह्मणादीनां
<>शरीरं चुरकर्मणि । ज्वरादिभिश्चतुःषष्टिरोगैर्युक्त
[Page5128-b+ 38]
<>द्विजन्मनाम् । वघुरप्रयतं पूजादानहोमजपादिषु ।
<>धूमोद्गारे वमौ श्राद्धपतितान्नादिभोजनैः । तथा च
<>रेतःस्खलने मर्त्यदेहाऽपवित्रता । अपवित्रं द्विजातीनां
<>वपुः स्याद्राहुदर्शने । गर्हितदानग्रहणे पतिते पात-
<>कादिभिः । अशौचान्तेन शुद्धिः स्यात् जातके मृतके-
<>ऽपि च । सर्ववर्णाश्रमादीनां तनोः सन्ध्यादिकर्मसु” ।
<>मृतकादिभिन्ने स्नानापनेयतेति । अशौचशब्दे द्रव्यशुद्धि-
<>शब्दे च दृश्यम् ।
<LEND>
