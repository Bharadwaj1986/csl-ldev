<L>3312<pc>0289,a<k1>अभिधा<k2>अभिधा
अभिधा¦ स्त्री अभि + घाञ्--भावे अङ् । १ कथने, २ शब्द-
निष्ठे अर्थबोधजनकताशक्तिभेदे च । अभिधीयतेऽनेनेति
करणे अङ् । ३ वाचकशब्दे भट्टमते फलजनकव्या-
पाररूपायां शब्दनिष्ठायां ४ भावनायाञ्च । अभिधा च
सङ्केतितार्थस्य बोधिका शब्दनिष्ठा शक्तिरिति आलङ्कारिका
“वाच्योऽर्थोऽभिधया बोध्यो लक्ष्यो लक्षणया मतः ॥
व्यङ्ग्योव्यञ्जनया ताः स्युस्तिस्रः शब्दस्य शक्तयः” ता अभि-
धाद्याः । “तत्र सङ्केतितार्थस्य बोधनादग्रिमाऽभिधा”
सा० द० । भाट्टास्तु प्रवृत्तिजनने विधिव्यापारीभूता विधि
समवेता भावनापरनामाऽतिरिक्तपदार्थविशेषोऽभिधा तस्या
एव ज्ञानं प्रवर्त्तकं तत्रैव च भावनात्वरूपेण विधिशक्तिः सा
च जन्यत्वसम्बन्धेन एकपदोपात्तत्वप्रत्यासत्त्या वा आख्यात-
सामान्यशक्तिबललभ्या कृतिरूपव्यापारविधेरर्थान्तरे विशे-
षणतयाऽन्वेति प्रकृत्यर्थोऽपि विषयितया व्यापारे विशेषणं
तया च यागविषयकभावनाजन्यव्यपारवान् पुरुष इत्य-
न्वयबोधः नचैतादृशबुद्धावपि प्रयोजनाज्ञाने कुतः प्रवृत्तिः
प्रयोजनस्याहेतुत्वे विश्वजिदादौ फलकल्पनानुपपत्तेरिति
वाच्यम् यागविषयकव्यापारेऽभिधाजन्यत्वस्यान्वये व्यापार-
निष्ठेष्टसाधनत्वस्यान्वयप्रयोजकरूपतया योग्यतात्वेन यो-
ग्यताबलादेव व्यापारे तद्भानात् । यद्वा विधित एव
स्वर्गादिसाधनत्वग्रहस्तच्च प्रवृत्तिरूपव्यापारे आख्यातार्थे-
ऽन्वेति प्रवृत्ताविष्टसाधनताज्ञानमेव प्रवर्त्तकम् । न चैवं
न्यायमताविशेषः इष्टसाधनत्वेन विध्यर्थत्वस्वीकारादिति वाच्यं
क्रियागतं साघनत्वं न विध्यर्थः अपि तु प्रवृत्तिगतमिति
विशेषात् अभिधाभ्युपमानभ्युपगमाभ्यामपि विशेषसम्भवाच्च
न चैवं तादृशाभिधायां मानाभाव इति वाच्यं विधिः प्र-
वृत्तिजनकधर्म्मसमवायिकारणं तज्जनकद्रव्यत्वादात्मवदित्यनु-
मानादेव तत्सिद्धेः भट्टमते शब्दस्य द्रव्यत्वान्नासिद्धिः । न
च प्रवृत्तिजनकशरीरे व्यभिचारः, तस्य शरीर प्राणसंयोगो-
पादानत्वात् न च विधिर्न प्रवृत्तौ कारणं प्रवृत्तिसामान्ये
[Page0289-b+ 38]
व्यभिचारात् इति वाच्यं वैघजन्यप्रवृत्तौ तद्धेतुत्वात् ज्ञान-
वत् प्रवृत्तावपि वैलक्षण्यसम्भवाच्च तच्च जातिरूपमखण्डो-
पाधिरूपं स्वरूपं वेत्यन्यदेतत् । नन्वस्त्वभिधा तथापि तद्धीर्न
प्रवृत्तिहेतुः प्रवृत्तिसामान्ये तस्य व्यभिचारात् प्रत्यक्षादिना
इष्टसाधनत्वग्रहेऽपि प्रवृत्तेः, नापि, यागादिविषयिकायां,
यागकृतिः स्वर्गसाधनमित्याप्तवाक्यादितोपि प्रवृत्तेः । नापि
बिधिजन्यायां, तज्जन्यताबच्छेदकस्यैब दुष्परिचयात् । नापि
जातिबिशेषबिशिष्टायां, गुणगतजात्यनभ्युपगमात् इति चेन्न
विधिजन्यतावच्छेदकाखण्डोपाध्यबच्छेदेनैब तद्धेतुत्वात् न
च भावनादिपदादपि तादृशप्रवृत्त्यापत्तिरिति बाच्यं बिधि-
जन्यभावनाज्ञानस्यैव विलक्षणशक्तिमत्त्वेन तादृशप्रवृत्तिवि-
शेषे हेतुत्वादित्याहुः । तामेतामभिधारूपभावनां प्रभा-
करान मन्यन्ते । एवं हि तस्यानिरासस्तैः कृतः” अभि-
धासंकल्प्याऽपूर्व्वभावनाज्ञानं न प्रवर्त्तकं तस्मिन् सत्यप्य-
प्रवृत्तेः असत्यपि प्रवृत्तेश्च किन्तु कार्य्यत्वज्ञानमेव प्रवर्त्तक-
मिति तथा हि ज्ञानस्य कृतौ जनयितव्याया चिकीर्षा-
तिरिक्तं न कर्त्तव्यमस्ति यत्सत्त्वे कृतिविलम्बोहेत्वन्तरा-
भावात् । चिकीर्षा च कृतिसाध्यत्वप्रकारिका कृतिसाध्य-
क्रियाविषयकेच्छा पाकं कृत्या साधयामीति तदनुभवात्
सा च स्वकृतिसाध्यज्ञानसाध्या इच्छायाः स्वप्रकारकधी-
साध्यत्वनियमात्” इति । यथा चास्यैव प्रवर्त्तकत्वं तथा विधि
शब्दे वक्ष्यते । सा चाभिधाशक्तिः कुत्रार्थे कस्येति व्याकरणा-
दितोज्ञायते तदुक्तमभियुक्तैः “शक्तिग्रहं व्याकरणोपमानात्
कोषाप्तवाक्यात् व्यवहारतश्च । वाक्यस्य शेषाद्विवृतेर्वदन्ति
सान्निध्यतः सिद्धपदस्य वृद्धा” इति व्याख्यायेदमुदाहृतम-
स्माभिः शब्दार्थरत्ने । यथा “तत्र सर्वेषां शब्द नां प्रथमतो
व्यवहारादेव प्रायशः शक्तिग्रहः । तथा हि केनचित् वृद्धेन
व्युत्पन्नं पुरुषं प्रति गामानयेत्युपदिष्टे तत् शृण्वन् व्युत्पन्नो
गवानयने प्रवर्त्तते । तच्चेष्टादर्मनेन तत्प्रवृत्तिमनुमाय व्युत्-
पित्सुर्बालो व्युत्पन्नपुरुषीयप्रवृत्त्यन्यथानुपपत्त्या तद्धेतुभूत-
कर्त्तव्यतादिज्ञानादिकं तत्रानुमिनुतेऽनुमिनुते चापरकार-
णानुपस्थितेः श्रुतस्यैव समुदितवाक्यस्य तद्धीजनकत्वम् । ततश्च
वाक्यस्य तद्धीजनकत्वेन तत्सम्बन्धित्वमवसीयते इत्यतो व्यव-
हारस्यैव शक्तिग्राहकत्वमित्येवमवसीयते शास्त्रकारः । पश्चाच्च
पदानामन्वयव्यतिरेकाध्यां प्रत्येकपदशक्तिग्रहः तथा हि पुनश्च
गां बधान घटमानयेत्यादिवाक्यश्रर्वणे नियोज्यस्य
पूर्व्वापेक्षया विशेषकार्य्यप्रवृत्तिदर्शनेन गवादिपद-
श्रवणसत्त्वे तत्कार्य्यकरणं तदभावे च तत्कार्य्या-
[Page0290-a+ 38]
करणमित्यन्वयव्य तिरेकाभ्यां तत्तत्पदानां विशेषार्थवाचक-
त्वावधारणमिति द्रष्टव्यम् । व्याकरणमपि तथा, तद्धि कर्मणि
द्वितीयेत्यादिना द्वितीयादीनामर्थविशेषे प्रयोगनियमाय
प्रवृत्तं द्वितीयादीनामर्थमप्यबगमयति तथा हि कर्म्मण्येब
द्वितीया शक्ता न करणादौ, कर्मणि द्वितीयैव शक्ता न
तृतीयेत्येवं द्विविधनियमपरतया प्रवृत्तं शास्त्रं निमम-
तदतिक्रमयोः पुण्यापुण्यफले दर्शयत् तत्तच्छब्दानां तत्त-
दर्थेष्वेव साधुतोक्त्या शक्तिमवगमयति । तदुक्तं भाष्यकारैः
“सुपां कर्मादयोऽप्यर्थाः संख्या चैव तथा तिङाम् । प्रसिद्धा-
नियमस्तत्र नियमः प्रकृतेषु चेति” । उपमानमपि शक्ति-
ग्राहकम् । यथा गोसदृशो गवय इत्युपदेशवाक्यं श्रुत-
वतोग्रामस्थपुरुषस्य वनगमनादनन्तरं गोसदृशपिण्डदर्शने-
उपदिष्टं वाक्यं स्मरतश्च ईदृक् पिण्डो गवयपदवाच्य
इति भवति मतिरित्युपमानरूपोपदेशवाक्यस्य गवयपद-
शक्तिग्राहकत्वम् । तत्र च व्याकरणादीनामप्रवृत्तेः
प्रकृतिप्रत्ययाधीनोपस्थिटतविषये एव व्याकरणस्य, रूढि-
विषये च कोषस्योपयोगात्तदभावाच्च तस्यैव तत्र तथा-
त्वम् । कोषोऽपि अनपेक्ष्यैव प्रकृतिप्रत्ययादिवि-
भागं केषाञ्चित् पदजातानां रूढिज्ञानाय प्रवर्त्त-
मानो मण्डपघटादिशब्दानां शक्तिमवगमयति । आप्त-
वाक्यमपि तथा, व्याकरणादिशक्तिधीहेत्वज्ञानेऽपि
यथार्थज्ञानवतामुपदेशेन तत्तच्छब्दानां तत्तदर्थेषु शक्ति-
ग्रहः । व्यवहारतस्तु दर्शितः । वाक्यशेषोऽपि तद्ग्रहे हेतुः
यथा स्वर्गकामोयजतेत्यादौ श्रुतस्वर्गपदस्य अर्थविशेषमजा-
नतामधिकारिणां तच्छक्तिबोधनाय प्रवृत्तेन “यन्न दुःखेन
संभिन्नं न च ग्रस्तमनन्तरम् । अभिलाषोपनीतं च तत्-
सुखं स्वःपदास्पदमिति” वाक्यशेषब्राह्मणेन दुःखासं-
भिन्नत्वादिमति सुखविशेषे एव स्वर्गपदस्य शक्तिग्रहः ।
व्याख्यानरूपा टीकादिपदाभिधेया विवृतिरपि तत्तच्छ-
ब्दनां तत्तदर्थेषु शक्तिं ग्राहयति यथा पचतिपदस्य
पाकं करोतीति व्याख्या पाककर्त्तर्य्येवमन्यत्रापि ।
प्रसिद्धपदसामानाधिकरण्यमपि तद्ग्रहे हेतुः । पिका-
दिशब्दार्थमविदुषामुपदेशाय प्रवृत्तेन सहकारतरौ
मधुरं रौति पिक इति वाक्येन प्रत्येकशक्त्या ज्ञातशक्तिक-
पदोपस्थापितार्थे मधुरशब्दकारके पिकशब्दस्य शक्ति-
ग्रहः । एवं कोषादावपि “सत्कृत्यालङ्कृतां कन्यां यो
ददाति स कूकुद” इत्यादौ प्रसिद्धपदोपस्थापितार्थे सत्कार
पूर्व्वकालङ्कृतकन्यादातरि कूकुदपदस्य शक्तिग्रहः । अत्र
[Page0290-b+ 38]
च प्रसिद्धपदसान्निध्यं नाम अर्थविशेषे निश्चितशक्तिकपद-
सामानाधिकरण्यम् सामानधिकरण्यञ्च स्वबोध्यार्थेऽभेदे-
नान्वयबोधजनकत्वम् । वैयाकरणमते चाख्यातप्रथमान्तार्थ-
योरप्यभेदेनान्वयस्वीकारः । अतोमधुरं रौति, कन्यां ददा-
तीत्यादावाख्यातान्तस्य प्रथमान्तसामानाधिकरण्यं सुलभमेव ।
अतएव च भाष्ये “लटः शतृशानचावप्रथमासमांनाधि-
करणे” इति सूत्रे अप्रथमासमानाधिकरणे इति निर्द्देशा-
दन्यत्र लटः प्रथमान्तसामानाधिकरण्यमुपपादितमुपपादि-
तञ्च “आदेशे सामानाधिकरण्यं दृष्ट्वाऽनुमानाद्गन्तव्यं स्था-
निनः सामानाधिकरण्यमित्यादिना” लटः स्थानिलकार-
सामान्यस्य प्रथमान्तसमाधिकरण्यम् । एतेन ददानः कूकुदः
स्मृत इत्यादि पाठकल्पनमपि परेषामनादेयमेवेति” ।
<LEND>
