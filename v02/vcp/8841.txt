<L>8841<pc>1090,b<k1>उत्तर<k2>उत्तर
उत्तर¦ न० उत्तीर्य्यते प्रकृताभियोगोऽनेन उद् + तॄ--अप्, उद्-
तरप् वा । राजसमीपे वादिकृताभियोगापनोदके उत्तराख्ये
१ व्यवहाराङ्गे द्वितीयपादे “प्रश्नश्चोद्यधिया पृच्छा तस्य
खण्डनमुत्तरमित्युक्ते” २ दोषभञ्जनवाक्ये । ३ जिज्ञासित-
विषयावेदके वाक्ये । ४ उदीच्यां दिशि स्त्री । अनन्तरे
५ देशे, ६ काले च पु० । ७ अनन्तरोत्तरदिग्देशकालवृत्तौ
त्रि० अंश्विन्यादिषु १२, २१, २६; संख्यकेषु ८ नक्षत्रेषु
न० स्त्री । “उत्तरात्रययाम्यरोहिणीरौद्रसार्पपितृभेषु
चाग्निभे” “रेवत्युत्तररोहिणी मृगशिरो मूलानुराधा
भघा” “त्रीण्युत्तराणि स्वभूः” ज्यो० त० । तत्र वादे
उत्तरतदाभासादिलक्षणादि मिता० दर्शितं यथा ।
“श्रुतार्थस्योत्तरं लेख्यं पूर्वावेदकसन्निधौ” या० । “श्रुतो-
भाषार्थोयेन प्रत्यर्थनाऽसौ श्रुतार्थस्तस्योत्तरं पूर्वपक्षादुत्तरत्र
भवतीति उत्तरं लेख्यं लेखनीयम् । पूर्वावेदकस्यार्थिनः
समीपे उत्तरञ्च यत्पूर्वोक्तस्य निराकरणन्तदुच्यते ।
यथाह । “पक्षस्य व्यापकं सारमसन्दिग्धमनाकुलम् ।
अव्याख्यागम्यमित्येतदुत्तरन्तद्विदोविदुरिति” । पक्षस्य व्या-
पकन्निराकरणसमर्थम् सारं न्याय्यं न्यायादनपेतम्,
असन्दिग्धं सन्देहरहितम्, अनाकुलं पूर्व्वापराविरुद्धम्,
अव्याख्यागम्यं अप्रसिद्धपदयोगेन दुःश्लिष्टविभक्तिसमासा-
ध्याहाराभिधानेन वा अन्यदेशभाषाभिधानेन वा यद्व्या-
ख्येयार्थन्न भवति तत्सदुत्तरम् । तच्चतुर्व्विधम् ।
सम्प्रतिपत्तिर्मिथ्या प्रत्यवस्कन्दनं पूर्वन्यायश्चेति । यथाह
[Page1091-a+ 38]
कात्यायनः । “सत्यं मिथ्योत्तरञ्चैव प्रत्यवस्कन्दनं तथा ।
पूर्व्वन्यायविधिश्चैवमुत्तर स्याच्चतुर्विधमिति” । तत्र सत्यो-
त्तरं यथा रूपकशतम्मह्यन्धारयतीत्युक्ते सत्यन्धारयामीति ।
यथाह । “साध्यस्य सत्यवचनं प्रतिपत्तिरुदाहृता” ।
मिथ्योत्तरन्तु नाहन्धारयामीति । तथा च कात्यायनः ।
“अभियुक्तोऽभियोगस्य यदि कुर्य्यादपह्नवम् । मिथ्या तत्तु
विजानीयादुत्तरं व्यवहारतः” इति । तच्च मिथ्योत्तरञ्च
तुर्विधम् । “मिथ्यैतन्नाभिजानामि तदा तत्र न सन्निधिः ।
अजातश्चास्मि तत्काल इति मिथ्या चतुर्विधमिति” । प्रत्य-
वस्कन्दनन्नाम सत्यं गृहीतं प्रदिदत्तं प्रतिग्रहलब्धमिति
वा । यथाह नारदः “अर्थिना लेखितोयोऽर्थः प्रत्यर्थी यदि
तन्तथा । प्रपद्य कारणं ब्रूयात् प्रत्यवस्कन्दनं स्मृतमिति” ।
प्राङ्न्यायोत्तरन्तु यत्राभियुक्त एवं ब्रूयादस्मिन्नर्थे अनेना-
हमभियुक्तस्तत्र चायं व्ववहारमार्गेण पराजित इति ।
उक्तञ्च कात्यायनेन “आचारेणावसन्नोऽपि पुनर्लेखयते
यदि । सोऽभिधेयोजितः पूर्व्वं प्राङ्न्यायश्च स उच्यते”
इति । एवमुत्तरलक्षणे स्थिते उत्तरलक्षणरहितानाम् उत्तर-
वदभासमानानामुत्तराभासत्वमर्थसिद्धं स्पष्टीकृतञ्च
स्मृत्यन्तरे । “सन्दिग्धमन्यत् प्रकृतादत्यल्पमतिमूरि च ।
पक्षैकदेशव्याप्यन्यत्तथा नैवोत्तरम्भवेत् । यद्व्यस्तपदम-
व्यापि निगूढार्थन्तथाकुलम् । व्याख्यागम्यमसारञ्च
नोश्तरं स्वार्थसिद्धये” इति । तत्र सन्दिग्धम् सुवर्णशत-
मनेन गृहीतमिति उक्ते सत्यं गृहीतम्, सुवर्णशत-
म्माषशतं वेति । प्रकृतादन्यत् यथा सुवर्णशताद्यभि-
योगे पणशतन्धारयामीति । अत्यल्पं सुवर्णशताभियोगे
पञ्च धारयामीति । अतिमूरि सुवर्णशताभियोगे द्विशत-
न्धारयामीति । पक्षैकदेशव्यापि हिरण्यवस्त्राद्यभियोगे
हिरण्यं गृहीतन्नान्यदिति । व्यस्तपदम् । ऋणादाना
भियोगे पदान्तरेणोत्तरम् । यथा सुवर्णशताभियोगे अने-
नाहन्ताडित इति । अव्यापि देशस्थानादिविशेषणाव्यापि ।
यथा मध्यदेशे वाराणस्यां पूर्व्व स्यां दिशि क्षेत्रमनेनापहृत-
मिति पूर्व्वपक्षे लिखिते क्षेत्रमपहृतमिति । निगूढार्थं
यथा सुवर्णशताभियोगे किमहमेवास्मै धारयामीत्यत्र
ध्वनिना प्राड्विवाकः सभ्योवाथीं वान्यस्मै धारयतीति
निगूढार्थम् आकुलं पूर्व्वापरविरुद्धम् । यथा सुवर्णश-
ताभियोगे कृते सत्यं गृहीतन्न धारयामीति । व्याख्या-
गम्यम् दुःश्लिष्टविभक्तिसमासाध्याहाराभिधानेन अन्यदेश-
भाषाभिधानेन वा । यथा सुवर्ण्णशतविषये पितॄणामभि-
[Page1091-b+ 38]
योगे गृहीतं शतं वचनात् सुवर्ण्णानां पितुर्न जानामी
ति । अत्र पितुर्वचनात् सुवर्ण्णानां शतं गृहीत-
मिति न जानामीति । अन्याय्यं न्यायविरुद्धम् । यथा
सुवर्णशतमनेन वृद्ध्या गृहीतं वृद्धिरेव दत्ता न मूलमिति
अभियोगे सत्यं वृद्धिर्दत्ता न मूलं गृहीतमिति । उत्तर-
मित्येकवचननिर्देशादुत्तराणां सङ्करोनिरस्तः । यथाह
कात्यायनः । “पक्षैकदेशे यत्सत्यमेकदेशे च कारणम् ।
मिथ्या चैवैकदेशे च सङ्करात्तदनुत्तरमिति” । अनुत्तरत्वे
कारणन्तेनैवोक्तम् । “नचैकस्मिन् विवादे तु क्रिया स्या-
द्वादिनोर्द्वयोः । नचार्थसिद्धिरुभयोर्न चैकत्र क्रियाद्वय-
मिति” । मिथ्याकारणोत्तरयोः सङ्करेऽर्थिप्रत्यर्थिनोर्द्वयोः
क्रिया--प्राप्नोति । “मिथ्या क्रिया पूर्व्ववादे कारणे
प्रतिवादिनीति स्मरणात् । तदुभयमेकस्मिन् व्यवहारे
विरुद्धम् । यथा सुवर्णशतं रूपकशतं चानेन गृहीतमित्य-
भियीप सुवर्ण्णं न गृहीतं रूपकशतं गृहीतं प्रतिदत्तञ्चेति ।
कारण प्राङ्न्यायसङ्करे तु प्रत्यर्थिन एव क्रियाद्वयम् ।
“प्राङ्न्यायकारणोक्तौ तु प्रत्यर्थी निर्दिशेत् क्रियामिति” ।
यथा सुवर्णं गृहीतं प्रतिदत्तं रूपके व्यवहारमार्गेण प-
राजित इति । अत्र च प्राङ्न्याये जयपत्रेण वा प्राङ्
न्यायदर्शिभिर्वा भावयितव्यम् । कारणोत्तरे तु साक्षि-
लेख्यादिभिर्भावयितव्यमिति विरोधः । एवमुत्तरत्रय
सङ्करेऽपि द्रष्टव्यम् । यथाऽनेन सुवर्णं रूपकशतं
वस्त्राणि च गृहीतानीत्यभियोगे सत्यं सुवर्णं गृहीतं
प्रतिदत्तञ्च रूपशतं तु न गृहीतं वस्त्वविषये पूर्वन्या-
येन पराजित इति । एवञ्चतुःसङ्करेऽपि । एतेषाञ्चानु-
त्तरत्वं योनपद्येन । तस्य तस्यांशस्य तेन तेन विनाऽ
सिद्धेः क्रमेणोत्तरत्वमेव । क्रमश्चार्थिनः प्रत्यर्थिनः
सभ्यानाञ्चेच्छया भवति यत्र पुनरुभयोः सङ्करे यस्य प्र-
भूतार्षबिषयत्वन्तत्क्रियोपादानेन पूर्व्वं व्यवहारः प्रव-
र्त्तवितव्यः पश्चादल्पविषकीत्तरोपादानेन व्यवहारो द्र-
ष्टव्यः । यत्र च सम्प्रतिपत्तेरुत्तरान्तरस्य सङ्करस्तत्रोत्तरा-
न्तरीपादानेन व्यवहारो द्रष्टव्यः । सम्प्रतिपत्तौ क्रिया-
भावात् । यथाहारीतेन “मिथ्यीत्तरङ्कारणञ्च स्याता-
मेकत्र चेदुभे । सत्यं वापि सहान्येन तत्र ग्राह्यं
किमुत्तरम्” इत्युक्त्वोक्तम् । “यत् प्रभूतार्थविषयं यत्र वा
स्यात् क्रियाफलम् । उत्तरन्तत्र तज्ज्ञेयमसङ्कीर्णमतो-
ऽन्यथा” । सङ्कीर्ण्णम्भवतीति शेषः शेषायेक्षया ऐच्छिकः
क्रमो भवतीत्यर्थः । तत्र प्रमूतार्थं यथाऽनेन सुवर्ण्णं
[Page1092-a+ 38]
रूपकशतं वस्त्राणि च गृहीतानि इत्यभियोगे सत्यं
सुवर्णं गृहीतं रूपकशतञ्च न गृहीतं वस्त्राणि तु गृ-
हीतानि प्रतिदत्तानि चेति अत्र मिथ्योत्तरस्य प्रमूत-
विषयत्वादर्थिनः क्रियामादाय प्रथमं व्यवहारः प्रवर्त्तयि-
तव्यः । पश्चाद्वस्त्रविषयो व्यवहारः । एव मिथ्या-
प्राङ्न्यायसङ्गरे कारणप्राङ्न्यायसङ्करे च योजनीयम् ।
तथा तस्मिन्नेवाभियोगे सत्यं सुवर्णं रूपकशतञ्च गृहीत
न्दास्यामि वस्त्राणि तु न गृहीतानि गृहीतानि प्रति-
दत्तानीति वा । वस्त्रविषये पूर्व्वं पराजित इति वो-
त्तरे सम्प्रतिपत्तेर्भूरिविषयत्वेऽपि तत्र क्रियामावान्मिथ्या
द्युत्तरक्रियामादायं व्यवहारः प्रवर्त्तयितव्यः । यत्र तु
मिथ्याकारणोत्तरयोः कृत्स्नपक्षव्यापित्वम् । यथा
शृङ्गग्राहितया कश्चिद्वदति इयङ्गौर्मदीया अमुकस्मिन्
काले नष्टा अथास्य गृहे दृष्टेति । अन्यस्तु मिथ्यैत-
देतत्प्रदर्शितकालात् पूर्व्वमेवास्मद्गृहे स्थिता मम गृहे
जाता चेति वदति । इदन्तावत् पक्षनिराकरणसमर्थत्वा-
न्नानुत्तरम् । नापि मिथ्यैव कारणोपन्यासात् । नापि
कारणम् । एकदेशस्याभ्युपगमाभावात् । तस्मात् सका-
रणं मिथ्योत्तरमिदम्” । अत्र कश्चिद्विशेषो
व्यव० त० दर्शितः यया “कात्यायनः । “सद्यः कृतेषु
कार्य्येषु सद्यएव विवादयेत् । कालातीतेषु वा कालं
दद्यात् प्रत्यर्थिने प्रभुः” । वादिनोक्तस्य साध्यस्य प्रती
पमर्थयते इति प्रत्यर्थी । नारदः । “गहनत्वाद्धि वादा-
नामसामर्थ्यात् स्मृतेरपि । ऋणादिषु हरेत् कालं काम-
न्तत्त्वबुभुत्सया” दा० । वृहस्पतिः । “यदा त्वेवंविधः पक्षः
कल्पितः पूर्व्ववादिना । दद्यात् तत्पक्षसम्बन्धं प्रतिवादी
तदोत्तरम्” । सम्बन्धमुयुक्तम् अन्यथा अन्यवादि-
त्वेन भङ्गप्रसङ्गात् । “अन्यवादी क्रियाद्वेषी तोप-
स्थायी निरुत्तरः । आहूतः प्रपलायी च हीनः पञ्च-
विधः स्मृतः” । प्रपलायी त्रिपक्षेण मीनकृत् सप्तभिर्दिनैः ।
क्रियाद्वेषी तु मासेन साक्षिभिन्नस्तु तत्क्षणात्” इति
नारदोक्तेः क्रिया लेख्यादिका, साक्षिभिन्नः पराजितः ।
वादिनोक्तस्य साध्यस्य प्रतीपं वदतीति प्रतिवादी उत्ती-
र्य्यते निस्तीर्य्यते प्रकृताभियोगोऽनेनेति उत्तरम् ।
उत्तरस्वरूपं तद्भेदांश्चाह नारदः । “पक्षस्य व्यापकं
सारमसन्दिग्धमनाकुलम् । अव्याख्यागम्यमित्येवमुत्तरं
तद्विदोविदुः । मिथ्यासंप्रतिपत्तित्वं प्रत्यवस्कन्दनन्तथा ।
प्राङ्त्यायश्चोत्तराः प्रोक्ताश्चत्वारः शास्त्रवेदिभि । अभि-
[Page1092-b+ 38]
युक्तोऽभियोगस्य यदि कुर्य्यादपह्नवम् । मिथ्या तत्तु
विजानीयादुत्तरं व्यवहारतः” । पक्षस्य माषार्थस्य
व्यापकम् आच्छादम् अभितोगप्रतिकुलमिति यावत् ।
अतएव “पूर्व्वपक्षार्थसम्बन्धं प्रतिपक्षं निवेदयेदि” त्युक्तम् ।
न च विप्रतिपत्त्या न्यायोऽर्थमागतस्य धारयसीत्यभि-
युक्तस्य धारयामीति संप्रसिपत्तेः कथमुत्तरत्वम् अभियोगा
प्रतिकुलत्वादिति वाच्यम् भाषावादिनोमूर्खत्वेनापटु-
करणतया वा कदाचिद्भाषातिवादादेवायं हीयते इति
भाषाविमर्षपर्य्यन्तं विप्रतिपन्नस्याप्युत्तरवादिनोभाषार्थं
सम्यगवगम्य तन्निषेधार्थं सम्यगुत्तरासम्भवात् विद्वत्सभा
यां चासत्यवचनमत्यन्ताधर्म्मकारकम् । परोक्तिपराजये
च दण्ड्यत्वं वादिना च वैरमित्यादि प्रतिसन्दधतः
सम्प्रतिपत्तेरुत्तरत्वं सम्भवत्येव । एवम् एतेभ्य एवानि-
स्तारात् साध्यत्वे नोपदिष्टस्य पक्षस्य सिद्धत्वेनोपन्यासेन
साध्यत्वनिवारणात् सिद्धसाधनेनापि वादिनः प्रत्यव-
स्थानाच्चोत्तरत्वं सम्प्रतिपत्तेः सिद्ध्वमिति सारं प्रकृतोप-
योगि अनाकुलं पूर्व्वापरविरोधशून्यं अव्याख्यागम्य-
मध्याहारादिकं विनैव प्रतीतम् अभियोगस्य अभियुज्यते
इत्यभियोगः सहेतुकं साध्यं तस्यापह्नवमित्यर्थः” । “उत्त-
राभासमाह कात्यायनः । “प्रकृतेन त्वसम्बन्धमत्यल्पमति-
भूरि च । पक्षैकदेशव्याप्येवं तच्च नैवोत्तरं भवेत् । अस्त-
व्यस्तपदव्यापि निगूढार्थं तथाकुलम् । व्याख्यागम्यमसा-
रञ्च नोत्तरं शस्यते बुधैः” । अस्तव्यस्तपदव्यापि अनन्वि-
तार्थपदव्याप्तमिति व्यवहारतिलके भवदेवभट्टाः । सिथ्यो-
त्तरभेदमाह पुनर्व्यासनारदौ । “मिथ्यैतन्नाभिजानामि
मम तत्र न सन्निधिः । अजातश्चास्मि तत्काले इति
मिथ्या चतुर्विधन्” । मिथ्यैतदितिशब्दतोनाभिजानामी-
व्यादिकमर्थतोऽपह्नवः । तथा च कात्यायनः । “श्रुत्वा
भाषार्थमन्यस्तु यदि तं प्रतिषेधति । अर्थतः शब्दतोवापि
मिथ्या तज्ज्ञेयमुत्तरम्” । त्वं मह्यं धारयसीति प्रति-
ज्ञायां न गृहीतमिति शब्दतः । कालविशेषगर्भायां तस्यां
सत्यां तदानाहं जात इति अर्थतः । देशकालविशेषगर्भा-
यां तदा तत्र नाहमासम् इत्यप्यर्थतः । देशादिमत्यां तच्-
छून्यायां वा न जानामीत्यर्थतएव योम्यास्मरणेनार्थतस्त-
दग्रहणप्रतिपादनात् । अत्र चरमत्रयं ग्रहणावस्कन्दनमु-
खेन ग्रहणाभावप्रतिपादकं सापदेशमिथ्योत्तरमात्रम् आद्यं
मिथ्योत्तरमात्रम् । तच्च कारणोत्तरं त्रिविधं वलवत्तु-
ल्यवलं दुर्वलञ्च तत्र बलवदुत्तरं यथा त्वत्तः तं गृहीत-
[Page1093-a+ 38]
मिति सत्यं किन्तु परिशोधितमिति अत्रोत्तरवादिन
एव क्रियानिर्देशः । तथा च नारदः । “आधर्य्यं पूर्व-
पक्षस्य यस्मिन्नर्थवशाद्भवेत् । विवादे साक्षिणस्तत्र प्रष्टव्याः
प्रतिवादिनः” । आधर्य्यं दुर्बलत्वं पूर्व्वपक्षस्य । ततश्च
स्थापकसाध्यस्य धार्य्यमाणत्वस्य ध्वंसकारणं निर्य्यातनादि
तद्रूपमुत्तरं कारणोत्तरम् । अतएव मिथ्योत्तरादस्य भेदः
तद्ध्वि धार्य्यमाणत्वस्यात्यन्ताभावप्रयोजकमग्रहणरूपं न तु
ध्वंसरूपम् । तुल्यवलकारणोत्तरं यथा मदीयेयं भूमिः
क्रमागतत्वादिति वाद्युक्ते मदीयेयं भूमिः क्रमागतत्बादिति
प्रतिवादिना तथीत्तरमिति तत्र पूर्ववादिनः साक्ष्युप-
न्यासः । तदसामर्थ्ये प्रतिवादिनः । तथा च याज्ञवल्क्यः ।
“साक्षिषूभयतः सत्सु साक्षिणः पूर्ववादिनः । पूर्वपक्षेऽ-
धरीमूते भवन्त्युत्तरवादिनः” । दुर्बलकारणोत्तरं यथा
ममेयं भूः क्रमागतत्वादिति वाद्युक्ते ममेयं भूर्दशवर्षभुज्य-
मानत्वादिति प्रत्युत्तरम्” व्य० त० रघु० ।
“शोधयेत् पूर्व्ववादं तु यावन्नोत्तरदर्शनम् । अवष्टब्धस्यी-
त्तरेण निवृत्तं शोधनं भवेत्” नार० । ९ न्यायावयवभेदे
न० । “विषयो विशयश्चैव पूर्वपक्षस्तथोत्तरम् । निर्ण्णय-
श्चेति सिद्धान्ताः शास्त्रेऽधिकरणं स्मृतम्” मीमांसा । तच्च
सिद्धान्तानुकूलतर्कोपन्यासरूपम् । १० प्रतिवचने न० “प्रचक्रमे
च प्रतिवक्तुमुत्तरम्” रघु० । ११ उपरिस्थे, “समे देशे प्रतिष्ठाप्य
चेलाजिनकुशोत्तरम्” गीता । “मृदुप्रवालोत्तरपुष्पशय्याम्”
रघुः १२ ऊर्द्ध्वमागे “तद्वाहनादवनतोत्तरकायमीषत्” रघुः
“दूर्वाङ्कुरयवप्लत्वक्षत्वगभिन्नपुटोत्तरः इति रघुः । १३ वाम-
मागे । “पितृपात्रे निधायार्घं न्यब्जमुत्तरतोन्यसेत्” मत्स्य
पु० । “न्यसेदित्यत्राख्यातोपस्थापितकर्तुर्वामपार्श्वे न्यासः
कर्तव्यः” श्रा० त० रघु० । तस्य तदर्थत्वे उदा० तत्रैव यथा
“तस्माद्यस्य दक्षिणतो लक्ष्म भवति तं पुण्यलक्ष्मीकमित्या-
चक्षते उत्तरतः स्त्रियाः उत्तरायणा हि स्त्रीति” शत-
पथश्रुतिः । “उत्तरे चास्य सौवर्ण्णं लक्ष्म पार्श्वे भविष्यति”
भारतम् दिशि “अस्त्युत्तरस्यां दिशि देवतात्मात्मा” कुमा० ।
“सर्वेषाञ्चैव वर्षाणां मेरुत्तरतः स्थितः” पृ० अत्र वृत्तौ
पुंवद्भावः । दिग्दिशकालवर्त्तिपरत्वेऽपि अस्य स्वाभिधेया
वधिनियमरूपव्यवस्थावाचित्वात् सर्वनामतया तत्कार्य्यम्
उत्तरे ग्रामाः उत्तरस्यै नगर्य्यैः उत्तरस्मिन् दिने, संज्ञायां
तु न सर्वनामकार्य्यम् उत्तराः कुरवः । तत्रोत्त रकालवृत्तौ
“ऋद्धिमन्तमधिकर्द्धिरुत्तरः पूर्वमुत्सवमपोदुत्सवः” रघुः
“सखोभिरस्रोत्तरमीक्षित्ममिमाम्” कुमा० । अवधिश्च
[Page1093-b+ 38]
द्विविधःदशिकः कालिकश्च तत्र दैशिकः “समुद्रस्योत्तरे तीरे
जम्भला नाम राक्षसी” गर्भप्रसवमन्त्रः । अत्र दिग्देशा-
वधिवाचित्वे उद् + ऊर्द्ध्वार्थे तरप् । तथा हि लङ्कावधि-
मेरुपर्य्यन्तदेशानाम् भूवलये क्रमश उन्नतत्वात् तत्सन्नि-
हितदेशस्य उन्नत्वादुत्तरत्वम् “स्वापेक्षया मेरुसन्नि-
हितत्वमेव उत्तरत्वमिति” मुक्ता० । अतएव तद्देशस्यो-
च्चत्वादेव च क्रमशस्तत्र उत्तरध्रुवस्यौन्नत्यम्” सि० शि०
उक्तम् “निरक्षदेशे क्षितिमण्डलोपगौ ध्रवौ नरः
पश्यति दक्षिणोत्तरौ । तदाश्रितं स्वे जजयन्त्रवत्तथा
भ्रमद्भचक्रं निजमस्तकोपरि । उदग्दिशं याति नरो
यथा यथा तथा तथा तन्नतमृक्षमण्डलम् । उदकंध्रुव
पश्यति चोन्नतं क्षितेस्तदन्तरे योजनजाः पनांशकाः”
तद्दिशः क्रमशः उच्चत्वाच्च दक्षिणस्या अधस्त्वम् । अतएव
तद्दिशोऽवाचीत्वम् । तद्दिक्कृतदेशस्यापि उत्तरदिक्स्थत्वेनो-
त्तरत्वम् । कालिकस्य उत्तरत्वं तु स्वापेक्षया परत्वम् तच्च
स्वापेक्षया ऽल्पसूर्य्यक्रियासामानाधिकरण्यम् । सूर्य्य-
क्रिययैव स्वण्डकालव्यवहारात् तत्र प्राग्वर्त्तिका-
लवृत्तेः वहलसूर्य्यक्रियासामानाधिकरण्यात् तथा-
त्वम् । तथा च एतादृशार्थपरत्वे उदः उत्क्रान्ति
प्रकर्षे तरप् । उत्तरकालवाचित्वेऽपि अव्यवहिते एवास्य
वृत्तिरौत्सगिकी लक्षणया अधिककालोत्तरत्वमपि प्रता-
य्यते । तेन स्याव्यवहितोत्तरक्षणवृत्तिकत्वमित्यादिप्रयोगो-
द्रष्टव्यः । अधिकार्थे तु उदः उत्कर्षार्थत्वमिति विवेकः ।
१४ प्रधाने “धर्मोत्तरं मध्यममाश्रयन्ते” रघुः “कस्मा-
त्तात तवाद्येह शोकोत्तरमिदं मनः” भा० अनु०
१६३ अ० १५ अधिके “देवीं तु मनसा ध्यात्वा शतमष्टो-
त्तरं जपेत्” तन्त्रम् । “सप्तोत्तरं मर्मशतं द्वे च
सन्धिगते तथा” या० स्मृ० । उत्तीर्य्यतेऽस्मात्
संसारः अपादाने अप् । १६ विष्णौ पु० । “उत्तरोगो-
पतिर्गोप्ता” विष्णुस० “जन्मसंसारबन्धनादुत्तरन्त्यत
उत्तरः विश्वस्मात् वा उत्कृष्टः--भा० । १७ शिवे पु०
तस्यापि तथात्वात् । भावे अप् । १८ उत्तरणे उल्लङ्घने ।
१९ विराटनृपस्य पुत्रे पु० स च भूमिञ्जयापरनामा ।
२० तत्कन्यायां स्त्री तत्कथा यथा भा० विरा०
प० ३५ १३६ अ० । “दृष्ट्वा भूमिञ्जयं नाम पुत्रं मत्स्यस्य
मानिनम्” इत्युपक्रम्य “उवाच रहसि प्रीतः कृष्णां
सर्वार्थकोविदः । उत्तरं ब्रूहि कल्याणि । क्षिप्रं
मद्वचनादपि” । “उत्तरायाः प्रमुखतः सर्वं जान-
[Page1094-a+ 38]
न्नरिन्दमः” “अथोत्तरा च कन्याश्च स ख्यस्तमब्रुवँ
स्तदा” “यद्युत्तरोऽयं संग्रामे विजेष्यति महारथान्”
इति च । उत्तरा च अभिमन्योः पत्नी तत्कथापि तत्रैव
७१, अ० । “उत्तरां प्रतिगृह्णातु सव्यपाची धनञ्जयः”
इति विराटेनोक्ते “प्रतिगृह्णाम्यहं राजन्! स्नुषां दुहितरं
तव” “स्नुषार्थे उत्तरां राजन्! प्रतिगृह्णामि ते सुताम्”
“तां प्रत्यगृह्णात् कौन्तेयः सुतस्यार्थे धनञ्जयः । सौभद्र-
स्यानवद्याङ्गी विराटतनयां तदा । तत्रातिष्ठन् महाराजो
रूपमिन्द्रस्य घारयन् । स्नुषां तां प्रतिजग्राह कुन्तीपुत्रो
युधिठिरः । प्रतिगृह्य च तां पार्थः पुरस्कृत्य जनार्द्दनम् ।
विवाहं कारयामास सौभद्रस्य महात्मनः” ७२ अ० ।
२१ अपृष्टकथने “कृतात्र देवी वचनाधिकारिणी त्वमु-
त्तरं दासि! ददासि का सती” नैष० । उत्तरकालभावित्वा-
दुत्तरत्वाच्चास्य तथात्वमजिज्ञासिताधानतया चास्य निग्रह
स्थानत्वं तदभिप्रायेण उक्तश्लोकेन निग्रहार्थकाक्षेपः कृतः ।
<LEND>
