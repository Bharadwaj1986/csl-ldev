<L>14115<pc>2111,a<k1>कुमारी<k2>कुमारी
कुमारी¦ स्त्री कुमार + प्रयमवयोवचनत्वात् स्त्रियां ङीष् ।
१ अनूढकन्यायां वर्षभेदेन तन्नामभेदाः कालसङ्खर्षाशब्दे
उक्ताः तन्त्रसारे तत्पूजाफलसहितानाममेदा अन्यथा
उक्ता यया “होमादिकन्तु सकलं कुमारीपूजनं विना ।
[Page2111-b+ 38]
परिपूर्णफलं न स्यात् पूजया तत्द्भवेद्धुवम् । कुमारीपु-
जया देवि! फल कोटिगुणं भवेत् । पुष्पं कुमार्य्यै यद्दत्तं
तन्मेरुसदृशं भवेत् । कुमारी भोजिता येन त्रैलोक्यं तेन
भोजितम्” । तत्र कुमारीनिर्णयः जामले “एकवर्षा
भवेत् सन्ध्या द्विवर्षा च सरखती । त्रिवर्षा त्रिविधा मूर्त्ति-
श्चतुर्वर्षा च कालिका । सुभगा पञ्चवर्षा तु । षड्वर्षा च
उमाभवेत् । सप्तभिर्म्मालिनी साक्षादष्टवर्षा च कुब्जिका ।
नवभिः कालसङ्कर्षा दशभिश्चापराजिता । एकादशे च
रुद्राणी द्वादशाब्दे तु भैरवी । त्रयोदशे महालक्ष्मी
द्विसप्ता पीठनायिकाः । क्षेत्रज्ञा पञ्चदशभिः षोडशे चा-
म्बिका स्मृता । एबं क्रमेण संपूज्या यावत्पुष्पं न
दृश्यते । प्रतिपदादिपूर्णिमान्तं वृद्धिभेदेन पूजयेत् ।
महापर्व्वसु सर्वेषु विशेषाच्च पवित्रके । महानवम्यां
देकेशि! कुमारीञ्च प्रपूजयेत् । “कुमारिका ह्यहं नाथ!
सदा त्वंहि कुमारिका । अष्टोत्तरशतं वापि एकां वापि
प्रपूजयेत् । पूजिताः प्रतिपूज्यन्ते निर्दहन्त्यवमानि-
ताः । कुमारी योगिनी साक्षात् कुमारी परदेवता ।
असुरा दुष्टनागाश्च ये च दुष्टग्रहा अपि । भूतवे-
तालगन्धर्व डाकिनीयक्षराक्षसाः । याश्चान्याः देवताः सर्वा
भूर्भुवःखःस्थभैरवाः । पृथिव्यादीनि सर्वाणि व्रह्माण्डं
सचराचणम् । ब्रह्मा विष्णुश्च रुद्रश्च ईश्वरश्च सदाशिवः ।
ते तुष्टा सर्वदेवाश्च यस्तु कन्यां प्रपूजयेत् । विधियुक्तं
कुमारीश्च भोजयेच्चैव भैरवीम् । पाद्यमर्घ्यन्तथा
धूपं कुङ्गुमञ्चन्दनं शुभम् । भक्तिभावेन संपूज्य कुमारी-
भ्योनिवेदयेत् । प्रदक्षिणत्रयं कुर्य्यादादौ मध्ये तथा-
न्ततः । पश्चाच्च दक्षिणा देया रजतंखर्णमौक्तिकैः । द-
क्षिणाश्च कुमारीभ्योदद्यात् प्रक्रमतस्ततः । विवाहयेद्य-
स्तु कन्यां ब्रह्महत्यां विनश्यति । गोहत्या च स्त्रीह-
त्या च सर्कपापं प्रणश्यति । यो यच्च पुण्यकाले च
कन्यादानं प्रकल्पयेत् । वालुकासागरं ज्ञेयं तावद्वद
सहस्रकम् । एकैकं कुलमुद्दिश्य रुद्रलोके महीयते” क-
न्यादानन्तु तत्तदेवताप्रीतये इति सम्प्रदायः । वस्तुतस्तु
तत्तद्वर्षायाः कन्यायास्तत्तद्देवताबुद्ध्या शिवरूपत्वं सम्पदा-
नीये विभाव्य दद्यादिति रहस्मार्थः” कृष्णानन्दः ।
“सं प्राप्ते द्वादशे वर्षे कुमारीत्यभिधोबते इति स्मृत्युक्तायां
२ द्वादशवर्षी यकत्यायाम् ३ पार्वत्याम् ४ नवमल्लिकायां
५ नदीभेदे ६ घृतकुमार्य्याम् तत्पर्य्यायगुणादि भावप्रकाशे
उक्तं यथा “कुमारी गृहकन्या च कन्या वृतकुमारिका
[Page2112-a+ 38]
कुमारी भेदिनी शीता तिक्ता नेत्र्या रसायनी । मधुरा
वृंहणी बल्या वृष्या वातविषप्रणुत् । गुल्मप्लीहयकृद्-
वृद्धिकफज्वरहरी, हरेत् । ग्रन्थ्यग्निदग्धविस्फोट-
पलितत्वत्वगामयान्” ।
७ अपराजितायां ८ जम्बुद्वीपांशभेदे कुमारिकाखण्डे
९ सहायां मेदि० । १० सीतायां हेमच० ११ बन्ध्याकर्कट्याम्
१२ स्थूलैलायां १३ मोदिनीपुष्पे । १४ तरुणीपुष्पे १५ श्यामा-
पक्षिणि राजनि० ।
<LEND>
