<L>25437<pc>3638,b<k1>दुर्दृष्ट<k2>दुर्दृष्ट
दुर्दृष्ट¦ त्रि० दुष्टं दृष्टम् । रागादिदोषेण दृष्टे “दुर्दृष्टांस्तु
पुनर्दृष्ट्वा व्यवहारान् नृपेण तु । सभ्याः सजयिनो
दण्ड्या विवादाद्द्विगुणन्दमम्” याज्ञ० “दुर्दृष्टान् स्मृ-
त्याचारप्राप्त घर्मोल्लङ्घनेन रागलोभादिभिरसम्यग्घिचारि-
तत्वेनाशङ्क्यमानान् व्यवहारान् पुनः स्वयं सम्यक् विचार्य
निश्चितदोषाः पूर्वसभ्याः जयिसहिताः प्रत्येकं विवादे
यो दमः पराजितस्य तं द्विगुणन्दाप्याः । अप्राप्तजेतृ
दण्डविधिपरत्वाद्वचनस्य रागाल्लोभादित्यादिश्लोकेन
अपौनरुक्तम् । यदा पुनः साक्षिदोषेण व्यवहारस्य
दुर्दृष्टता तदा साक्षिण एव दण्ड्याः न जयी नापि सभ्याः
यदा तु राजानुमत्या व्यवहारस्य दुर्दृष्टत्वन्तदासर्व एव
राजसहिताः सभ्यादयो दण्डनीयाः । “पादो
गच्छति कर्तरि पादः साक्षिणमृच्छति । पादः सभा-
सदः सर्वान् पादो राजानमृच्छति” इति वचनात् । एतच्च
प्रत्येकं राजादीनां दोषप्रतिपादनम् न पुनरेकस्यैव
पापापूर्वस्य विभागाय, यथोक्तम् “कर्तृसमवायिफल-
जननस्वभावत्वादपूर्वस्य” मिता० ।
<LEND>
