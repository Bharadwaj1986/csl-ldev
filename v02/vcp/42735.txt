<L>42735<pc>4989,a<k1>व्याहृति<k2>व्याहृति
व्याहृति¦ स्त्री वि + आ + हृ--क्तिन् । १ उक्तौ २ भूर्भूवःस्वरा-
दिषु सप्तषु भूर्भूवःस्वरादिलोकसप्तात्मकेषु मन्त्रभेदेषु च
सप्त लोकाः पुनरेताः सप्त व्याहृतय एवेति योगियाज्ञ-
वल्क्येन प्रतिपादितम् यदाह “भूराद्याश्चैव सत्यान्ता
सप्त व्याहृतयस्तथा । लोकास्ता एव सप्तैते उपर्य्यु-
परिसंस्थिताः” । तथा “सप्त व्यहृतयः प्रोक्ताः पुरा य स्तु
स्वयम्भुवा । ता एव सप्त छन्दांसि लोकाः सप्त प्रकीर्त्तिताः”
यया च वासनया सप्त व्यहृतयः सप्त लोकाः सा च
वासना योगियाज्ञवलक्येनैव निरुक्त्या विविच्य प्रतिपा-
दिताः यदाह “भवन्ति चास्मिन् भूतानि स्थावराणि
चराणि च । तस्माद्भूरिति विंज्ञेया प्रथमा व्याहृतिः
स्मृता । भवन्ति भूयो भूतानि उपभोगक्षये पुनः ।
कल्पान्ते उपभागाय भुवस्तस्मात् प्रकीर्त्तिता । शीतो-
ष्णवृष्टितेजांसि जायन्ते तानि वै सदा । आलयः सुकृ-
तीनाञ्च स्वर्लोकः स उदाहृतः । अधरोत्तरलोकेभ्या
महांस्तु परिपालितः । हृदयं सर्वलोकानां मह-
स्तेन निगद्यते । कल्पदाहप्रलीनास्तु प्राणिनस्तु पुनः
पुनः । जायन्ते तु पुनः सर्गे जनस्तेन निगद्यते । सन-
[Page4989-b+ 38]
काद्यास्तपःसिद्धा ये चान्ये ब्रह्मणः सुताः । अधिकार
निवृत्ताश्च तिष्ठन्त्यस्मिंस्ततस्तपः । सत्यन्तु सप्तमो लोको
ब्रह्मणस्तदनन्तरम् । सर्वेषाञ्चैव लोकानां मूर्ध्नि सति-
ष्ठते सदा । ज्ञानकर्मसु निष्ठानां तथा सत्यस्य भाषणात् ।
प्राप्यते चोपभोगार्थं प्राप्य न च्यवते पुनः । तत्सत्यं
सप्तमो लोकस्तस्मादूर्द्ध्वं न विद्यते” ।
<LEND>
