<L>2598<pc>0226,b<k1>अपथ्य<k2>अपथ्य
अपथ्य¦ न० पथ्ये वैद्यकोक्तभोजनादिनियमाय नीत्युक्ताचाराय
<>वा हितम् यत् न० त० । वैद्यकोक्तिमुल्लङ्घ्य, अनिष्टे
<>मोजनादौ अहिताचारे च “अकार्य्यं कार्य्यसङ्काशमपथ्यं
<>पथ्यमस्मेतम्” रामा० । “संतापयन्ति किमपथ्यभुजं
<>न रोगा” इति वै० । पथ्यापथ्ये च सुश्रुते दर्शिते यथा
<>“अथातो हिताहितीयमध्यायं व्याख्यास्यामः । यद्वायोः
<>पथ्यं तत्पित्तस्यापथ्यमित्यनेन हेतुना न किञ्चिद्द्रव्य-
<>मेकान्तेन हितमहितं वास्तीति” केचिदाचार्य्या ब्रुवते
<>तत्तु न सम्यक् । इह खलु यस्माद् द्रव्याणि स्वभावतः
<>संयोगतश्चैकान्तहितान्येकान्ताहितानि हिताहितानि
<>च भवन्ति । तत्रैकान्तहितानि जातिसात्म्यात् सलिल-
<>घृतदुग्धौदनप्रभृतीनि । एकान्ताहितानि दहनपचन-
<>मारणादिषु प्रवृत्तान्यग्निक्षारविषादीनि । संयोगादप-
<>राणि विषतुल्यानि भवन्ति । हिताऽहितानि तु यद्वायोः
<>पथ्यं तत्पित्तस्यापथ्यमित्यतः सर्व्वप्राणिनामयमाहारार्थं
<>वर्ग उपदिश्यते । तद्यथा रक्तशालिषष्टिककङ्गुकमुकु-
<>न्दकपाण्डुकपीतकप्रमोदककालकाशनकपुष्पककर्दमकशकुना-
<>हृतसुगन्धककलमनीवारकोद्रवोद्दालकश्यामाकगोधूमवेणुयवा-
<>दयः । एणहरिणकुरङ्गमृगमातृकाश्वदंष्ट्राकरालक्रकर-
<>कपोतलावतित्तिरिकपिञ्जलवर्त्तीरवर्त्तिकादीनां मांसानि ।
<>मुद्गवनमुद्गमकुष्ठकलायमसूरमङ्गल्यचणकहरेण्वाढकीसतीनाः ।
<>चिल्लीवास्तूकसुनिषण्णकजीवन्तीतण्डुलीयकमण्डूकपर्ण्यः ।
<>गव्यं घृतं सैन्धवदाडिमामलकमित्येष वर्गः सर्वप्राणिनां
<>सामान्यतः पथ्यतमः । तथा ब्रह्मचर्य्या-निवातशयनो-
<>ष्णोदकनिशास्वप्नव्यायामाश्चैकान्ततः पथ्यतमाः । एकान्त-
<>हितान्येकान्ताहितानि प्रागुपदिष्टानि ॥ हिताहितानि
<>तु यद्वायोः पथ्यं तत्पित्तस्यापथ्यमिति ॥ संयोगतस्त्वप-
<>राणि विषतुल्यानि भवन्ति । तद्यथा । वल्लीफलकवक-
<>करीराम्लफललवणकुलत्थपिण्याकदधितैलविरोहिपिष्टशुष्क
<>शाकाजाविकमांसमद्यजाम्बवचिलिचिममत्स्यगोधावराहांश्च
<>नैकध्यमश्नीयात् पयसा ।
<P>रोगं सात्म्यञ्च देशञ्च कालं देहञ्चबुद्धिमान् । अवेक्ष्या-
<>ग्न्यादिकान् भावान् रोगवृत्तेः प्रयोजयेत् । अवस्थान्तर-
[Page0227-a+ 38]
<>बाहुल्याद्रोगादीनां व्यवस्थितम् । द्रव्यं नेच्छन्ति भिषज
<>इच्छन्ति स्वस्थरक्षणे । द्वयोरन्यतरादाने वदन्ति विषदुग्ध-
<>योः । दुग्धस्यैकान्तहिततां विषमेकान्ततोऽहितम् ॥ एवं
<>युक्तरसाद्येषु द्रव्येषु सलिलादिषु । एकान्तहिततां विद्धि
<>वत्स! सुश्रुत! नान्यथा ॥
<P>अतोऽन्यान्यपि संयोगादहितानि वक्ष्यामः ॥ न च
<>विरूढधान्यैर्व्वसामधुपयोगुडमाषैर्व्वा ग्राम्यानूपोदकपिशि-
<>तादीनि चाभ्यवहरेत् । न पयोमधुभ्यां रोहिणीशाकं
<>जातु शाकं वाश्नीयात् । बलाकां वारुणीकुल्माषाभ्याम् ।
<>काकमाचीं पिप्पलीमरिचाभ्यां, नाडीभङ्गशाककुक्कुटदधीनि
<>च नैकध्यम् । मधु चोष्णोदकानुपानं पित्तेन वा मांसानि ।
<>सुराकृशरपायसांश्च नैकध्यम् । सौवीरकेण सह तिल-
<>शष्कुलीम् । मत्स्येः सहेक्षुविकारान् ॥ गुडेन काकमाचीं,
<>मधुना मूलकं, गुडेन वाराहं, मधुना च सह विरुद्धम् ।
<>क्षीरेण मूलकम् । आम्रजाम्बवश्वाविच्छूकरसगोधाश्च सर्व्वांश्च-
<>मत्स्यान्विशेषेण चिलिचिमं पयसा । कदलीफलं ताल-
<>फलेन, पयसा, दध्ना, तक्रेण वा । लकुचफलं पयसा, दध्ना,
<>माषसूपेन वा मधुना, घृतेन च प्राक् पयसः पयसोऽन्ते वा ।
<P>अतः कर्म्मविरुद्धान् वक्ष्यामः ॥ कपोतान् सर्षपतैल-
<>भृष्टान्नाद्यात् । कपिञ्जलमयूरलावतित्तिरिगोधाश्चैरण्ड-
<>दार्वग्निसिद्धा एरण्डतैलसिद्धा वा नाद्यात् । कांस्यभाजने
<>दशरात्रपर्य्युषितं सर्पिर्म्मधु चोष्णैरुष्णे वा । मत्स्यपरि-
<>पचने शृङ्गवेरपरिपचने वा सिद्धां काकमाचीम् । तिल-
<>कल्कसिद्धमुपोदिकाशाकम् । नारिकेलेन वराहवसापरि-
<>भृष्टां बलाकाम् । भासमङ्गारशूल्यं नाश्नीयादिति ॥
<P>अतो मानविरुद्धान् वक्ष्यामः ॥ मध्वम्बुनी मधुसर्पिषी
<>मानतस्तुल्ये नाश्नोयात् । स्नेहौ मधुस्नेहौ जलस्नेहौ
<>वा विशेषादान्तरीक्षोदकानुपानौ ।
<>अत ऊर्द्ध्वंरसद्वन्द्वानि रसतो वीर्य्यतो विपाकतश्च विरुद्धानि
<>वक्ष्यामः । तत्र मधुराम्लौ रसवीर्य्यंविरुद्धौ मधुरलवणौ च
<>मधुरकटुकौच सर्वतः । मधुरतिक्तौ रसविपाकाभ्यां मधुर-
<>कषायौ चाम्ललवणौं रसतः । अम्लकटुकौ रसविपाकाभ्यामम्ल-
<>तिक्तावम्लकषायौ च सर्व्वतः । लवणकटुकौ रसविपाकाम्यां
<>लवणतिक्तौ लवणकषायौ च सर्वतः । कटुतिक्तौ रसवी-
<>र्य्याभ्यां कटुकषायौ तिक्तकषायौ च रसतः । तरतमयोग-
<>युक्तांश्च भावानतिरुक्षानतिस्निग्धानत्युष्णानतिशीतानित्येव-
<>मादीन् विवर्जयेत् । भवन्ति चात्र ॥
<>विरुद्धान्येवमादीनि रसवीर्य्यविपाकतः । तान्येकान्ता-
[Page0227-b+ 38]
<>हितान्येव शेषं विद्याद्धिताहितम् ॥ व्याधिमिन्द्रियदौर्बल्यं
<>मरणञ्चाधिगच्छति । विरुद्धरसवीर्य्यादीन् भुञ्जानोऽनात्मवा-
<>न्नरः ॥ यत्किञ्चिद्दोषमुत्क्लेश्य भुक्तं कायान्न निर्हरेत् ।
<>रसादिष्वयथार्थं वा तद्विकाराय कल्पते ॥ विरुद्धाशनजान्
<>रोगान् प्रतिहन्ति विरेचनम् । वमनं शमनं वापि पूर्व्वं
<>वा हितसेवनम् ॥ सात्म्यतोऽल्पतया वापि दीप्ताग्नेस्तरु-
<>णस्य च । स्निग्धव्यायामबलिनां विरुद्धं वितथं भवेत् ॥
<>व्यायामशोलो बलवान् शिशुश्च स्निग्धोऽग्निमांश्चापि महा-
<>शनश्च । आप्नोति रोगान्न विरुद्धजातानभ्यासतो वाऽल्प-
<>तया च जन्तुः । अथ वातगुणान् वक्ष्यामः ॥
<P>पूर्व्वः समधुरः स्निग्धो लवणश्चैव मारुतः ।
<>गुरुविदाहजननो रक्तपित्ताभिवर्द्धंनः ॥ क्षतानां विष-
<>जुष्टानां बलिनः श्लेष्मलाश्च ये । तेषामेव विशेषेण
<>सदा रोगविवर्द्धनः ॥ वातलानां प्रशस्तश्च श्रान्तानां
<>कफशोषिणाम् । तेषामेव विशेषेण व्रणक्लेदविवर्द्धनः ॥
<>मधुरश्चाविदाही च कषायानुरसोलघुः । दक्षिणो मारुतः
<>श्रेष्ठश्चक्षुष्यो बलवर्द्धनः । रक्तपित्तप्रशमनो न च वात-
<>प्रकोपणः ॥ विषदो रूक्षपरुषः स्वरः स्नेहबलापहः ।
<>पश्चिमो मारुतस्तीक्ष्णः कफमेदोविशोषणः । सद्यः प्राण-
<>क्षयकरः शोषणस्तु शरीरिणाम् ॥ उत्तरो मारुतः
<>स्निग्धो मृदुर्म्मधुर एव च । कषायानुरसः शीतो दोषा-
<>णामप्रकोपणः ॥ तस्माच्च प्रकृतिस्थानां क्लेदनो बलवर्द्धनः ।
<>क्षीणक्षयविषार्त्तानां विशेषेणतु पूजितः” इति पृ० १, २० ।
<LEND>
