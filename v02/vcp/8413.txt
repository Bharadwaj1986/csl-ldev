<L>8413<pc>0987,a<k1>इषीका<k2>इषीका
इषीका¦ स्त्री ईष--गत्यादिषु ईकन् कित् ह्रस्वश्च । १ गज-
नेत्रगोलके । २ काशे, ३ मुञ्जामध्यवर्त्तितृणे च तदालम्ब्यैव
अश्वत्थाम्ना पाण्डवबधाय महास्त्रं प्ररित्यक्तम् यथा
भा० प० १४ अ० “व्यथितात्माऽभवत् द्रोणिः प्राप्त-
क्षेममन्यत । तत्र दिव्यमदीनात्मा परमास्त्रमचिन्तयत् ।
जग्राह च स चेषीकां द्रौणिः सव्येन पाणिना । स
तामापदमासाद्य दिव्यमस्त्रमुदैरयत्” इत्युपक्रम्य “तत-
स्तस्यामिषीकायां पावकः समजायत । प्रधक्ष्यन्निव लो-
कांस्त्रीन् कालान्तकयमोपमः” इमामिषीकामधिकृत्य
कृतोग्रन्थः अण् ऐषीकं भारतान्तगेतपर्वभेदे “मुञ्जा
वेषीका तूलमिति” शत० ब्रा० “यदि नडानां यदि वेणूनां
यदि वेषीकाणाम्” शत० ब्रा० १, १, ४, १९, ४ शरशला-
कायां ५ वीरणकाष्ठिकायाञ्च उज्ज्व० “तस्मिन्नास्थदिषी-
कास्त्रं रामोरामावबोधितः” रघुः ।
<LEND>
