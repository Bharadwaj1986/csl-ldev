<L>34683<pc>4523,a<k1>प्रातिपदिक<k2>प्रातिपदिक
प्रातिपदिक¦ त्रि० प्रतिपदायां तिथौ भवः “कालाट् ठञ्”
पा० ठञ् । १ प्रतिपदायां तिथौ भवे २ तत्राविर्भूते वह्नौ पु०
“आदौ प्रतिपदा येन त्वमुत्पन्नोऽसि पावक! । त्वत्पदात्
प्रातिपदिकं संभविष्यन्ति देवताः” वराहपु० । ३ नाम्नि
शब्दभेदे “यत् प्रातिपदिकं नाम तन्नाम्नो नातिरिच्यते”
शब्दश० । तल्लक्षणन्तु “अर्थवदघातरप्रत्ययः प्रातिपदिकम्”
“कृत्तद्धितससासाश्च” पा० व्याख्याते चैते सरलायामस्माभिः
“अधातुरप्रत्यय इति पुंलिङ्गनिर्देशस्त परवल्लिङ्गं द्वन्द्व
तत्पुरुषयोरित्यभिधानात् । एतत्सूत्रे परसूत्रे चार्थव-
त्त्वमेतत्सज्ञाफलीभूतबिभक्तीतरसमभिव्याहारानपेक्षया
लोकेऽर्थबोधजनकत्वम् अन्थथाऽधातुरिति पर्युदासेन
व्याख्यानाद्वाऽर्थवत्त्वे सादृश्यग्रहणेन सिद्धे उत्तरसूत्रे
कृदादीनामनर्थकानामसिद्धेश्चार्थवत्त्वग्रहणं व्यर्थं स्यात् ।
अहन्निति धातौ काण्डे इत्यादि प्रत्ययान्ते च एतत्-
साद्यविभक्त्यनपेक्षत्वेऽपि तदितरानपेक्षत्वसत्त्वेऽपि
अधातुरप्रत्यय इति तत्पर्युदासः । एकदेशवर्णेऽर्थबोध-
जनकत्वाबावान्नातिप्रसङ्गः । अत्र प्रत्ययपदं प्रत्ययप्रत्य-
[Page4523-b+ 38]
यान्तपरं तन्त्रावृत्त्यैवोभयग्रहणादित्याह (प्रत्ययं प्रत्य-
यान्तञ्चेति) सि० कौ०) । अतएव भाष्ये “न लोके केवलेन
प्रत्ययेनार्थोऽवगम्यते केन तर्हि सप्रकृतिकेन” इत्युक्तम् ह-
रिणाप्युक्तम् । “धात्वादीनां विशुद्धानां लौकिकार्थो न
विद्यते । कृत्तद्धितानामर्थश्च केवलानामलौकिकः । प्रा-
ग्विभक्तेस्तदन्तस्य तथैवार्थो न विद्यते” इति । भू सत्ता-
यामित्यादौ कर्मण्यणित्यादौ चार्थकथनन्तु अलौकिकार्थ-
कथनमात्रं प्रक्रियादशायामिति वेदितव्यम् “ब्राह्मणार्थो
यथा नास्ति कश्चिद् ब्राह्मणकम्बले । देवदत्तादयो वाक्ये
तथैव स्युर्निरर्थकाः” इत्युक्तेरखण्डवाक्यस्यापि बोधकत्वा-
त्तस्यापि प्रातिपदिकत्वापत्त्या तदुत्तरं स्वादिप्रसङ्ग इति
तन्निवारणायेदं नियमसूत्रमित्याह “पूर्वसूत्रेणेति” सि० कौ० ।
प्रत्ययग्रहणे यस्मात् स विहितस्तदादेस्तदन्तस्य ग्रहणमिति
न्यायादेव प्रत्ययान्तत्वलाभात् कृत्तद्धितादीनामपि प्रत्यय-
त्वात् पूर्वसूत्रेण संज्ञासिद्धेरिति भावः । पदमिति स्वा-
तन्त्र्येण प्रयोगार्हमर्थवदित्यर्थः । अनुकरणस्य शब्दमात्र
परतया न प्रातिपदिकत्वमनुकरणस्यानितिपरस्य प्रयोगा-
सत्त्वेऽपि इतिपरस्य पृथक् प्रयोगार्हत्वादिति गवि-
त्ययमाहेत्यादौ न प्रसङ्गः” हरिणाप्युक्तम् । अतएव
“गवित्याह भू सत्तायामितीदृशम् । न प्रातिपदिकं नापि
पदं साधु तु तत् स्मृतम्” । प्रातिपदिकार्थे द्योत्ये प्रथ-
मेव । तदर्थश्च नामार्थाः “स्वार्थो द्रव्यञ्च लिङ्गञ्च संख्या
कर्मादिरेव च । अमी पञ्चैव नामार्थास्त्रवः कोषाञ्चिद-
ग्निमाः” इत्युक्ताः । तत्र अलिङ्गा, नियतलिङ्गाश्च प्राति-
पदिकार्थे प्रथमाया उदाहरणम्” सि० कौ० ।
<LEND>
