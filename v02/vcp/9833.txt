<L>9833<pc>1334,a<k1>उपसदी<k2>उपसदी
उपसदी¦ स्त्री उप + सद--घञर्थे क गौ० ङीष् । सन्ततौ
धारायाम् । “स्वगृहेऽस्योपसद्यां मा च्छैत्सीत् प्रजाता च
पशुभिश्चाशितम् षत० १४, ९, ४, २३ । अस्य यजमानस्य उप-
सद्यां सन्ततौ” भा० । सन्ततिश्च द्वेधा कालिकी दैशिकी च ।
तत्र समानानेककालिककार्य्यमात्रधर्मत्वं कालिकसन्तति-
त्वम् । विभिन्नकालीनघटपटादिकार्य्यमात्रवृत्तिधर्मघटत्वादौ
सन्ततित्ववारणाय समानेति सामान्यञ्चान्वयितावच्छेदक-
धर्मेण । तेन सत्त्वद्रव्यत्वादिना घटपटयोः समत्वेऽपि न
क्षतिः । सत्त्वद्रव्यत्वादिकमादाय तद्वारणाय कार्य्य-
मात्रेति । एककालोत्पन्नेषु बहुषु घटेषु तद्वारणाय
अनेककालिकेति । दैशिकसन्ततित्वञ्च समानानेकवृत्ति
कार्य्यमात्रधर्मत्वमितिभेदः । तत्र कालिकसन्ततेः प्रवा-
हादिपदेन व्यपदेशः यथा ज्ञानप्रवाहः, दुःखप्रवाहः इत्यादि
दैशिकसन्ततौ तु श्रेणिप्रभृतिशब्दव्यवहारः यथा वृक्ष-
श्रेणी वृक्षपङ्क्तिरित्यादि । उभयसन्ततौ तु सन्ततिधारादि
शब्दप्रयोगः यथा ज्ञानधारा सुखधारा दुःखसन्तति-
रित्यादि एवं जलधारा तैलधारा तैलसन्ततिरित्यादि ।
तादृशधर्मश्च सुखत्वदुःखत्वज्ञानत्वादिकं वृक्षत्वतैलत्वादिकञ्च ।
उभयविधापि सन्ततिः पुनर्द्विविधा अविच्छिन्ना विच्छिन्ना च
देशकालयोरव्यवधानेऽविच्छिन्ना यथा धारावाहिक स्थले
ज्ञानादिधारा । तयोर्व्यवधाने विच्छिन्ना यथा विच्छिद्य वि-
च्छिद्यजायमानदुःखानाम । विच्छिन्नसन्ततिमादायैव सृष्टि-
[Page1334-b+ 38]
प्रवाहः । सुखदुःखसन्ततिरित्यादिर्व्यवहारः ।
<LEND>
