<L>13496<pc>2031,b<k1>काशी<k2>काशी
काशी¦ स्त्री काशते काश--इन् स्त्रियां ङीप् । काश-
णिच्--अच् गौरा० ङीष् । असिवरुणयोर्मध्यवर्त्तिन्यां
स्वनामख्यातायां शिवपुर्य्याम् । तन्निरुक्त्यादि काशीख० ।
“निर्व्वाणकाशनाद्यत्र काशीति प्रथिता पुरी । अविमुक्ते
महाक्षेत्रे न मुक्ते शम्भुना क्वचित् । प्रागेव हि
मुनेऽनर्घ्यं जातं जाम्बुनदं स्वयम् । पुनः स्वर्धुनि-
तोयेन हीरेण यदि सङ्गतम् । चक्रपुष्करिणीतीर्थं
प्रागेव श्रेयसांपदम् । ततः श्रेष्ठतरं शम्भोर्मणिश्र-
वणभूषणात् । आनन्दकानने तस्मिन्नविमुक्ते शिवा-
[Page2032-a+ 38]
लवे । प्रागेव मुक्तिः संसिद्धा गङ्गा--सङ्गात्ततोऽधिका ।
यदाप्रभृति सा गङ्गा मणिकर्णीसमागता । तदा-
प्रभृति तत् क्षेत्रं दुष्प्रापं त्रिदशैरपि । कृत्वा कर्माण्य-
नेकानि कल्याणानीतराणि च । तानि क्षणात् समुत्-
क्षिप्य काशीसंस्थोऽमृतो भवेत् । तस्य वेदान्तवेद्यस्य
निदिध्यासनतो विना । विना साङ्ख्येन योगेन काश्यां
संस्थोऽमृतो भवेत् । कर्म्मनिर्मूलनकृता विना ज्ञानेन
कुम्भज! । शशिमौलिप्रसादेन काश्यां संस्थोऽमृतोभवेत् ।
यत्नतोऽयत्नतो वापि कालात् त्यक्त्वा कलेवरम् । तारक-
स्योपदेशेन काशीसंस्थोऽमृतो भवेत् । अनेकजन्मसं-
सिद्धैर्बद्धोऽपि प्राकृतैर्गुणैः । असिसंभेदयोगेन काशी-
संस्थोऽमृतो भवेत् । देहत्यागोऽत्र वै दानं देहत्यागोऽ-
त्र वै तपः । देहत्यागोऽत्र वै योगः काश्यां निर्व्वाणसौ-
ख्यकृत् । प्राप्योत्तरवहां काश्यामपि दुष्कृतवानपि ।
यायात स्वं हेलया त्यक्त्वा तद्विष्णोः परमं पदम् ।
महेन्द्राग्निमुखा देवा दृष्ट्वा मुक्तिपथोन्मुखान् । सर्व्वान्
सर्वेशमालोक्य रक्षाञ्चक्रुः पुरा पुरः । असिन्महासि-
रूपाञ्च पापिसङ्गतिखण्डिनीम् । दुष्टप्रवेशं धुन्वानां
धुनीं देवा विनिर्म्ममुः । वरणाञ्च व्यधुस्तत्र क्षेत्रविघ्न
निर्वारिणीम् । दुर्वृत्तस्य प्रवृत्तेश्च निवृत्तिकरणीं सुराः ।
दक्षिणोत्तरदिग्भागे कृत्वासिं वरणां सुराः । क्षेत्रस्य
मोक्षनिःक्षेपरक्षां निर्वृतिमाययुः । क्षेत्रस्य पश्चाद्दिग्भा-
गे तं देहलिविनायकम् । स्वयं व्यापारयामास रक्षार्थं
शशिशेखरः । अनुज्ञातप्रवेशानां विश्वेशेन कृपाव-
ताम् । ते प्रवेशं प्रयच्छन्ति नान्येषां हि कदाचन” ।
अत्रार्थे प्राचीनेतिहासमुक्त्वा माहात्म्यादिकमुक्तं यथा-
“एवं काश्यां प्रविश्यापि पापी धर्म्मानुषङ्गतः । न
क्षेत्रफलमाप्नोति बहिर्भवति तत्क्षणात् । तस्माद्विश्वेश्व-
राज्ञैव काशीवासेऽत्र कारणम् । असिश्च वरणा यत्र
क्षेत्ररक्षाकृतौ कृते । वाराणसीति विख्याता तदारभ्य
महामुने! । असेश्च वरणायाश्च सङ्गमं प्राप्य काशिका ।
वाराणसीह करुणामयदिव्यमूर्त्तिरुत्सृज्य यत्र तु तनुं
तनुभृत् सुखेन । विश्वेशदृङ्महसि यत् सहसा प्रवि-
श्य रूपेण तां वितनुतापदवीन्दधाति । जातो मृतो
बहुषु तीर्थवरेषु रे त्वं जन्तो! न जातु तव शान्तिरभून्नि-
मज्य । वाराणसीति गदतीह मृतोऽमृतत्वं प्राप्याधुना
मम बलात् स्मरशासनः स्याः । अन्यत्र तीर्थसलिले
पतितो द्विजन्मा देवादिभावमयते न तथा तु काश्याम् ।
[Page2032-b+ 38]
चित्रं यदत्र पतितःपुनरुत्थितं न प्राप्नोति पुक्वशजनोऽपि
किमग्रजन्मा । सैषा पुरी संसृतिरूपपारावारस्य पारं
पुरुषः पुरारिः । यस्यां परं पौरुषमर्थमिच्छन् सिद्धिं
नयेत् पौरपरम्परासः । तीर्थान्तराणि मनुजः परि-
तोऽपगाह्य हित्वा तनुं कलुषितां, दिवि दैवतं स्यात् ।
वाराणसीपरिसरे तु विसृज्य देहं सन्देहभाग्भवति देहल-
वाप्तयेऽपि । वाराणसी शमवशीकरणादृतेऽपि योगादयो-
गिजनताञ्जनतापहन्त्री । तत्तारकं श्रवणगोचरतां
नयन्ती तद्ब्रह्म दर्शयति येन पुनर्भवो न । वाराणसी-
परिसरे तनुमिष्टदात्रीं धर्म्मार्थसौख्यनिलयामह
हा विसृज्य । इष्टं पदं किमपि हृष्टतरोऽभिलाष्य-
लाभोऽस्तु मूलमपि नो यदवाप शून्यम् । आः काशि-
रासिजनता ननु वञ्चिताभूद्भालेबिलोचनवता वनि-
तार्द्धभाजा । आदाय यत् सुकृतभाजनमिष्टदेहं निर्वा-
णमात्रमपवर्जयताऽपुनर्भु । वाराणसी स्फुरदसीमगु-
णैकभूमिर्यत्र स्थितास्तनुभृतः शशिभृत्प्रभावात् ।
सर्वे गलेगरलिणोऽक्षियुजो ललाटे, वामार्द्ध, वामतन-
वोऽतनवस्ततोऽन्ते । आनन्दकाननमिदं सुखदं पुरैव
तत्रापि चक्रसरसी मणिकर्णिकाऽथ । स्वःसिन्धुसङ्ग-
तिरथोपरमास्पदञ्च विश्नेशितुः किमिह तन्न विमुक्तये यत् ।
वाराणसीह वरणासिसरिद्वरिष्ठासंभेदखेददमनी द्यु
नदीलसच्छ्रीः । विश्रामभूमिरचलामलभोक्षलक्ष्म्या
हैनां विहाय किमु सीदति मूढजन्तुः । किं विस्मृतं
त्वहह गर्भजमामनस्यं कार्त्तान्तद्रूतकृतबन्धनताडनं वा ।
शम्भोरनुग्रहपरिग्रहलभ्यकाशीं मूढो विहाय किमु याति
करस्थमुक्तिम् । तीर्थान्तराणि कलुषाणि वहन्ति सद्यः
श्रेयोद्रवन्त्यपि बहु त्रिदिवं नयन्ति । पानावगाहन-
विधानतनुप्रहाणैर्वाराणसी तु कुरुते वत मूलनाशम् ।
काशीपुरीपरिसरे मणिकर्णिकायां त्यक्त्वा तनुं तनुभृत
स्तनुमाप्तुवन्ति । भालेविलोचनवतीं गलनीललक्ष्मीं
वामार्द्धबन्धुरबधूं विवुधैकराध्याम् । ज्ञात्वा प्रभावम-
तुलं मणिकर्ण्णिकाया यत् पुद्गलन्त्यजति चाशुचि पूय-
गन्धि । स्वात्मावबोधमहसा सहसा मिलित्वा कल्पान्त-
रेष्वपि स नैव पृथक्त्वमेति । रागादिदोषपरिभूतम-
नोहृषीकाः काशीपुरीमतुलदिव्यमहाप्रभावाम् । ये
कल्पयन्ति परतीर्थसमां समन्तात्ते पापिनो न सह तैः
परिभाषणीयम् । वाराणसीं स्मरहरप्रियराजधानीं
त्यक्त्वा कुतो व्रजसि मूढ! दिगन्तरेषु । प्राप्याप्यजाड्यसु-
[Page2033-a+ 38]
लभां स्थिरमोक्षलक्ष्मीं लक्ष्मीं स्वभावचपलां किमु
कामयेथाः? । विद्याधनानि सदनानि गजाश्वभूत्या स्नक्-
चन्दनानि वनिताश्च नितान्तरम्याः । स्वर्गोऽप्यगम्यैह नो-
द्यमभाजि पुंसि वाराणसी त्वसुलभाऽसुलभा विमु-
क्तिः । धात्रा धृतानि तुलया तुलनामवैतुं वैकुण्ठ-
मुख्यभुवनानि च काशिका च । तान्युद्ययुर्लघु-
तया न्यगि यं गुरुत्वात् तस्थौ पुरीह पुरुषार्थचतुष्ट-
यस्य । काशीपुरीमधिवसन् हि नरोऽनरोऽपि
ह्यारीप्यमाण इह मान्यैहैकरुद्रः । नानोपसर्गज
निसर्गजदुःखभारै कर्म्मापनुत्य स विशेत् परमेशधाम्नि ।
स्थिरापायं कायं जननमरणक्लेशनिलयं विहायास्यां
काश्यामहह परिगृह्णीत न कुतः । वपुस्तेजोरूपं
स्थिरतरपदानन्दसदनं विमूढोऽसौ जन्तुः स्फुटितमिव
काश्यां विनिमयन् । अहो लोकः शोकं किमिह सहते
हन्त हतधीर्विपद्भारैः सारैर्नियतनिधनैर्ध्वंसितधनैः ।
क्षितौ सत्यां काश्यां कथयति शिवो यत्र निधने
श्रुतौ किञ्चिद्भूयः प्रविशति न येनोदरदरीम् । काशिवा-
सिनि जने वनेचरे द्वित्रिभुज्यपि समीरभोजने । स्वैरचा-
रिणि जितेन्द्रियेऽप्यहो काशिवासिपुरुषे विशिष्टता नास्तीह
दुष्कृतकृतां सुकृतात्मनां वा काचिद्विशेषगतिरन्तकृता । हि
काश्याम् । वीजानि कर्म्मजनितानि यदूषरायां
नाङ्कूरयन्ति हरदृग्ज्वलितानि तेषाम् । शशका
मसका वकाः शुकाः कलविङ्गाश्च वृकाः सजम्बुकाः ।
तुरगोरगवानरा नरा गिरिजे! काशिमृताः गतामृ-
ताः । अरुद्ररुद्राक्षफणीन्द्रभूषणा त्रिपुण्ड्र चन्द्रार्द्धधरा
धराङ्गताः । निरन्तरं काशिनिवासिनो जना गिरी-
न्द्रजे! पारिषदा मता मम । यावन्त एव निवसन्ति च
जन्तवोऽत्र काश्यां जलस्थलचराझषजम्बुकाद्याः ।
तावन्त एव मदनुग्रहरुद्रदेहादेहावसानमधिगम्य मयि
प्रविष्टाः । ये तु वर्षेषवो रुद्रा दिवि! देवि! प्रकीर्त्तिताः ।
वातेषवोऽन्तरीक्षे ये ये भुव्यन्तेषवः प्रिये! । रुद्रा दश
दश प्राच्यवाचीप्रत्यगुदक्स्थिताः । ऊर्द्धदिक्स्थाश्च ये
रुद्राः पठ्यन्ते वेदवादिभिः । असंख्याताः सहस्राणि
ये रुद्रा अधिभूतले । तत्सर्वेभ्योऽधिकाः काश्यां
जन्तवो रुद्ररूपिणः । रुद्रावासस्ततः प्रोक्तमविमुक्तं
घटोद्भव! । तस्मादभ्यर्च्च्य काशीस्थान् वर्ण्णान् वर्ण्णेत-
राश्रमान् । श्रद्धयेश्वरबुद्ध्या च रुद्रार्च्चाफलभाक् नरः ।
श्मशब्देन शवः प्रोक्तः शानं शयनमुच्यते । निर्वचन्ति
[Page2033-b+ 38]
श्मशानार्थं मुने! शब्दार्थकोविदाः । महान्त्यपि च
भूतानि प्रलये समुपस्थिते । शेरतेऽत्र शवा भूत्वा श्मशा-
नन्तु ततो महत् । अप्सु भूरिह लये लयं व्रजेदापऔ-
र्ववदनोग्रकन्दरे । मातरिश्वनि महातनूनपाद्व्योम्नि सं-
क्षयति वै सदागतिः । व्योम चापि लयमेत्यहङ्कृतौ सापि
षोडशविकारसंयुता । लीयते महति बुद्धिसंज्ञके हा
महान् प्रकृतिमध्यगो भवेत् । सा गुणत्रयमयी च
निर्गुणं तं पुमांसमवगुह्य तिष्ठति । पञ्चविंशतितमः परः
पुमान् देहगेहपतिरेष जीवकः । प्राकृतः प्रलय एष उच्यते
हंसयानहरिरुद्रवर्जितः । कालमूर्त्तिरथ तञ्च पुरुषं
हेलया कलयतीश्वरः परः । स वै महाविष्णुरिती-
ज्यते बुधैस्तं वै महादेवमुदाहरन्ति । सोऽन्तादि
मध्यैः परिवर्जितः शिवः स श्रीपतिः सोऽपि हि पार्वतो-
पतिः । दैनन्दिनेऽथ प्रलये त्रिशूलकोटीं समुत्क्षिप्य
पुरीं हरः स्वाम् । बिभर्त्ति संवर्त्तमहास्थिभूषणस्ततो
हि काशी कलिकालवर्जिता । स्कन्द उवाच । वारा-
णसीति काशीति रुद्रावास इति द्विज! । महाश्मशान
मित्येवं प्रोक्तमानन्दकाननम् । इति देवीपुरः प्रोक्तं
देवदेवेन शम्भुना । यथा विष्णौ पुराख्यातं तथैवच
मया श्रुतम्” ।
सा च सप्तमोक्षपुर्य्यन्तर्गता । “अयोध्या मथुरामाया का-
शी काञ्चिरवन्तिका । पुरी द्वारवती चैव सप्तैता मोक्षदायि-
काः । काशी० । “अन्यानि यानि तीर्थानि काशीप्राप्ति-
कराणि च । काशीं प्राप्यैव मोक्षन्ते नान्यथा कल्पकोटि-
भिः” भा० टी० नीलकण्ठधृतम् “तत्र हि जन्तोः प्राणेषूत्क्रमं
माणेषु रुद्रस्तारकं व्रह्म व्याचष्टे येनासावमृतीभूय-
मोक्षीभवति” श्रुतिः । तेन काशीमृतानां जन्तूनां
शिवसकाशात्तत्त्वज्ञानलाभेन तत्क्षणात् मुक्तिः तत्त्व-
ज्ञानस्य प्रारब्धेतरसर्व्वकर्म्मनाशकत्वात् तेनैव सर्व-
कर्म्मनाशः । सञ्चितकर्म्मणां कायव्यूहेन भोगात्
परिक्षपणमित्यन्ये । इतरतीर्थमृतानां तु ब्रह्मादि-
लोकप्राप्तौ तत्र श्रवणमननाद्यपेक्षेति भेदः ।
“सा काशी त्रिपुरारिराजनगरी पायादपायाज्जगत्” ।
काशी० “कदा काश्यां गमिष्यामि कदा द्रक्ष्यामि
शङ्करम् । इति ब्रुवाणः सततं काशीवासफलं लभेत् ।
२ काशीस्थदेवीमूर्त्तिभेदेच “विश्वेशं माधवं दुण्ढिं दण्ड
पार्णिञ्च भैरवम् । वन्देकाशीं गुहां गङ्गां भवानीं मणि-
कर्णिकाम् । स्वल्पार्थे ङीप् । ३ खल्पकाशतृणे भरतः
<LEND>
