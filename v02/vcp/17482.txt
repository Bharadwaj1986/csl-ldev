<L>17482<pc>2588,a<k1>गिरि<k2>गिरि
गिरि¦ पु० गॄ--इ किच्च । १ पर्वते । “कुचरो गिरिष्ठा इत्यृचो
निरुक्तौ १ । २० । “गिरिः पर्वतः समुद्गीर्ण्णो भवति”
इत्युक्तम् । “सदोर्द्ध्वबाहुर्योवीरो मुक्तकेशो दिगम्बरः ।
सर्वत्र समभावेन भावयेद्यां नरोत्तमः । इष्टदेवीधिया
नारीं स गिरिः परिकीर्त्तित” इत्युक्तलक्षणे २ तान्त्रि-
कसंन्यासिभेदे, ३ परिव्राजकोपाधिभेदे च । यथा आनन्द-
गिरिः । गि(र)लति स्तोकम् गॄ अच् । ४ बालमू-
षिकायां स्त्री वा ङीप् रमानाथः । ५ नेत्ररोगे मेदि० ।
गिरिकाणः ३ त० प्रकृतिस्वरः । ६ गेन्दुके विश्वः ।
७ पूज्ये त्रि० मेदि० । ८ निगरणे स्त्री अमरः ।
“अथान्धकारं गिरिगह्वरस्थम्” रघुः । “गिरेस्तडित्त्वा-
निव तावदुच्चकैः” माघः । ९ मेघे निघ० । “गिरयो
नाप उग्रा अस्पृध्रन्” ऋ० ६ । ६७ । ११ । “गिरयो
मेघाः” भा० । “गिरिभ्रजो नोर्मयो मदन्तः” ऋ०
१० । ६८ । १ । “गिरिभ्यो मेघेभ्यो भ्रष्टा निर्गताः” भा० ।
“मेघोऽपि गिरिरेतस्मादेव जलादेः संगरणं भवति” निरु०
१२० । १० पारददोषभेदे “मलं विषं वह्निगिरी च
चापलन्नैसर्गिकं दोषमुशन्ति पारदे । उपांधिजौ द्वौ
त्रपुनागयोगजौ दोषौ रसेन्द्रे कथिता सुनीश्वरैः ।
मलेन मूर्च्छा, मरणं विषेण, दाहोऽग्निना कष्टतरः
शरीरे । देहस्य जाड्यङ्गिरिणा सदा स्यात्, चाञ्चल्यतो
वीर्य्यहृतिश्च पुंसाम् । वङ्गेन कुष्ठं भुजगेन षण्डो
भवेदतोऽसौ परिशोधनीयः । वह्निर्विष मलञ्चेति
मुख्या दोषास्त्रयो रसे । एते कुर्दन्ति सन्तापं
मृतिं मूर्च्छां नृणां क्रमात् । अन्येऽपि कथिता दोषा
[Page2588-b+ 38]
भिषग्भिः पारदे यदि । तथाप्येते त्रयो दोषाः शोधनीया
विशेषतः” भावप्र० । ततःपरस्य नदीनखादीनां गिरि-
नद्यादि० पूर्वपदस्थनिमित्तत्रात् वा णत्वम् । गिरिण(न)दी
गिरिण(न)खः गिरिण(न)द्धः गिरिणि(नि)तम्बः ।
<LEND>
