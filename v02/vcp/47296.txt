<L>47296<pc>5362,a<k1>स्नान<k2>स्नान
स्नान¦ न० स्ना--भावे ल्युट् । १ शोधने २ अवगाहने ३ मज्जने
<>च तच्च मन्त्रादिकारणभेदादष्टविधं आ० त० तत्प्रकार-
<>भेदादिकं च दर्शितं यथा
<>“दक्षः “चतुर्थे च तथा भागे स्नानार्थं मृदमाहरेत् ।
<>तिलपुष्पकुशादीनि स्नानार्थञ्चाकृत्रिमे जले” । कुर्य्यादिति
<>शेषः । तथा च “अस्नात्वा चाप्यहुत्वा च भुङ्क्ते-
<>ऽदत्त्वा च यो नरः । देवादीनामृणी भूत्वा नरकं
<>प्रतिपद्यते” । “अस्नात्वा नाचरेत् कर्म जपहोमादि
<>किञ्चन । लालास्वेदसमाकीर्णः शयनादुत्थितः पुमान् ।
<>अत्यन्तमलिनः कायो नवच्छिद्रसमन्वितः । स्रव-
<>त्येव दिवारात्रौ प्रातःस्नानं विशोधनम् । प्रातःस्नानं
<>प्रशसन्ति दृष्टादृष्टफ हि तत् । सरमर्हति पूतात्मा
<>प्रातःस्नायी जपादिनाम् अज्ञानाद् यदि वा मोहात्
<>रात्रौ दुश्चरितं कृतम्। प्रातः स्नानेन तत् सर्वं शोध-
<>यन्ति द्विजातयः”! दृष्टं मलापकर्षादि अदृष्टं प्रत्य-
<>वायपरीहारादि । प्रातः सूर्य्योदयात् प्राक्कालः “प्रातः
<>स्नाय्यरुणकिरणग्रस्तां प्राचीमवलोक्य” इति
<>विष्णूक्तेः । प्रातःस्नाने मध्याह्नस्नानधर्मातिदेशमाह
<>कात्यायनः “यथाहनि तथाप्रातर्नित्यं स्नायादनातुरः ।
<>दन्तान् प्रक्षाल्य नद्यादौ गेहे चेत्तदमन्त्रवत्” । यथा
<>तथेतिकर्त्तव्यतया । सा च “आचरेदुषसि स्नानं तर्प-
<>येद्देवमानुषान्” इति जावाल्युक्ता । वैदिके कर्मणि
<>वामहस्ते वहुतरकुशान् दक्षिणेन पवित्रं धारयेत् ।
<>तथा च छन्दोगपरिशिष्टम् “ह्रस्वाः प्रचरणीयाः स्युः
<>कुशा दीर्घाश्च वर्हिषः । दर्भाः पवित्रमित्युक्तमतः सन्ध्या-
<>दिकर्मसु । सव्यः सोपग्रहः कार्य्यो दक्षिणिः सपवित्रकः” ।
<>प्रचरणीयाः पार्वणपञ्चयज्ञादिकर्मानुष्ठानार्हाः । बर्हिषः
<>यज्ञाद्यास्तरणार्थाः । यत स्तत्तत्कमंसु कुशविशेषा उक्ताः ।
<>अतः सन्ध्यादिकर्मसु अवस्थाविशेषशून्याः कुशाः पवित्रम् ।
<>सोपग्रहः बहुतरकुशयुक्तः सपवित्रको विशिष्टद्विदल-
<>युक्तः । विशेषमाह स एव “अनन्तर्गर्भिणं साग्रं कौशं
<>द्विदलमेव च । प्रादेशमात्रं विज्ञेयं पवित्रं यत्र कुत्र-
<>चित्” । अनन्तर्गर्भिणं अन्तर्गर्भशून्यम् । तथा च
<>शौनकः “अनन्तस्तरुणौ यौ तु कुशौ प्रादेशसम्मितौ ।
<>अनखच्छेदिनौ साग्रौ तौ पवित्राभिधायकौ” । “एतद-
<>भावे कुशपत्रचतुष्टयं त्रय वा समुद्रकरधृतवचनात ।
<>तद् यथा “चतुर्भिर्दर्भपत्रैश्च त्रिभिर्द्वाभ्यामथापि वा ।
[Page5362-b+ 38]
<>पवित्रं कारयेन्नित्यं प्रशस्तं सर्वकर्मसु” । विद्याकर-
<>वाजपेयिधृतम् “पावत्रन्तु द्विजः कुर्य्यात् कुशपत्रद्वयेन
<>वा । पत्रत्रयेण वा कार्य्यं नैकपत्रण कुत्रचित्” ।
<>एतद्दर्शनात् दर्भापवित्रमित्यत्रैवमपि व्याख्येयस्
<>मार्कण्डेयः “सर्वकालं तिलैः स्नानं पुण्यं व्यासोऽव्र-
<>वीन्मुनिः । श्रीकामः सर्वदा स्नानं कुर्वीतामलकैर्नरः ।
<>सप्तनीं नवमीञ्चैव पर्वकालञ्च वर्जयेत्” । विष्णुधर्मोत्तरे
<>“त्वराक्रोधौ तथा वर्ज्यौ देवकर्मणि पण्डितैः । इक्षुरापः
<>पयश्चैव ताम्बूलं फलमौषधम् । भक्षयित्वा तु कर्त्तव्याः
<>स्नानदानादिकाः क्रियाः” । भविष्योत्तरे “स्नातुस्तु
<>वरुणस्तेजो जुह्वतोऽग्निः श्रियं हरेत् । भुञ्जानस्य यम-
<>स्त्वायुस्तस्मान्न व्याहरेत् त्रिषु” । स्नातुः स्नानं कुर्वतः ।
<>अशुचेरवगाहनानन्तरं स्नानमाह योगियाज्ञवल्क्यः “तू-
<>ष्णीमेवावगाहेत यदा चेदशुचिर्नरः । आचम्य तु ततः
<>पश्चात् स्नानं विधिवदाचरेत्” । वामनपुराणम् “ना-
<>भिमात्रजले गत्वा कृत्वा केशान् द्विधा द्विजः । निरुध्य
<>कर्णौ नासाञ्च त्रिःकृत्वो मज्जनं ततः” । तत्रैव वृद्ध-
<>याज्ञवल्क्यः “स्रीतसां संमुखो मज्जेत् यत्रापः प्रव-
<>हन्ति वै । स्थावरेषु गृहे चैव सूर्य्यसम्मुख आप्लवेत्” ।
<>हारीतः “नातुरो न भुक्त्वा न जीर्णवासा न बहुवासा
<>न नग्नी नाश्नन् नावसक्थिको नालङ्कृतो नाजस्रं
<>नाज्ञाते जले नाकुले नाशुचौ न प्रभूतजले न नाभ्रल्प-
<>जले न चत्वरे नोपद्वारे न सन्ध्यायां न निशायां स्नाया-
<>दिति” । चत्वरे काकादिवलिस्थले इति श्रीदत्तः । उप-
<>द्वारे द्वारसमीपे । अत्रैकेन मुनिना नग्नबहुवाससो-
<>र्निषेघस्याभिधानात् स्नाने द्विवासस एवाधिकारः प्रती-
<>यते । एकवस्त्रस्नाने दोषमाह समुद्रकरधृतभविष्ये गो-
<>तमः “एकवस्त्रेण यतस्नानं मूच्या विद्धेन चैव हि ।
<>स्नातस्तु न भवेत् शुद्धः श्रिया च परिहीयते” । अतएव
<>“स्नानं तर्पणपर्य्यन्तं कुर्य्यादेकेन वाससा” इति यदि
<>समूलं तदा प्रेततर्पणपरमिति “तत्रैकवस्त्रा ज्ञातयः”
<>इत्यादिना एकवस्त्रत्वावधानात् “एकेन एकजातीयेन” इति
<>वाचस्पतिमिश्राः । “येन वाससा स्नानं कृतं जलस्थस्य तेनव
<>तर्पणम्” इति कृत्यतत्त्वार्णवः । न च “स्नानशाट्यान्तु
<>दातव्या मृदस्तिस्रो विशुद्धये । जलमध्ये तु यः कश्चित्
<>द्विजातिर्ज्ञानदुर्वलः । निष्पीडयति यद्वस्त्रं स्नानं तस्य
<>वृथा भवेत्” इति वशिष्ठवचने स्नानशाट्यामिति तद्-
<>वस्त्रमिति एकवचननिर्देपेन च सानेऽप्येकवस्त्रत्वमिति
[Page5363-a+ 38]
<>वाच्यम् अ व विशुद्धय इत्यभिधानेनाधोधृतवस्त्रस्यैव मृत्त्र
<>येण प्रक्षालणं नतूत्तरीयस्य एतदर्थमेकवचनम् । अतएव
<>“मृत्त्रयेणाधरीयवस्त्र” प्रक्षाल्यं वशिष्ठवचनैकवाक्यतया ।
<>इत्याह्निकचिन्तामणिः । “म्नातो नाङ्गानि निर्मृज्यात्
<>स्नानशाट्या न पाणिना” इति विष्णुपुराणीयेनाध-
<>रीयवस्त्रेणैव गात्रमार्जनं निषिध्यते । “एतेन निष्पीद्ध्य
<>स्नानवस्त्रमिति” कात्यायनवचने एकत्वमविक्षितमिति निर-
<>स्तम् । अतएव सर्वत्रैकत्वं निर्दिष्टम् । शिष्टानाम् आ-
<>चारोऽपि तथा इति । “नाजस्रमिति पुनः पुनः स्नाननि-
<>षेधः रागप्राप्तस्नानविषयो दृष्टार्थकत्वात् । एवञ्चैकस्मिन्
<>दिने नानातीर्थादिनिमित्तप्राप्तस्नानावृत्तिर्भवत्येव वैधत्वात् ।
<>अत्रापि तन्त्रप्रसङ्गयोः सत्त्वे सकृदेविते । अहः स्नान-
<>प्रधानकालमाह दक्षः “चतुर्थे च तथा भागे स्नानार्थं
<>मृदमाहरेत् । तिलपुष्पकुशादीनि स्नानञ्चाकृत्रिमे जले” ।
<>विष्णुः “कुशाभावे कुशस्थाने काशं दूर्वा वा दद्यादिति
<>विद्याकरधृतम् “तर्जनी रूप्यसंयुक्ता हेमयुक्ता त्वनामिका ।
<>सैव युक्ता तु दर्मेण कार्य्या विप्रेण सर्वदा” । मतस्य
<>सूक्ते “शस्ताः समूला दर्भाश्च गुच्छेन चाधिकं फलम् ।
<>सव्यः गोपग्रहः कार्य्यो दक्षिणः सपवित्रकः” इति
<>रोगिणश्चाण्डालादिस्पर्शोऽपि न दोषायेत्थाह रत्नाकरे
<>वृहस्पतिः “तीर्थे विवाहे यात्रायां संग्रामे देशविल्पवे ।
<>नगरग्रामदाहे च स्पृष्टास्पृष्टि न दुष्यति । आपद्यपि
<>च कष्टायां रुग्भये र्पडने सदा । मातापित्रोर्गुरोश्चैव
<>निदेशे वर्त्तने तथा” । स्पृष्टास्पृष्टीत्यव्ययम क्रिया-
<>व्यतिहारे । तथेति न दुष्यतीत्यर्थः । गारुडे “सर्वतीर्था-
<>भिषेकाद्धि पवित्रं विदुषां वचः । धर्मश्रवणवेलायां
<>विप्रो व्याससमः स्थितः” । तथाविधातुरं प्रति जावालः
<>“अशिरस्कं भवेत् म्नानं स्नानाशक्तौ तु कर्मिणाम् ।
<>आर्द्रेण वाससा वापि दैहकं मार्जनं स्मृतम्” कर्मि-
<>णाम् “शिरः स्नातस्तु कुर्वीत देवं पैत्र्यमथापि वा”
<>इति मार्कण्डेयपुराणोक्तकर्म चिकीर्षूणां मार्जनमिह-
<>प्रोञ्छनं, योगियाज्ञवल्क्यः “असामर्थ्याच्छरीरस्य काल-
<>शक्त्याद्यपेक्षया । मान्त्रस्नानादितः सप्त केचिदिच्छन्ति
<>सूरयः । मान्त्रं भौमं तथाग्नेयं वायव्यं दिव्यमेव च ।
<>वारुणं मानसञ्चैव सप्त स्नानं प्रकीर्त्तितम् । “आपी हि-
<>ष्ठेति” वै मान्त्रं मृदालम्भस्तु पार्थिवम् । आग्नेयं भस्मना
<>सानं वायव्यं गोरजः स्मृतम् । यत्तु सातपवर्षेण
<>स्नानं तद्दिव्यमुच्यते । वारुणञ्चावगाद्यङ्घ मानसं विष्णु-
[Page5363-b+ 38]
<>चिन्तनम् । समस्तं स्नानमुद्दिष्टं मन्त्रस्नानक्रमेद्य तु ।
<>कालदोषादसामर्थ्यात् सर्वं तस्य फलं स्मृतम्” । आपो
<>हिष्ठेति अपो हिष्ठादि ऋक्त्रयमत्र विवक्षितम् । एवञ्च
<>“कालदोषादसामर्थ्यात् न शक्नोति यदाम्भसि । तदा
<>ज्ञात्वा तु ऋषिभिर्मन्त्रैर्दृष्टन्तु मार्जनम् । शन्न आपस्तु १
<>द्रुपदा २ आपो हिष्ठा ३ ऽथमर्षणम् ४ । एभिश्चतुर्भि रृग्-
<>मन्त्रैर्मन्त्रस्नानमुदाहृतम् । इति योमिश्राज्ञवल्कीयंयन्मन्त्र
<>स्नानान्तरं तत् प्राधान्यख्यापनाय । अतएव पितृदयितायां
<>सन्ध्यातः पूर्वं तल्लिखितम् । मृदालम्भस्तु गङ्गामृत्तिका-
<>तिलकरूपः । भस्मना संस्कृतभस्मना इति छन्दोगा-
<>ह्निकः । अवगाह्यं मन्त्राड्यङ्गशून्यावगाहनमात्रं
<>विवक्षितम् अतो मुख्यावगाहनरूपस्नानानुकल्पत्वमप्यु-
<>क्तम् । कालदोषोऽतिवृष्ट्यादिः असामर्थ्यं शरीरापाट-
<>वहेतुः अल्पत्वेन सम्पूर्णवारुणस्नानविधिकालायोग्यत्वं
<>वेतिं । एतन्मूलकं “गेहे चेत्तदमन्त्रवदिति” छन्दोग-
<>परीशिष्टीयं प्रागुक्तम् अन्यथा मूलभूतश्रुत्यन्तरकल्पना-
<>पत्तेः सामर्थ्ये तूद्धृतजलेनापि समन्त्रकस्म्नमाह परा-
<>शरभाष्ये व्यासः “शीतास्त्वपो निषेव्योष्णा मन्त्रस
<>म्भारसंस्कृताः । गेहेऽपि शस्यते सानं तद्धीनमफल
<>स्मृतम्” । पद्मपुराणम् “नैर्मल्यं भावशुद्धिश्च विना
<>म्नानं० न जायते । तस्मान्मनोविशुद्ध्यर्थं स्नानमादौ
<>विधीयते । अनुद्धृतै रुद्धृतैर्वा जलैः स्नानं सदाचरेत् ।
<>तीर्थं प्रकल्पयेद्विद्वान् मूलमन्त्रेण मन्त्रवित् । नमो ना-
<>रायणायेति मूलमन्त्र उदाहृतः । दर्मपाणिस्तु विधिजा
<>आचान्तः प्रयतः शुचिः । चतुर्हस्तसमायुक्तं चतुरस्रं
<>समन्ततः । प्रकल्प्यावाहयेद्गङ्गां गभिर्मन्त्रैविचक्षणः” ।
<>काशीख० अन्यप्रकारो दर्शितो यथा
<>“प्रातःस्नानं चरित्वाथ शुद्ध्यै तीर्थे विशेषतः । प्रातः-
<>स्नानाद् यतः शुद्ध्येत् कायोऽयं गलिनः सदा । छि-
<>द्रितो नवभिश्छिद्रैः स्नवत्येव दिवानिशम् । उत्साह-
<>मेधासौभान्यरूपसम्पत्प्रवर्त्तकम् । मनाप्रसन्नताहेतुः
<>प्रातःस्नानं विशिष्यते । प्रस्वेदलालाद्याक्लिन्नो निद्रा-
<>धीनो यतो नरः । प्रातःस्नानात्ततोऽर्हः स्यान्मन्त्रस्तोत्र-
<>जपादिषु । प्रातः प्रातस्तु यः स्नानं संजाते वारुणो-
<>दये । प्राजापत्यसमं प्राहुस्तन्महाघविधातकृत् । प्रातः-
<>स्नानं हरेत् पापमलक्ष्मीं ग्लानिमेव च । अशुचित्वञ्च
<>दुःस्वप्नं तुष्टिं पुष्टिं प्रयच्छति । नोपसर्पन्ति वै दुष्टाः
<>प्रातःस्नायिजनं क्वचित् । दृष्टादृष्टफलं तस्मात् प्रातः-
[Page5364-a+ 38]
<>स्नानं समाचरेत् । प्रसङ्गतः स्नानविधिं वक्ष्यामि कलसो
<>द्भव! । विधिस्नानं यतः प्राहुः स्नानाच्छतगुणोत्तरम् ।
<>विशुद्धां मृदमादाय वर्हींषि तिलगोमयम् । शुचौ देशे
<>परिस्थाप्य चाचम्य स्नानमाचरेत् । उपग्रही वद्धशिस्वो
<>जलमध्ये समाविशेत् । उरूस्पाहीति मन्त्रेण तोय-
<>मावर्त्त्य सृष्टितः । ये ते शतं ततो जप्यात् तोयस्या
<>मन्त्रणाय च । सुमित्रायानो मन्त्रेण पूर्वं कृत्वा जला-
<>ञ्जलिम् । क्षिपेद् द्वेष्यं समुद्दिश्य जपन् दुर्मत्रिया
<>इति । इदं विष्णुरिदं जप्त्वा लिम्पेदङ्गानि मृत्स्नया ।
<>मृदैकया शिरः क्षाल्यं द्वाभ्यां नाभेस्तथोपरि । नाभे-
<>रधस्तु तिसृभिः पादौ षड्भिर्विशोधयेत् । मज्जेत् प्रवा-
<>हाभिमुख आपो अस्मानिम जपन् । उदित्राभ्यः शुचि
<>रिति मन्त्र उन्मज्जने मतः । मानस्तोकमिमं जप्त्वा
<>लिम्पेद्गात्राणि गोमयैः । इमं मे वरुणेत्यादिमन्त्रैः
<>स्वात्माभिषेचनम् । तत्त्वा यामि तथा त्वन्नः स त्वन्नश्चाप्यु-
<>दुत्तमम् । धाम्नाधाम्नस्तथामापो मौषधीरिति संजपेत् ।
<>यदा दुरघ्न्या मुञ्चन्तु सेतिमावमृतेति च । अष्टावेता
<>इमे मन्त्राः प्रोक्ताः स्वात्माभिषेचने । प्रणवेन ततो विप्रो
<>महाव्याहृतिभिस्ततः । आत्मानं पावयेद्विद्वान् गायत्र्या
<>च ततः कृती । आपो हिष्ठेति तिसृमिः प्रत्यृचं पावनं
<>स्मृतम् । एते वै पावना मन्त्रा इदमाप्नोह्वविष्मती ।
<>देवीराप आपो देवा द्रुपदादिवसंज्ञकः । शन्नो देवी रपो
<>देवीरपाञ्च वरमित्यपि । पुनर्नमेति च नव पावमान्यः
<>प्रकीर्त्तिताः । ततोऽघमर्षणं जप्त्वा द्रुपदां च ततो ज-
<>पेत् । प्राणायामं च विधिवदथ वान्तर्जलं जपेत् । प्रणवं
<>त्रिर्जपेद्वापि विष्णुं वा संस्मरेत् सुधीः । स्नात्वेत्थं वस्त्र-
<>मापीड्य गृह्णीयाद्धौतवाससी” ।
<LEND>
