<L>9233<pc>1175,b<k1>उद्देश<k2>उद्देश
उद्देश¦ पु० उद् + दिश + घञ । १ अनुसन्धाने, २ अन्वेषणे, ३ अभि
लाषे ४ उपदेशेच । आधारे घञ् । ५ उपदेशदेशे “यथोद्देशं
संज्ञापरिभाषम्” व्या० परिभाषा । व्याख्यातैषा नागेशेन
“उद्देशमनतिक्रम्य यथोद्देशम् । उद्देश उपदेशदेशः ।
अघिकरणसाधनश्चायम् । यत्र देशे उपदिश्यते तद्देश
एव वाक्यार्थबोधेन गृहीतसत्तया गृहीतपरिभाषार्थेन च
सर्वत्र शास्त्रे व्यवहारः । देशश्चोच्चारणकाल एवात्र
शास्त्रे व्यवह्रियते । तत्तद्वाक्यार्थबोधे जाते भविष्यति
किञ्चिदनेन प्रयोजनमिति ज्ञानमात्रेणसन्तुष्यद्यथाश्रयग्रा-
हिप्रतिपत्त्यपेक्षोऽयम्” इति “इदित्” पा० १, १, ११ सूत्रे
कैयटः । केचित्तु परिभाषाविषये “तस्मिन्” पा० १, १, ६६
इत्यादिवाक्यार्थबोधे मप्तमोनिर्देशादि क्वेति पर्य्यालोचनायां
सकलतद्विध्युपस्थितौ सकलतत्संस्काराय गुणभेदं परिकल्प्यै
कवाक्यतयैब नियमः । कार्य्यकालपक्षे तु त्रिपाद्यामप्युप-
स्थितिरिति विशेषः । एतदेवाभिप्रेत्य “अधिकारो नाम
त्रिप्रकारः कश्चिदेकदेशस्थः सर्वशास्त्रमभिज्वलयति यथा प्र-
[Page1176-a+ 38]
दीपः सुप्रज्वलितः सर्वं वेश्माभिज्वलयतीति” “षष्ठी स्थाने”
[१, १, ४९ इति पा० सूत्रे भाष्य उक्तम् । अधिकारशब्देन
पारार्थ्यात् परिभाषाप्युच्यते । “कश्चित्परिभाषारूप” इति
कैयटः । दीपो यथा प्रभाद्वारा सर्वगृहप्रकाशक एवमेत-
त्स्वबुद्धिजननद्वारा सर्वशास्त्रोपकारकमिति तत्तात्पर्यम् ।
एतच्च पक्षद्वयसाधारणं भाष्यं, पक्षद्वयेऽपि प्रदेशैकवाक्य
ताया इतः प्रतीतेः । तत्रैतावान्विशेषः । यथोद्देशे
परिभाषादेशे सर्वविचिसूत्रबुद्धावात्मभेदं परिकल्प्य तैरेक-
वाक्यतापरिभाषणम् । तदुक्तं “क्ङिति च” १, १, ५ पा०
इति सूत्रे कैयटेन । “यथोद्देशे प्रधानान्यात्मसंस्काराय
संनिधीयमानानि गुणभेदं प्रयुञ्जत इति” । कार्य्यकाले तु
तत्तद्विधिप्रदेशे परिभाषाबुद्ध्यैकतेति । अत्रैकदेशस्थ इत्य-
नेन तत्र तत्र तत्तद्बुद्धावपि तत्तद्देशस्थत्वं वारयति यथा
व्यवहर्तॄणां कार्यार्थमनेकदेशगमनेऽपि न तत्तद्वेशीयत्वव्यव-
हारः किं त्वभिजनदेशीयत्वव्यवहार एव तद्वत्” ।
६ संक्षेपे “एष तूद्देशतः प्रोक्तो विभूतेर्विस्तरोमया” गीता
“समासकथनमुद्देशः इति सुश्रुतोक्ते ७ तन्त्राधिकरणभेदे ।
उत्कृष्टोदेशः प्रा० स० । ७ उत्कृष्टदेशे च “नवने नन्दनो-
द्देशे न चैत्ररथसंश्रये” रामा० । “अस्ति क्वचिद्वनोद्देशे”
हितो० भूरिप्रयीगः ततस्तसिल् । उद्देशादित्याद्यर्थे अव्य० ।
<LEND>
