<L>1098<pc>0111,a<k1>अथ<k2>अथ
अथ¦ अव्य० चु०--अर्थ--ड पृषो० रलोपः । संशये, आरम्भे
<>आनन्तर्य्ये, प्रश्ने, विकल्पे, प्रकरणे, समुच्चये पक्षान्तरे च ।
<>मङ्गलं तु नास्यार्थः किन्तु अर्थान्तरप्रयुक्तोऽप्ययं श्रुत्या
[Page0111-b+ 38]
<>मङ्गलसाधनं भवति । “ओङ्कारश्चाथशब्दश्च द्वावेतौ ब्रह्मणः
<>पुरा । कण्ठं भित्त्वा विनिर्यातौ तेन माङ्गलिकावुभा” वित्युक्ते
<>स्तस्य श्रवणेन मङ्गलसाधनत्वम् अतएव शारीरकभाष्ये
<>“अर्थान्तरप्रयुक्तोऽथशब्दः श्रुत्या मङ्गलमारचयती” त्युक्तम् ।
<>तत्र “अथातो ब्रह्मजिज्ञासेत्यादौ” साधनचतुष्टयानन्त-
<>र्य्यार्थे “अथ प्रजानामधिप” इत्यादौ चानन्तर्य्ये, “अथ
<>योगानुशासन” मित्यत्र अधिकाररूपारम्भे “शब्दोनित्यः अथा
<>नित्य” इत्यादौ संशये, संशयश्च एकधर्म्मिकं कोटिद्वयज्ञानं
<>तत्र कोट्युपस्थापनस्य संशयहेतुत्वात् प्रकृते तस्यैव संशयशब्दा-
<>र्थता विकल्पश्च संशयविशेष एव । “अथ शक्नोषि भोक्तु-
<>मित्यादौ” प्रश्ने, “अथ शब्दानुशासनमित्यत्र मङ्गलार्थ-
<>तयोपादानमर्थस्तु अधिकार एव “अथ मरणमवश्यमेव
<>जन्तोरिति” वेण्याम्, “अथ चेत्त्वमिमं धर्म्म्यं संग्रामं न
<>करिष्यसीत्यादौ गीतायां च पक्षान्तरे, अथातोधर्मं व्याख्या-
<>स्याम इत्यादौ कार्त्स्न्ये, “भीमोऽथार्ज्जुन” इत्यादौ
<>समुच्चये, स्वरादिपाठादस्याव्ययत्वम् ।
<LEND>
