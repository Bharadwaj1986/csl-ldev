<L>17430<pc>2578,b<k1>गाम्भीर्य्य<k2>गाम्भीर्य्य
गाम्भीर्य्य¦ न० गम्भीरस्य भावः ष्यञ् । १ अगाधत्वे तलस्पर्शना-
योग्यत्वे २ अविकारित्वे च । “निरस्तगाम्भीर्य्य-
मपास्तपुष्पकम्” माधः । “गाम्भीर्य्य मविकारित्वम्
अगाधत्वञ्च” मल्लि० । सा० द० उक्ते ३ पौरुषसात्वि-
कगुणभेदे यथा “शोभा विलासोमाधुर्य्यं गाम्भीर्य्यं
धैर्य्यतेजसी । ललितौदार्य्यमित्यष्टौ सत्वजाः पौरुषा
गुणाः” इति पुरुषगुणानष्टधा विभज्य “भीशोकक्रोध-
हर्षाद्यैर्गाम्भीर्य्यं निर्विकारता” इति लक्षितम् ।
“विकाराः सहजा यस्य हर्षक्राधभयादिषु । भावेषु
नोपलभ्यन्ते तत् गाम्भीर्य्यमिति स्मृतम्” शाकु० । यथा
“आहूतस्याभिषेकाय विसृष्टस्य वनाय च । न मया लक्षि-
तस्तस्य स्वल्पोऽप्याकारविभ्रमः” । ४ अचापल्ये च “गाम्भी-
र्य्यमनोहरं वपुः” रघुः “गान्धीर्य्येण अचापल्येन” मल्लि० ।
<LEND>
