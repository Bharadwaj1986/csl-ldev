<L>7299<pc>0771,a<k1>आयन<k2>आयन
आयन¦ न० अयनमेव स्वार्थे अण् आ + अयनं वा प्रा० स० ।
<>१ सम्यगामने “आयने ते परायणे दूर्व्वा रोहन्तु पुष्पिणीः”
<>अ० १०, १४२, ८ । अयनस्येदम् अण् । ग्रहाणां
<>दक्षिणोत्तरगमनरूपायनस्य २ सम्बन्धिनि त्रि० तच्च आयनव-
<>लनायनदृक्कर्म्मादि ज्योतिषप्रसिद्धं तत्रायनवलनं यथा
<>सि० शि० “युतायनांशोडुपकोटिशिञ्जनी जिनांशमौर्व्या
<>१ ३९७ गुणिता विभाजिता । द्युजीवया लब्धफलस्य
<>कार्मुकम् भवेच्छंशाङ्गायनदिक्कमायनम्” । “ग्रहस्य
<>सायनांशस्य कोटिज्या जिनांशज्यया गुण्या द्युज्यया
<>भक्ता फलस्य चापमायनं वलनं भवति यस्मिन्नयने
<>ग्रहोवर्त्तते तद्दिक् भवति” प्रमिता० । आयन
<>दृक्कर्म सि० शि० उक्तं यथा । “आयनं वलनमस्फटेषुणा
<>संगुणं द्युगुणभाजितं हतम् । पूर्णपूर्णधृतिभिर्गृहाश्रित-
[Page0771-b+ 38]
<>व्यक्षभोदयहृदायनाः कलाः । अस्फुटेषुवलनाहतिस्तु वा
<>यष्टिहृत् फलकलाः स्युरायनाः । ता ग्रहेऽयनपृषत्कयोः
<>क्रमादेकभिन्नककुभोरृणं धनम्” । “ग्रहस्य यदायनं वलनं
<>तदस्फुटशरेण संगुण्य तद्द्युज्यया भजेत् । फलमष्टा-
<>दशशतैः १८०० संगुण्य यस्मिन् राशौ ग्रहोवर्त्तते तस्य
<>निरक्षोदयासुभिर्विभजेत् । फलमायनकला भवन्ति । अथ
<>वायनवलनकला अस्फुटेन शरेण संगुण्य यष्ट्या विभजेत् ।
<>फलमायनकलाः स्वल्पान्तरा भवन्तीत्यनुकल्पः । ग्रहो
<>यस्मिन्नयने वर्त्तते तस्यायनस्य ग्रहशरस्य च यद्येका दिक्-
<>तदा ता आयनाः कला ग्रहे ऋणं कार्य्याः । यदि तयो-
<>र्भिन्ना दिक् तदा धनं कार्याः । एवं कृतायनदृक्वर्मको
<>ग्रहो भवति । अत्रोपपत्तिर्गोले सविस्तराभिहिता ।
<>अथेहापि किञ्चिदुच्यते । क्रान्तिवृत्ते यद्ग्रहस्थानचिह्नं
<>तद्यदा क्षितिजे लगति न तदा ग्रहः । यतोऽसौ
<>शराग्रे । शराग्रं हि कदम्बाभिमुखम् । यदोत्तरकदम्बः
<>क्षितिजादुपरि भवति तदा तदुन्मुखेन शरेण ग्रहः क्षिति-
<>जादुन्नाम्यते । क्षितिजकदम्बयोरन्तरं तदेवोत्तरमायनं
<>वलनम् । यदा क्षीतिजादधः कदम्बस्तदा शरेण ग्रहो
<>नाम्यते क्षितिजकदम्बयोरन्तरं तदा दक्षिणं वलनम् ।
<>अतो वलनवशेन ग्रहस्योन्नामनं नामनं च । उन्नामितो
<>ग्रह आदावेवोदितः । नामितः पश्चादुदेष्यति । स च
<>कियता कालेनेति तदायनं त्रैराशिकेन । यदि त्रिज्या-
<>तुल्ये कर्णेकदम्बक्षितिजयोरन्तरकला वलनसंज्ञा लभ्यन्ते
<>तदा अस्फुटशरतुल्ये किमिति फलं ग्रहादधोऽवलम्ब-
<>रूपाः कला भवन्ति । ग्रहस्थानें यद्द्युज्यावृत्तं तत्र ता
<>जीवारूपाः । तासां त्रिज्यावृत्तपरिणामायान्योऽनु-
<>पातः । यदि द्युज्यावृत्तएतावती ज्या तदा त्रिज्यावृत्ते
<>कियतीत्येवं याः फलकलास्ता एवासवः । फलस्य धनुः
<>स्वल्पत्वान्नोत्पद्यत इति न कृतम् । तैः क्रान्तिवृत्ते
<>परिणामायान्योऽनुपातः । यदि निरक्षोदयासुभी राशिकला
<>अष्टादश शतानि लभ्यन्ते तदैभिरसुभिः किमिति फलं क्रा-
<>न्तिवृत्तपरिणताः कला भवन्ति । यदोत्तरं किल त्रलनमुश्रुरश्च
<>विक्षेपस्तदा तेन विक्षेपेणोन्नामितो ग्रहो यावत् तितिजं
<>नीयते तावत् क्रान्तिवृत्तग्रहस्थामात् पृष्ठतः क्रान्तिवृत्तं
<>क्षितिजे लगति तदेव स्थानं कृतदृक्कर्मको ग्रह । किं
<>बहुना गोले क्रान्तिमण्डले यथास्थानं विमण्डलं विन्यस्य
<>तत्र ग्रहं च दत्त्वा चिह्नं कार्यम् । अथ ध्रुवाद्ग्रहोपरि
<>नीयमानं वृत्ताकारं सूत्रं यत्र क्रान्तिवृत्ते लगति तत्र
[Page0772-a+ 38]
<>कृतदृक्कर्मको ग्रहः । एवं ध्रुवान्नीयमानेन सूत्रेण शरकृतं
<>त्र्यस्रं भव्ति । क्रान्तिवृत्तग्रहस्यानादग्रतः पृष्ठतो वा
<>आयनकलातुल्येऽन्तरे तत् सूत्रं क्रान्तिवृत्ते लगति ।
<>अत आयनकला भुजः, अस्फुटःविक्षेपः कोटिः, शरा-
<>ग्रक्रान्तिवृत्तयोरन्तरे यावत् सूत्रखण्डं स तत्र कर्णः ।
<>एतत् त्र्यस्रं वलनत्र्यस्रसंभवम् । अतस्त्रैराशिकेन वलन-
<>कलानामानयनम् । यदि यष्टिकोट्या वलनकलाभुजो
<>लभ्यते तदा अस्फुटविक्षेपकोट्या किमिति फलमायन-
<>कला इति सर्वमुपपन्नम्” प्रमिताक्षरा ।
<LEND>
