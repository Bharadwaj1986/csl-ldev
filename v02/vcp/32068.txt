<L>32068<pc>4326,b<k1>पिटक<k2>पिटक
पिटक¦ पु० पिट--बा० क्वुन् । (पेटरा) वेत्रादिनिर्मिते समु-
द्गकाकारे पदार्थे अमरः । तेन हरति उत्ससङ्गा० ठञ् ।
पैटकिक पेटकेन हारिणि त्रि० । २ स्फोटके पु० मेदि० ।
देहजातस्फोटशुभाशुभादिकं वृ० सं० ५२ अ० उक्तं यथा
<फ्>“सितरक्तपीतकृष्णा विप्रादीनां क्रमेण पिटका ये ।
ते क्रमशः प्रोक्तफला वर्णानामग्रजादीनाम् । सुस्निग्ध-
व्यक्तशोभाः शिरसि धनचयं मूर्ध्नि सौभाग्यमाराद्-
दौर्भाग्यं भ्रूयुगोत्थाः प्रियजनघटनामाशु दुःशीलतां
च । तन्मध्योत्थाश्च शोकं नयनपुटगता नेत्रयोरिष्टदृष्टिं
प्रव्रज्यां शङ्खदेशेऽश्रुजलनिपतनस्थानगाश्चातिचिन्ताम् ।
घोणागण्डे वसनसुतदाश्चोष्ठयोरन्नलाभं कुर्युस्तद्वच्चिवु-
कतलगा भूरि वित्तं ललाटे । हन्वोरेवं गलकृतपदा
भूषणान्यन्नपाने श्रोत्रे तद्भूषणगणमपि ज्ञानमात्मस्वरू-
पम् । शिरःसन्धिग्रीवाहृदयकुचपार्श्चोरसि गता अयोघातं
घातं सुततनयलाभं शुचमपि । प्रियप्राप्तिं स्कन्धेऽप्यटन-
मथ भिक्षार्थमसकृद्विनाशं कक्षोत्था विदधति धनानां
बहुसुखम् । दुःखशत्रु निचयस्य विघातं पृष्ठबाहुयुगजा
रचयन्ति । संयमं च मणिबन्धनजाता भूषणाद्यमुपबा-
हुयुगोत्थाः । धनाप्तिं सौभाग्यं शुचमपि कराङ्गुल्युद-
रगाः सुपानान्नं नाभौ तदथ इह चौरैर्धनहृतिम् । धनं
धान्य नस्तौ युवतिमथ मेढ्रे सुतनयान् धनं सोभाग्यं
[Page4327-a+ 38]
वा गुदवृषणजाता विदधति । ऊर्वोर्यानाङ्गनालाभं
जान्वोः शत्रुजनात् क्षतिम् । शस्त्रेण जङ्घयोर्गुल्फे
ऽध्वबन्धक्लेशदायिनः । स्फिक्पार्ष्णिपादजाता धनना-
शागम्यगमनमध्वानम् । बन्धनमङ्गुलिनिचयेऽङ्गुष्ठे च
ज्ञातिलोकतः पूजाम् । उत्पातगण्डपिटका दक्षिणतो
वामतस्त्वभीघाताः । धन्या भवन्ति पुंसां तद्विपरीतास्तु
नारीणाम् । इति पिटकविभागः प्रोक्त आमूर्द्धतोऽयं
व्रणतिलकविभागोऽप्येवमेव प्रकलप्यः । भवति मशक-
लक्ष्मावर्तजन्मापि तद्वन्निगदितफलकारि प्राणिनां देह-
संस्थम्” ।
<LEND>
