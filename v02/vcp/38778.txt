<L>38778<pc>4767,b<k1>य<k2>य
य¦ <एदित् त्य्पे="ह्ट्"꣡>यकारः व्यञ्जनवर्णभेदः स्पर्शवर्णोष्मवर्णयोर्मध्यस्थत्वात्
अन्तःस्थवर्णभेदः तस्योच्चारणस्थानं तालु जिह्वाग्रेख
तालुन ईषत्स्पर्शेनोच्चारणादस्योच्चारणे ईषत्स्पर्श आभ्य-
न्तरप्रयत्नः “अचोऽस्पृष्टायणस्त्वीषत्” शिक्षोक्तः । वाह्य-
प्रयत्नाः संवारनादघोषा अल्पप्राणश्च । वर्णाभिधानेऽस्य
वाचकशब्दा उक्ता यथा “यो वाणी वसुधा वायुर्विकृतिः
पुरुषोत्तमः । युगान्तः श्वसनः शीघ्रोधूमार्च्चिः प्राणिसेवकः ।
शङ्का भ्रमो जटी लोला वायुवेगी यशस्करी । सङ्कर्षणः
क्षपा बालो हृदयम् कपिला प्रभा । आग्नेयोव्यापकस्त्यागो
मोहोयाता प्रमा सुखम् । चण्डः सर्वेश्वरी धूम्रा चामु-
ण्डा सुमुखेश्वरी । त्वगात्मा मलयोमात्रा हंसिनी
भृङ्गिनायकः । ङे नमः शोषकोमीनोधनिष्ठानङ्गवेदिनी ।
शिष्टः सोमः पङ्क्तिनामा पापहा प्राणसंज्ञकः” ।
अस्याधिष्ठातृदेवताध्यानं यथा “धूम्रवर्णां महारौद्रीं षङ्-
भुजां रक्तलोचनाम् । रक्ताम्बरपरीधानां नानालङ्कार-
भूषिताम् । महामोक्षप्रदां नित्यामष्टसिद्धिप्रदायिनीम् ।
एवं ध्यात्वा यकारन्तु तन्मन्त्रं दशधा जपेत्” । अस्य
ध्येयस्वरूपं यथा “यकारं शृणु चार्वङ्गि! चतुष्कोण-
मयं सदा । पुलालधूमसङ्काशं स्वयं परमकुण्डलीम् ।
पञ्चप्राणमयं वर्णं पञ्चदेवमयं सदा । त्रिशक्तिसहितं
वर्णं त्रिविन्दुसहितं तथा । प्रणमामि सदा वर्णं
मूर्त्तिमन्मोक्षमव्ययम्” कामधेनुतन्त्रम् । मातृकन्यासे
अस्य हृदयन्यास्यता । काव्यादौ अस्य प्रथमप्रयोगे
लक्ष्मीलाभः फलम् “यो लक्ष्मीं रस्तु दाहम्” वृ० र० टी० ।
<LEND>
