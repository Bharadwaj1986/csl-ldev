<L>22511<pc>3273,b<k1>ताम्र<k2>ताम्र
ताम्र¦ न० तम--रक् दीर्घः । १ धातुभेदे (ताँमा) अमरः २ कुष्ठ-
<>भेदे कर्म्मविपाकः । ३ रक्तवर्णे हेमच० । ४ तद्वति त्रि० ।
<>धातुभेदस्योत्पत्तिकारणगुणादि भावप्र० उक्तं यथा
<>“अथ ताम्रस्य उत्पत्तिर्नामलक्षणगुणाश्च । “शुक्रं यत्
<>कार्त्तिकेयस्य पतितं धरणीतले । तस्मात्ताम्रं समुत्पन्न-
<>मिदमाहुः पुराविदः । ताम्रमौन्दुवरं शुल्वमुदुम्बर-
<>मपि स्मृतम् । रविप्रियं म्लेच्छमुखं सूर्य्यपर्य्यायनाम-
<>कम् । जपाकुसुमसङ्काशं स्निग्धं मृदुधनक्षमम् । लो-
<>हनागोञ्झितं ताम्रं मारणाय प्रशस्यते । कृष्णं रूक्ष-
<>मतिस्तब्धं श्वेतञ्चापि घनासहम् । लोहनागयुतञ्चेति
<>शुल्वं दुष्टं प्रकीर्त्तितम् । एको दोषो विषे ताम्रे
<>त्वसभ्यग्मारिते पुनः । दाहः स्वेदो रुचिर्मूर्च्छा
<>क्लेदो रेको वमिर्भ्रमः” (रेकः विरेकः) तस्य मारणवि-
<>धिस्तत्रोक्तो यथा
[Page3274-a+ 38]
<>“सूक्ष्माणि ताम्रपत्राणि कृत्वा संस्वेदयेद्बुधः । वास-
<>रत्रयमम्लेन ततः खाते विनिःक्षिपेत् । पादांशं सूतकं
<>दत्त्वा याममम्लेन मर्द्दयेत् । तत उद्धृत्य पत्राणि लेपये-
<>द्द्विगुणेन च । गन्धकेनाम्लवेष्टेन तस्य कुर्य्याच्च गोल-
<>कम् । ततः पिष्ट्वा च मौनाक्षीं चाङ्गेरीं वा पुनर्न-
<>वाम् (चाङ्गेरी चतुष्पत्राम्लालोनिकाभेदः ।) तत्कल्केन
<>बहिर्गोलं लेपयेद्द्व्यङ्गुलोन्मितम् । धृत्वा तद्गोलकं भाण्डे
<>सरावेण च रोधयेत् । वालुकाभिः प्रपूर्य्याथ विभूति
<>लवणाम्बुभिः । दत्त्वा भाण्डमुखे मुद्रां ततश्चूल्ल्यां विपा-
<>चयेत् । क्रमवृद्ध्याग्निना सम्यग्यावद्यामचतुष्टयम् ।
<>स्वाङ्गशीतं समुद्धृत्य मर्दवेच्छूरणद्रवैः । यामैकं
<>गोलकं तच्च निःक्षिपेच्छूरणोदरे । मृदा लेपस्तु कर्त्तव्यः
<>सर्वतोऽङ्गुष्ठमात्रकः । पाच्यं गजपुटे क्षिप्तं मृतं भवति
<>निश्चितम् । वमनं च विरेकं च भ्रमं श्वासमथारु-
<>चिम् । विदाहं स्वेदमुत्क्लेदं न करोति कदाचन ।
<>एवं मारितस्य ताम्रस्य गुणा ताम्रं कषायं मधुरं च
<>तिक्तमम्लञ्च पाके कटु सारकञ्च । पित्तापहं श्लेष्महरञ्च
<>शीतं तद्रोषणं स्याल्लघु लेखनञ्च । पाण्डूदरार्शोज्वर
<>कुष्ठकासश्वासक्षयान् पीनसमम्लपित्तम् । शोथं कृमिं
<>शूलमपाकरोति प्राहुर्बुधा वृंहणमल्पमेतत्” ।
<>“ताम्रमम्लेन शुद्ध्यति” मनुः । ताम्रपत्रशब्दे मोजननि-
<>षेधः घृतेतरोद्धृतसारगव्यभोजननिषेधश्च वक्ष्यते । रक्त-
<>वर्णविशिष्टे “ताम्रौष्ठपर्य्यस्तरुचः स्मितस्य” “तपस्विने
<>ताम्ररुचा करेण” कुमा० “प्रचक्रमे पल्लवरागताम्रा” रघुः ।
<>५ द्वीपभेदे पु० । स्वार्थे क । तत्रार्थे अमरः ।
<LEND>
