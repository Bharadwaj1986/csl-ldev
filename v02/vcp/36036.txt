<L>36036<pc>4631,a<k1>भगण<k2>भगण
भगण¦ पु० ६ त० । १ द्वादशराशीनां समूहे २ तद्भोगकाले च ।
यथोक्तं सू० सि० “पश्चाद्व्रजन्तोऽतिजवान्नक्षत्रैः सततं
ग्रहाः । जीयमानास्तु लम्बन्ते तुल्यमेव स्वमार्गगाः ।
प्राग्गतित्वमतस्तेषां भगणैः प्रत्यहं गतिः । परिणाह
वशाद्भिन्ना तद्वशाद्भानि भुञ्जते । शीघ्रगस्तान्यथाल्पेन
कालेन महताल्पगः । तेषां तु परिवर्त्तेन पौष्णान्ते भगणः
स्मृतः । विकलानां कला षष्ठ्या तत् षष्ठ्या भाग उच्यते ।
तत्त्रिंशता भवेद्राशिर्भगणो द्वादशैव ते” सू० सि० ।
“शीघ्रगतिर्ग्रहस्तानि भान्यल्पेन कालेन भुनक्त्यल्पगति-
र्ग्रहो बहुकालेन भुनक्ति, तुल्यराश्यादिभोगो मन्दशीघ्र-
गतिग्रहयोस्तुल्यकालेन न भवतीति विशेषार्थः । तेषां
राशीनां परिवर्त्तेन भ्रमणेन । तुकाराद् ग्रहादिगति-
भोगजनितेन भगणः प्राज्ञैरुक्तः । क्रान्तिवृत्ते द्वादश-
राशीनां सत्त्वात् तद्भोगेन चक्रभोगसमाप्तेर्यत् स्थान-
मारभ्य चलितो ग्रहः पुनस्तत् स्थानमायाति स चक्र-
भोगः परिवर्त्तसञ्ज्ञीऽपि द्वादशराशिभोगाद्भगण
इत्यर्थः । ननु क्रान्तिवृत्ते सर्वप्रदेशेभ्यः परिवर्त्तसम्भवा-
दत्रकः परिबर्त्तादिभूतः प्रदेश इत्यत आह पौष्णान्त
इति । सृष्ट्यादौ ब्रह्मणा क्रान्तिवृत्ते रेवतीयोगतारा-
सन्नप्रदेशे सर्वग्रहाणां निवेशतित्वात् तदवधिती ग्रह-
चलनाच्च पौष्णस्य रेवतीयोताराया अन्ते निकटे प्रदेशे
तथा च रेवतीयोगतारासन्नाग्रिमस्थानमेवाद्यन्तावधिभूत-
मिति भावः” रङ्गनाथः ।
<LEND>
