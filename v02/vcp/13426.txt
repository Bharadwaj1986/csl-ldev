<L>13426<pc>2018,a<k1>कालिदास<k2>कालिदास
कालिदास¦ पु० ६ त० संज्ञायां ह्रस्वः । रघुवंशादिकाव्यकारके
<>महाकविभेदे तद्वृत्तान्तकालादिकमुच्यते “इतः
<>पूर्बं संवत्सरनामकशाकाब्दप्रवर्त्तको भारतवर्षे
<>मालवदेशे उज्जयिनीनामराजधान्यामसीमगुणधाम
<>विक्रमादित्यनामा नृपतिरासीत् । तस्य धन्वन्तरिप्रभृतयो
<>नव कविवराः सभासदो बभूवुः । तेषु कालिदास एव
<>प्रथितयशा महाकविरासीत् । तेन च रघुवंश--कुमार-
<>सम्भव--मेवदूतामिधं काव्यत्रयं, स्मृतिचन्द्रिकाभिध उत्क-
<>लदेशप्रचलितो वेदोक्तकर्म्मप्रतिपादकप्रबन्धो ज्योतिर्विदा-
<>भरणनामकं कालज्ञानशास्त्रं च क्रमेण निरमायि ।
<>अनन्तरञ्च मालविकाग्निमित्र--विक्रमोर्वशी--शाकुन्तलाभि-
<>धानि दृश्यकाव्याति प्रणीतानि । एतच्च तत्कृतज्योतिर्वि-
<>दाभरणग्रन्थे शेषाध्याये स्पष्टमुपलभ्यते यथा-
<>“मत्तोऽधुना कृतिरियं सति मालवेन्द्रे श्रीविक्रमार्कनृ-
<>पराजवरे समासीत्” इति । “धन्वन्तरिः क्षपणकोऽम-
<>रसिंहशङ्कुर्वेतालभट्टघटस्व[क]र्परकालिदासाः । ख्यातो
<>वराहमिहिरो नृपतेः सभायां रत्नानि वै वररुचिर्नव
<>विक्रमस्य” । “यद्राजधान्युज्जयिनी महापुरी सदा
<>महाकालमहेशयोगिनी” ।
<>“शङ्क्वादिपण्डितवराः कवयस्त्वनेके ज्योतिर्विदः समभवंश्च
<>वराहपूर्वाः । श्रीविक्रमस्य बुधसंसदि प्राज्यबुद्धेस्तै-
<>रप्यहं नयमखः किल कालिदासः” । “काव्यत्रयं सुमति-
<>कृद् रघुवंशपूर्वं जातं यतो ननु कियच्छ्रुतिकर्म्मवादः ।
<>ज्योतिर्विदाभरणकालविधानशास्त्रं श्रीकालिदासकवितो
<>हि ततो बभूव” इति “वर्षे सिन्धुरदर्शनाम्बरगुणैर्याते कलेः
[Page2018-b+ 38]
<>संमिते मासे माधवसंज्ञितेऽत्र विहितो ग्रन्थक्रियोपक्रमः ।”
<>इति च अनेन ३०६८ अष्टषष्ट्युत्तरत्रिसहस्रसंख्यके कलेर-
<>ब्दवृन्दे याते तद्ग्रन्थकरणं सुव्यक्तम् । इदानीञ्च कले-
<>र्गताब्दाः ४९७५ तेषुनिर्दिष्ट ३०६८ संख्ययोनितेषु १९०७
<>वर्षाः समायान्ति । तेन इतः १९०७ वर्षगणात् पूर्वं
<>कालिदासकवितो ज्योतिर्विदाभरणं जातं ततः पूर्बं रघु
<>वंशादिकमभूदिति प्रतिभाति । एतत् सन्दर्भैर्यद्यपि
<>दृश्यकाव्यत्रयकरणं न प्रतीयते तथापि दृश्यकाव्यानां
<>प्रागुक्तानां ज्योतिर्विदाभरणग्रन्वात् पश्चात् काले कालि-
<>दासकृतत्वेन न तेषां तत्र समुल्लेखः किन्तु तत्तद्ग्रन्थेष्वेव
<>तत्कृतत्वं सुव्यक्तमेव । ऋतुसंहारनलोदययोर्यदि तत्-
<>कालिदासकृतत्वं तदा ततः पराचीनतया न तत्रोल्लेखः ।
<>कालिदासश्च कतममन्वयं कतमञ्चजनपदमलञ्चकार तन्ना-
<>कलयामः । किन्तु तस्य चरितविषयेऽस्मद्देशे भूयिष्ठप्रचा-
<>रमेवमैतिह्यमस्ति । तदत्र सर्वत्र विज्ञापनाय प्रदर्श्यते ।
<>काचित् बिद्वत्तमा कन्या विवाहार्थं पित्रानीतान् बहून्
<>पात्रभूतान् द्विजान् वादविचारेण पराजिग्ये । एवम्
<>आगत्यागत्य तेस्याः सकाशात् विचारे पराजयमाप्त्वा
<>प्रतिनिवृत्तेषु वरेषु तदुत्तरं पराजयभयेनेतरे वरा यदा
<>नैवागन्तुमैच्छन् तदा तत्पित्रा विचाराभावेनैव आगतमा-
<>त्राय पात्राय कन्या देयेति प्रतिज्ञाते पूर्वपूर्बवरानयने
<>निष्फलप्रयत्नतया बहुधा खिन्ना जातेर्ष्या दूताः पुनर्वरा-
<>नयनार्थं तत्पित्रा नोदिताः स्वावलम्बितशाखाच्छेदितया
<>कालिदासमल्पबुद्धिमवेत्य तत्कन्याया वरत्वेनावधार्य्या
<>निन्युः । आनीताय च तस्मै अविचार्य्य तद्दोषगुणौ
<>तत्पिता तां कन्यां प्रायच्छत् । एवं तस्य विवाहे संवृत्ते
<>दम्पत्योः परस्परालापकाले कालिदासेनापभ्रंशशब्दमात्रा-
<>भिज्ञेनापभ्रंशशब्दः प्रायोजि । तत् श्रुत्वा च तद्भार्य्या
<>तमत्यन्तं तिरस्कृत्य गृहात् निष्कासयामास । एवं पत्न्या
<>निष्कासितः कालिदासोऽतीव निर्वेदमापद्यारण्यं गत्वा
<>सरस्वतीमाराध्य तत्प्रसादात् लब्धविद्यः गृहं प्रति
<>निववृते । आगत्य च रात्रौ गृहद्वारं रुद्धं विलोक्य
<>तेन स्वपत्नीं प्रति (अनावृतकपाटं द्वारं देहि)
<>इत्यभिहितम् तत् श्रुत्वा च स्वरविशेषेण तंस्वपतिमवगत्य
<>कालिदासपत्न्याऽनुयुक्तम् (अस्ति कश्चित् वाग्विशेषः) इति
<>इत्येवं पत्न्या कृते वाग्विशेषास्तित्वप्रश्ने तद्वाक्यं पदत्र-
<>यघटितमिति कृत्वा तत्रस्थमेकैकं पदमधिकृत्य तेन एकैकं
<>काव्यं विरचितम् । तत्र तद्वाक्यस्थम् अस्तीति प्रथमं
[Page2019-a+ 38]
<>पदमधिकृत्य “अस्त्युत्तरस्याम्” इत्यादि सप्तदशसर्गात्मकं
<>कुमारसम्भवाख्यं महाकाव्यम्, कश्चिदिति द्वितीयं पदम-
<>धिकृत्य “कश्चित् कान्ताविरहगुरुणा” इत्यादिकं मेघदूता-
<>ख्यं खण्डकाव्यम्, “वाग्विशेषः” इति तृतीये पदे तदेकदेशं
<>वागिति पदमधिकृत्य “वागर्थाविव संपृक्तौ” इत्या-
<>दिकमूनविंशतिसर्गात्मकं रघुवंशाख्यं महाकाव्यञ्च तेन
<>क्रमशो रचितम् । तद्रचनया च कालिदासः सर्वत्र
<>प्रथितसुकवितया प्रख्यातिमुपलभ्य क्रमेण विक्रमादित्यस्य
<>सभासदताम् आससादेति ।
<>मालविकाग्निमित्रस्य तत्कृतत्वविषये केचित् सन्दिहाना
<>एवमाहुः । कालिदासाह्वयास्त्रयः कवय आसन् तत्र एको
<>विक्रमादित्यसभ्यः, अपरो भोजदेवसभ्यः अपरो भामिनी-
<>विलासकर्त्ता जगन्नाथमिश्रः अभिनवकालिदासाख्यः ।
<>तेषां मध्येप्राचीनकालिदासस्य नैषा कृतिः शाकुन्तलस्येव
<>तत्र वाग्वैदर्भीविरहादित्यन्यस्येवैषा कृतिरिति ।
<>तत्र मालविकाग्निमित्रस्य प्राचीनकालिदासकृतित्वाभावे
<>तदीयसन्दर्भस्य भोजदेवपिवृव्यसभासदध्वनिकेन दशरूपके
<>कथन्तरां मालवाग्निमित्रनामत्वेन समुद्वारः सङ्गच्छते ।
<>भोजदेवात्तस्य प्राचीनत्वे एव तदुद्धारः सङ्गच्छते नान्यथा
<>भोजदेवेन च सरस्वतीकण्ठाभरणे ग्रन्थनामादत्त्वैव माल-
<>वाग्निमित्रनाटकपद्यस्य समुद्धाराच्च तद्ग्रन्थस्य ततः
<>प्राचीनकालिदासकृतित्वम् नान्यकृतितेति निश्चेतव्यम् । किञ्च
<>श्रीहर्षदेवनृपतेः सभ्यस्य रत्नाबल्यादिकारकस्य धावक-
<>स्यैव ततः प्राचीननाटककर्त्तृत्वेन तद्ग्रन्थोपोद्घाते तस्य
<>नामोल्लेखात् प्राचीनस्यैव कालिदासस्य तत्कर्त्तृत्वं सुव्य-
<>क्तम् । भोजदेवसभ्यकालिदासस्य तत्कर्त्तृत्वे ततः प्राचीना-
<>भिज्ञानशकुन्तलादिकर्त्तृनामकीर्त्तनस्यैवीचितत्वेन कि-
<>मिति तदुपेक्ष्यातिविप्रकृष्टधावकादिनामोत्कीर्त्तनम्?
<>सन्निकृष्टं परित्यज्य विप्रकृष्टग्रहणस्यान्याय्यत्वात् । प्राची-
<>नकालिदासस्य मालविकाग्निग्रन्थकर्त्रपेक्षया प्राचीनत्वेन
<>प्रथितयशस्कत्वेन च तन्नामोल्लेखस्यैवोचितत्वात् ।
<>भोजदेवसभ्यकालिदासश्च भोजदेवकालिकः तदेतत्
<>भोजप्रबन्धे वर्ण्णितं यथा “भवन्नाम्ना कान्य-
<>क्षराणि सौभाग्यावलम्बितानि कस्य वा देशस्य भवद्विरहः
<>सुजनान् बाधत इति । ततः कविर्लिखति राज्ञीहस्ते
<>कालिदास इति राजा वाचयित्वा पादयोः पतति ततस्त-
<>त्रासीनयोः कालिदासभोजराजयोरासीत् सन्ध्या” ।
<>“यस्याश्चोरश्चिकुरनिकरः कालिदासोविलासः” प्रशन्नरा० ।
[Page2019-b+ 38]
<>“उपमा कालिदासस्य भारवेरर्थगौरवम् । नैषधे पद-
<>लालित्यं माघे सन्ति त्रयोगुणाः” । “कालिदासकविता
<>नवं वयः” इति च उद्भटः । स्वार्थे क तत्रैव ।
<LEND>
