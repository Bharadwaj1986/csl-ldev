<L>42565<pc>4978,b<k1>वैश्वानर<k2>वैश्वानर
वैश्वानर¦ पु० विश्वेषां नराणामयम् कुक्षिस्थत्वात् अण् पूर्व-
दीर्घः । १ वह्नौ २ चित्रकवृक्षे । ३ चेतने च विश्वानरस्याप-
त्यमण् । अग्निलोकाधिपे ४ वह्नौ काशीख० १० अ० तत्कथा
दृश्या । सर्वदेहाभिमानिनि ५ सर्वात्मयांमिनि परमेश्वरे
तदुपासनप्रकारः छान्दो० ६ प्र० दर्शितो यथा “एष वैर-
यिरात्मा वैश्वानरः” इत्युपक्रमे “तान् होवाचैते वै खलु
यूयं पृथगिवेममात्मानं वैश्वानरं विद्वांसोऽन्नमत्थ यस्त्वेत-
मेव’ प्रादेशमात्रमभिविमानमात्मानं वैश्वानरमुपास्ते स
सर्वेषु लोकेषु सर्वेषु भूतेषु सर्वेष्वात्मस्वन्नमत्ति” “तान्
यथोक्तवैश्वानरदर्शनवतो ह उवाच । एतेयूयं वै खल्वित्य-
नर्थकौ यूयं पृथगिवापृथक् सन्तमिममेकं वैश्वानरं
विद्वांसोऽन्नमत्थ परिच्छिन्नात्मबुद्ध्या एतद्धस्तिदर्शन इव
जात्यन्धाः । यस्त्वेतमेवं यथोक्तावयवैर्द्युमूर्द्धादिभि-
र्विशिष्टमेवं प्रादेशमात्रं प्रादेशैर्द्युमूर्द्धादिभिः पृथिवी-
पादान्तैरध्यात्मं मीयते ज्ञायत इति प्रादेशमात्रम् ।
मुखादिषु वा करणेष्वकर्तृत्वेन मीयत इति प्रादेशमात्रः ।
द्युलोकादिपृथिव्यन्तप्रदेशपरिमाणो वा प्रादेशमात्रः ।
प्रकर्षेण शास्त्रेणादिश्यन्त इति प्रादेशा द्युलोकादय
एव तत्परिमाणः प्रादेशमात्रः । शाखान्तरे तु “मूर्द्धा-
दिश्चिवुकप्रतिष्ठः” इति प्रादेशमात्रं कल्पयन्ति । इह तु
न तथाभिप्रेतः । “तस्य ह वा एतस्यात्मनः” इत्याद्युप-
संहारात् । प्रत्यगात्मतयाऽभिविमीयतेऽहमिति ज्ञायत
इत्यभिविमानस्तमेतमात्मानं वैश्वानरं विश्वान्नरान्नयति
पुण्यपापानुरूपां गतिम । सर्वात्मैष ईश्वरो वैश्वानरो”
विश्वो नर एव वा सर्वात्मत्वात् । विश्वैर्वा नरैः प्रत्य-
गात्मतया प्रविभज्य नीयत इति वैश्वानरः । तमेव-
मुपास्ते यः सोऽदन्नमन्नादी सर्वेषु लोकेषु द्युलोकादिषु
सर्वेषु भूतेषु चराचरेषु सर्वेष्वात्मसु शरीरेन्द्रियमनो-
बुद्धिषु तेषु ह्यात्मकल्पनाव्यपदेशः प्राणिनामन्नमत्ति ।
वैश्वानरवित् सर्वात्मा सन्नन्नमत्ति । न यथाज्ञः पिण्ड-
मात्राभिमानः सन्नित्यर्थः” ।
<LEND>
