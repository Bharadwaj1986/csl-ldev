<L>21487<pc>3150,b<k1>ज्ञान<k2>ज्ञान
ज्ञान¦ पु० विषयान् जानाति ज्ञः अनिति अनः कर्म्म० ।
१ जीवे । भावे ल्युट् । २ बोधे न० । ३ विशेषेण सामा-
न्येन चाववोधे । वेदान्तिमते ४ षदार्थग्राहिकायां मनो-
वृत्तौ, तच्च ज्ञानं नानाविधं यथा ज्ञानं द्विधा वस्तुमात्र-
द्योतकं निर्विकल्पकम् । सविकल्पन्तु संज्ञादिद्योतकत्वा-
दनेकधा । संकल्पसंशयम्रान्बिस्पृतिसादृश्यनिश्चयाः ।
ऊहोऽनध्यवसायश्च तथान्येऽनुभवा अपि” । इत्यादिभेदे-
नानेकविधा भवन्तीत्यर्थः । ५ सम्यग्बोधे । न्यायमते
६ बुद्धिमात्रे “बुद्धिस्तु द्विविधा मता । अनुभूतिः स्मृति-
श्चैव” भाषा० तच्च प्रकारान्तरेण द्विविधं यथा “अप्रमा
च प्रमा चेति ज्ञानं द्विविधमुच्यते, तच्छून्ये तन्म-
तिर्या स्यादप्रमा सा निरूपिता । तत्प्रपञ्चो विपर्य्यासः
संशयोऽपि प्रकीर्त्तितः । आद्यो देह आत्मबुद्धिः
शङ्खादौ पीततामतिः । भवेन्निश्चयरूपा सा संशयोऽथ
प्रदर्श्यते । किंस्विन्नरो वा स्थाणुर्वेत्यादिबुद्धिस्तु संशयः ।
तदभावाऽप्रकारा धीस्तत्प्रकारा तु निश्चयः । स संशयो
भवेद्या धीरेकत्राभावभावयोः । साधारणादिधर्मस्य ज्ञानं
संशयकारणम् । दोषोऽप्रमायाजनकः प्रमायास्तु गुणो
भवेत् । वित्तदूरत्वादिरूपो दोषो नानाविधो मतः ।
प्रत्यक्षे तु विशेषेण विशेषणवता समम् । सन्निकर्षो
गुणस्तु स्यादथ त्वनुमितौ गुणः । पक्षे साध्यविशिष्टे च
परामर्शोगुणो भवेत् । श्क्ये सादृश्यबुद्धिस्तु भवेदुपमितौ
गुणः । शाब्दबोधे योग्यतायास्तात्पर्य्यस्याथवा प्रमा ।
गुणः स्याद्, भ्रमभिन्नस्तु ज्ञानमत्रोच्यते प्रमा । अथ वा
तत्प्रकारं यज्ज्ञानं तद्वद्विशेष्यकम् । ज्ञानं यन्निर्विक-
ल्पाख्यं तदतीन्द्रियमिष्यते । तत् प्रमा नाऽप्रमा नापि
ज्ञानं यन्निर्विकल्पकम् । प्रकारत्वादिशून्यं हि सम्बन्धान-
वगाहि तत्” इति भाषा० । ७ बुद्धिवृत्तिनिरोधरूपे योगे
“एकत्वं बुद्धिमनसोरिन्द्रियाणाञ्च सर्वशः । आत्मनो व्यापि-
नस्तात! ज्ञानमेतदनुत्तमम्” इति भा० शा० मोक्षधर्मः । एक-
त्वं बुद्धिमात्रेणावस्थानम् बुद्धिवृत्तिनिरोध इति यावत् ।
८ देवताध्यानादौ ९ विवेकविज्ञाने शास्त्राचार्य्योपदेशजे पर-
मात्मविषये साक्षान्मोक्षफले १० आत्मनिश्चये तत्त्वज्ञाने
वेदान्तिमते ११ जीवेश्वरजगद्भे दभ्रमाधिष्ठानभूते नित्य-
स्वप्रकाशे सच्चिदानन्दरूपाद्वितीये परमार्थसत्ये,
चैतन्ये । करणे ल्युट् । १२ आत्मानात्मसर्वपदार्थाव-
[Page3151-a+ 38]
बोधने विवेकसामर्थ्ये । १३ अहब्रह्मेत्युपासने ।
तच्चोपासनम् “ब्रह्मैवाहं समः शान्तः सच्चिदानन्दलक्षणः ।
नाहं देहोह्यसद्रूपो ज्ञानमित्युच्यते बुधैः । निविकारो
निराकारो निरवद्योऽहमव्ययः । नाहं देह इत्यादि ।
निरामयो निराभासो निर्विकल्पोऽहमाततः । नाह-
मित्यादि । निर्गुणो निष्क्रियो नित्यो नित्यमुक्तोऽहंम-
च्युतः । नाहमित्यादि । निर्भलो निश्चलोऽनन्तः शुद्धोऽह-
मजरोऽमरः । नाहमित्यादि । वेदान्तशास्त्रोक्तं बोध्यम ।
१४ शब्दयुक्तिभ्यामात्मनिश्चये । “अमानित्वमदम्भित्वमहिंसा
क्षान्तिरार्जवम् । आचार्य्यापामन शौचं स्थैर्य्यमात्म-
विनिग्रहः । इन्द्रियार्थेषु वैराग्यमनहङ्कार एव च ।
जन्ममृत्युजराव्याधिदःखदोषानुदर्शनम् । असक्तिर-
नभिष्वङ्गः पुत्रदारगृहादिषु । नत्यञ्च समचित्तत्वमि-
ष्टानिष्टोपपत्तिषु । मयि चानन्ययोगेन भक्तिरव्यभि-
चारिणी । विविक्तदेशसेवित्वमरतिर्जनसंसदि । अध्या-
त्मज्ञाननित्यत्वं तत्त्वज्ञानार्थदर्शनम् । एतजज्ञानमिति
प्रोक्तमज्ञानं यदतोऽन्यथा” इति गोताक्तार्थेषु १५ ज्ञानसा-
धनेषु । तच्च सात्त्विकादिभेदात् त्रिविधम् । यथा “सर्व-
भूतेषु येनैकं भावमव्ययमीक्षते । अविभक्तं विभक्तेषुतज-
ज्ञानं बिद्धि सात्त्विकम्” । (सात्त्विकं सर्वसंसारोच्छित्ति-
कारणम्) । “पृथक्त्वेन तु यज्ज्ञानं नानाभावान्
पृथग्विधान् । वेत्ति सर्वेषु भूतेषु तज्ज्ञान विद्धि राज-
सम् । यत्तु कृतस्तवदेकस्मिन् कार्य्ये सक्तमहेतु-
कम् । अतत्त्वार्थवदल्पञ्च तत् तामसमुदाहृतम्” ।
(राजसं तामसञ्च संसारकारणम्) । आत्मनः
श्रवणमननाभ्यां परिनिष्पन्ने प्रमाणजन्यचतोवृत्त्यभि-
व्यक्तसच्चिद्रूप १६ परमात्मज्ञानसाधनशास्त्रादात्मतत्त्वस्याव-
गमे आत्मसाक्षात्कारे “लोकवासनया जन्तोः शास्त्र-
वासनयापि च । देहवासनया ज्ञानं यथावन्नैव जायते ।
ज्ञानमुत्पद्यते पुंसां क्षयात्पापस्य कर्मणः” “यथादशत-
लप्रख्ये पश्यत्यात्मानमात्मनि” इति ब्रह्मसाक्षात्काररूप-
ज्ञानहेतुरुक्तः । १७ साङ्गवेदतदर्थविषयेऽवबोधे । महावा-
क्यजन्याखण्डाकारायां १८ बुद्धिवृत्तौ १९ स्वस्वरूपस्फुरणे ।
सांख्यमते गुणपुरुषान्यताख्यातिरूपे २० अध्यवसाये ।
ज्ञायतेऽनेन । ज्ञा--करणे ल्युट् । २१ वेदे २२ शास्त्रादौ च ।
तत्र प्रत्यक्षज्ञानोत्पत्तिप्रकारो मतभेदेन निरूप्यते । तत्र
नैयायिकैः “आत्मा मनसा युज्यते मन इन्द्रियेणैन्द्रियं
विषयेण तस्मादध्यक्षम्” इत्युक्त दिशा प्रत्यक्षं जायते ।
[Page3151-b+ 38]
व्याप्तिज्ञानपरामर्शोत्तरमनुमितिर्जायते । वृत्तिज्ञानसहकृ-
तपदज्ञानजन्यपदाथौपस्थितौ शाब्दबोधो जायते । गवादौ
गोसादृश्यज्ञानेन गोसदृशो गवय इत्यादिना अतिदिष्ट-
वाक्यार्थस्य स्मृतौ गवयो गवयवाच्य इत्यादि रीत्या उप-
मितिज्ञानं जायते इत्यङ्गीकृतम् । केचित् बौद्धमेदाः
बाह्यार्थाभावेन बुद्धेरेव तत्तदर्थाकारतयावभास इत्यङ्गी-
चक्रुः” यथोक्तं सर्वद० स०
<फ्>“बाह्यं ग्राह्यं नोपपद्यत एव विकल्पानुपपत्तेः ।
अर्थोज्ञानग्राह्यो भावादुत्पन्नो भवति अनुत्पन्नो वा, न
पूर्वः उत्पन्नस्य स्थित्यभावात् नापरः अनुत्पन्नस्यासत्त्वात् ।
अथ मन्येथाः अतीत एवार्थोज्ञानग्राह्यः तज्जनकत्वादिति
तदपि बालभाषितं वर्त्तमानतावभासविरोधात् इन्द्रिया-
देरपि ग्राह्यत्वप्रसङ्गाच्च । किञ्च ग्राह्यः किं परमाणुरूपो-
ऽर्थः अवयविरूपो वा । न चरमः कृत्स्रैकदेशविकल्पा-
दिना तन्निराकरणात् । न प्रथमः अतीन्द्रियत्वात् षट्केन
युगपद्योगस्य बाधकत्वाच्च । यथोक्तम् “षट्केन युगप-
द्योगात् परमाणोः षडं शता । तेषामप्येकदेशत्वे पिण्डः-
स्यादनुमात्रकः” इति । तस्मात् स्वव्यतिरिक्तग्राह्यविरहात्त-
दात्मिका बुद्धिः स्वयमेव स्वात्मरूपप्रकाशिका प्रकाशवदिति
सिद्धम । तदुक्तम् “नान्योऽनुभाव्यो बुद्ध्यास्ति तस्या
नाञनवोऽपरः । ग्राह्यग्राहकवैधुर्य्यात् स्वयं सैव प्रका-
शते” इति । ग्राह्यग्राहकयोरभेदश्चानुमातव्यः यद्वेद्यत
येन वेदनेन, तत्ततो न भिद्यते यथा ज्ञानेनात्म, वेद्यन्ते
तैश्चनीलादयः । भेदे हि सत्यधुना अनेनार्थस्य सम्ब-
न्धित्वं न स्यात् तादात्म्यस्य नियमहेतोरभावात् तदुत्पत्ते-
रनियामकत्वात् यश्चायं ग्राह्यग्राहकसम्वित्तीनां पृथगव-
भासः स एकस्मिंश्चन्द्रमसि द्वित्वावभास इव भ्रमः । अत्रा
प्यनादिरविच्छिन्नप्रवाहा भेदवासनैव निमित्तम् । यथोक्तम्
“सहोपलम्भनियमादभेदो नीलतद्धियोः । भेदश्च भ्रन्तिवि-
ज्ञानैर्दृश्ये तेन्दाविबाद्वय” इति । “अविभागोऽपि बुद्ध्यात्मा
विपर्य्यासितदर्शनैः । ग्राह्यग्राहकसम्वित्तिभेदवानिव
लक्ष्यते” न च रसवीर्य्यविपाकादिसमानमाशामोद-
कोपार्जितमोदकानां स्यादिति वेदितव्यं वस्तुतो वेद्ययेद-
काकारविधुराया अपि बुद्धेर्व्यवहर्त्परिज्ञानानुरोधेन
विभिन्नग्राह्यग्राहकाकाररूपवत्तया तिमिराद्युपह-
ताक्ष्णां केशेन्द्रनाडीज्ञानाभेदवदनाद्युपप्लववासनासामर्थ्या-
द्व्यवस्थोपपत्तेः पर्य्यनुयोगायोगात । यथोक्तम् “अवेद्य-
वेदकाकारा यथा भ्रान्तैर्निरीक्ष्यते । विभक्तलक्षणग्राह्य-
[Page3152-a+ 38]
ग्राहकाकारविप्लवा । तथा कृतव्ययस्थेयं केशादिज्ञानभे-
दवत् । यदा तदा न सञ्चोद्या ग्राह्यग्राहकलक्षणेति” ।
तस्मादुबुद्धिरेवानादिवासनावशादनेकाकारावभासत इति”
सिद्धम् ।”
<फ्>तदेतन्मतं बौद्धविशेषैर्निराकृतं तदपि तत्रैवोक्तं यथा ।
“अन्ये तु मन्यन्ते यथोक्तं वाह्यं वस्तुजातं नास्तोति
तदयुक्तं प्रमाणाभावात् । न च सहोपलम्भनियमः
प्रमाणमिति वक्तव्यं वेद्यवेदकयोरभेदसाधकत्वेनाभि-
मतस्य तस्याप्रयोजकत्वेन सन्दिग्धविपक्षव्यावृत्तिकत्वात् ।
ननु भेदे सहोपलम्भनियमात्मकं साधनं न स्यादिति चेन्न
ज्ञानस्यान्तर्मुखतया भेदेन प्रतिभासमानतया एकदेश-
त्वैककालत्वलक्षणसहत्वनियमासम्भवाच्च नीलाद्यर्थस्य
ज्ञानाकारत्वे अहमिति प्रतिभासः स्यात् नत्विदमिति
प्रतिपत्तिः प्रत्ययादव्यतिरेकात् । अथोच्यते ज्ञानस्वरूपो
ऽपि नीलाकारो भ्रान्त्या बहिर्वद्भेदेन प्रतिभासत इति न
च तत्राहमुल्लेख इति । यथोक्तम्” परिच्छेदान्तराद्योऽयं
भागो बहिरिव स्थितः । ज्ञानस्याभेदिनो भेदपतिभासो-
ऽप्युपप्लव” इति “यदन्तर्ज्ञेयतत्त्वं तद्बहिर्वदवभासत” इति
च । तदयुक्तं बाह्यार्थाभावे तदुत्पत्तिरहिततया बहि-
र्वदित्युपमानोक्तेरयुक्तेः न हि वसुमित्रो बन्ध्यापुत्रवद-
वभासत इति प्रेक्षावानाचक्षीत । भेदप्रतिभासस्य भ्रा-
न्तत्वे अभेदप्रतिभासस्य प्रामाण्यं, तत्प्रामाण्ये च भेद-
प्रतिभासस्य भ्रान्तत्वमिति परस्पराश्रयप्रसङ्गाच्च । अविसंवा-
दान्नीलतादिकमेव संविदाना वाह्यमेवोपाददते जगत्युपे-
क्षन्तेऽवान्तरमिति व्यवस्थादर्शनाच्च । एवञ्चायमभेदबाधको
हेतुर्गोमयपायसीयन्यायवदाभासतां भजेत् अतोबहि-
र्वदिति वदता बाह्यं ग्राह्यमेवेति भावनीयमिति भव-
दीय एव वाणो भवन्तं प्रहरेत् ।”
“ननु ज्ञानाभिन्नकालस्यार्थस्य बाह्यत्वमनुपपन्नमिति चेत्
तदनुपपन्नम् इन्द्रियसन्निकृष्टस्य विषयस्योत्पाद्ये ज्ञाने
स्वाकारसमर्पकतया समर्पितेन चाकारेण तस्यार्थस्यानु-
श्रेयतोपपत्तेः अतएव पर्य्यनुयोगपरिहारौ समग्राहि-
धाताम् “भिन्नकालं कथं ग्राह्यमिति चेत् ग्राह्यतां
विदुः । हेतुत्वमेव च व्यक्तेर्ज्ञानाकारार्पणक्षममिति” ।
तथा च यथा पुष्ट्या भोजनमनुभीयते यथा च भाषया
देशः, यथा वा सम्भ्रमेण स्नेहः, तथा ज्ञानाकारेण ज्ञेत-
मनुमेयम् । तदुक्तम् “अर्द्धेन घटयत्येनां न हि सुक्त्रा-
र्द्धरूपताम् । तस्मात् प्रमेयाधिगतेः प्रमाणं मेयरूप-
[Page3152-b+ 38]
तेति” । न हि वित्तिसत्तैव तद्वेदना युक्ता तस्याः सर्व-
त्राविशेषात् तान्तु सारूप्यमाविशत् सरूपयितुं धटये-
दिति च । तथाच बाह्यार्थसद्भावे प्रयोगः ये यस्मिन्
सत्यपि कादाचित्काः ते सर्वे तदतिरिक्तसापेक्षाः यथा
अविवक्षति, अजिगमिषति मयि वचनगमनप्रतिभासा
विवक्षुजिगमिषुपुरुषान्तरसन्तानसापेक्षाः तथा च विवा-
दाध्यासिताः प्रवृत्तिप्रत्ययाः सत्यप्यालयविज्ञाने कदाचि-
देव नीलाद्युल्लेखना इति । तत्रालयविज्ञानं नामाहमा-
स्पदं विज्ञानं नीलाद्युल्लेखि च प्रवृत्तिविज्ञानम् । यथो-
क्तम् “तत् स्यादालयविज्ञानं यद्भवेदहमास्पदम् । तत्
स्यात् प्रवृत्तिविज्ञानं यन्नीलादिकमुल्लिखेदिति” । तस्मादा-
लयविज्ञानसन्तानातिरिक्तः कादाचित्कः प्रवृत्तिविज्ञानहे-
तुर्बाह्योऽर्थो ग्राह्य एव न वासनापरिपाकप्रत्ययः
कादाचित्कत्वात् कदाचिदुत्पाद इति वेदितव्यम् ।”
<फ्>वेदान्तिमते । “बुद्धिवृत्तिचिदाभासौ द्वावेतौ व्याप्नुतो
घटम् । तत्राज्ञानं धिया नश्येदाभासात्तु घटः स्फुरेत्”
इत्युक्तरीत्या प्रत्यक्षस्थले इन्द्रियादिप्रणाल्या अन्तःकरस्य
विषयदेशगत्या तदाकारेण षरिणामरूपवृत्तौ सत्यां विष-
यगताज्ञाननाशे अन्तःकरणवृत्त्यवच्छिन्नचैतन्येन विषय-
स्फुरणरूपं पौरुषेयज्ञानं ज्ञायते । वृत्तिरूपज्ञानन्तु मनो
धर्म इति भेदः । यथोक्तं वेदा० प० १ परिच्छेदे
“यथा तडागोदकं छिद्रान्निर्गत्य कुल्यात्मना केदारान्
प्रविश्य तद्वदेव चतुष्कोणाद्याकारं भवति तथा तैजस
मन्तःकरणमपि चक्षुरादिद्वारा घटादिविषयाकारेण परि-
णमते । स एव परिणामो वृत्तिरित्युच्यते । अनुमित्यादि
स्थले तु अन्तःकरणस्य न वह्न्यादिदेशगमनं वह्न्यादेश्चक्षु-
राद्यसन्निकर्षात् तथा चायं घट इत्यादिप्रत्यक्षथले घटा-
देस्तदाकारवृत्तेश्च वहिरेकत्र देशे समवस्थानात् तदुभया-
वच्छिन्नं चैतन्यमेकमेव विभाजकयोरप्यन्तःकरणवृत्तिघटा-
दिविषययोरेकदेशस्थितत्वेन भेदाजनकत्वात् ।”
प्रत्यक्षेऽन्तःकरणवृत्तेः फलभेदस्तत्रैव ७ परि० दर्शितो यथा
<फ्>“सा चान्तःकरणवृत्तिरावरणाभिभवार्थेत्येकं प्रतम् ।
तथाहि अविद्योपहितचैतन्यस्य जीवत्वपक्षे घटाद्यधि-
ष्ठानचैतन्यस्य जीवरूपतया जीवस्य सर्वदा घटादिभान-
प्रसक्तौ घटाद्यवच्छिन्नचैतन्यावरकमज्ञानं मूलाविद्यापर-
तन्त्रमवस्थापदवाच्यमभ्युपगन्तव्यम् । एवं सति न सर्वदा
घटादेर्भानप्रसङ्गः अनाघृतचैतन्यसम्बन्धस्यैव भानप्रयो-
जकत्वात् । तस्य चावरणस्य सदातनत्वे कदाचिदपि
[Page3153-a+ 38]
चटभानं न स्यादिति तद्भङ्गे वक्तव्ये तद्भङ्गजनकं न
चैतन्यमात्रं तद्भासकस्य तदनिवर्तकत्वात् नापि वृत्त्युप-
हितचैतन्य परोक्षस्थलेऽपि तन्निवृत्त्यापत्तेरिति परोक्ष-
व्यावृत्तवृत्तिविशेषस्य तदुपहितचैतन्यस्य वा आवरण
भञ्जकत्वमित्यावरणाभिभवार्था वृत्तिरुच्यते । सम्बन्धार्था
वृत्तिरित्यप्रं मतम् । तत्राविद्योपाधिकोजीवोऽपरि-
च्छिन्नः स च घटादिप्रदेशे विद्यमानोऽपि घटाद्याकारा-
परोक्षवृत्तिविरहदशायां न घटाटिकमवभासयति घटा-
दिना समं सम्बन्धाभावात् तत्तदाकारवृत्तिदशायां तु
भासयति तदा सम्बन्धसत्त्वात् । ननु अविद्योपाधिकस्य
जीवस्यापरिच्छिन्नस्य स्वतएव समस्तवस्तुसम्बद्धस्य वृत्ति-
विरहदशायां सम्बन्धाभावाभिधानमसङ्गतम् असङ्गतत्व
दृष्ट्या सम्बन्धाभावाभिधाने च वृत्त्यनन्तरमपि सम्बन्धो
न स्यादिति चेत् उच्यते न हि वृत्तिविरहदशायां
जीवस्य घटादिना सह सम्बन्धसामान्यं निषेधामः
किन्तर्हि घटादिभानप्रयोजकं सम्बन्धविशेषम् । स च
सम्बन्धविशेषो विषयस्य जीवचैतन्यस्य च व्यङ्ग्यव्यञ्जकता
लक्षणः कादाचित्कस्तत्तदाकारवृत्तिनिबन्धनः । तथा हि
तैजसमन्तःकरणं खच्छद्रव्यत्वात् स्वतएव जीवचैतन्याभि-
व्यञ्जनसमर्थं, घटादिकन्तु न तथा अस्वच्छद्रव्यत्वात् ।
खाकारवृत्तिसंयोगदशायान्तु वृत्त्यभिभूतजाड्यधर्मकतया
वृत्त्युत्पादितचैतन्याभिव्यञ्जनयोग्यताश्रयतया च वृत्त्यु-
दयानन्तरं चैतन्यमभिव्यनक्ति । तदुक्तं विवरणे “अन्तः-
करणं हि स्वस्मिन्निव स्वसंसर्गिण्यपि घटादौ चैतन्या-
भिव्यक्तियोग्यतामापादयतीति” । दृष्टञ्चास्वच्छद्रव्यस्यापि
स्वच्छद्रव्यसम्बन्धदशायां प्रतिबिम्बग्राहित्वं यथा कुद्यादे-
र्जलादिसंयोगदशायां मुखादिप्रतिविम्बग्राहिता । घटा-
देरभिव्यञ्जकत्वञ्च तत्प्रतिविम्बगृअहित्वं चैतन्यस्याभिव्यक्त-
त्वञ्च तत्र प्रतिविम्बितत्वम् । एवंविधाभिव्यञ्जकत्वसिद्ध्य-
र्थमेतदुवृत्तेरपरोक्षस्थले वहिर्निर्गमनाङ्गीकारः । परोक्ष-
स्थले तु वह्न्यादेर्वृत्तिसंयोगाभावेन चैतन्यानभिव्यञ्जक-
तया नापरोक्षत्वम् ।”
<फ्>सांख्यादिमते अर्थाकारेण परिणताया वुद्धिवृत्तेश्चेतने
प्रतिविम्बनात् विषयप्र्काशरूपं ज्ञानम् । तत्र पौरुषेय-
बोधे वृत्तिः करणं, वृत्तिरूपज्ञाने च इन्द्रियादिकरणमिति
भेदः । यथोक्तं सा० प्र० सू० भाष्ययोः ।
“द्वयोरेकतरस्य वाप्यसन्निकृष्टार्थपरिच्छित्तिः प्रमा तत्सा-
धकतमं यत् तत् त्रिविधं प्रमाणम् ।” सू० “असन्निकृष्टः
[Page3153-b+ 38]
प्रभातर्यनारूढोऽनधिगत इति यावत् । एवंभूतस्यार्थस्य
वस्तुनः परिच्छित्तिरवधारणं प्रमा सा च द्वयोर्बुद्धिपुरु-
षयोरुभयोरेव धर्मो भवतु । किं वैकतरमात्रस्योभयथैव
तस्याः प्रमाया यत् साधकतमं फलायोगव्यवच्छिन्नं कारणं
तत्प्रमाणं तच्च त्रिविधं वक्ष्यमाणरूपेणेत्यर्थः । स्मृतिव्या-
वर्तनायानधिगतेति । भ्रमव्यावर्तनाय वस्त्विति । संशय-
व्यावत्तनाय त्ववध्रणमिति । अत्र यदि प्रमारूपं फलं
पुरुषनिष्ठमात्रमुच्यते तदा बुद्धिवृत्तिरेव प्रमाणम् । यदि
च बुद्धिनिष्ठमात्रमुच्यते तदा तूक्तेन्द्रियसन्निकर्षादिरेव
प्रमाणम् । पुरुषस्तु प्रमासाक्ष्येव न प्रमातेति । यदि च
पौरुषेयबोधो बुद्धिवृत्तिश्चोभयमपि प्रमोच्यते तदा तूक्त-
मुभयमेव प्रमाभेदेन प्रमाणं भवति । चक्षुरादिषु तु
प्रमाणव्यवहारः परम्परयैव सर्वथेति भावः । पातञ्जल-
भास्ये तु व्यासदेवैः पुरुषनिष्ठो बोधः प्रमेत्युक्तः पुरुषा-
र्थमेव करणानां प्रवृत्त्या फलस्य पुरुषनिष्ठताया एवौ-
चित्यात् । अतोऽत्रापि स एव मुख्यः सिद्धान्तः । न च
पुरुषबोधस्वरूपस्य नित्यतया कथं फलत्वमिति वाच्यम्
केवलस्य नित्यत्वेऽप्यर्थोपरागस्यैव फलत्वादिति ।
अत्रेयं प्रक्रिया । इन्द्रियप्रणालिकयार्थसन्निर्षेण लिङ्ग-
ज्ञानादिना वादौ बुद्धेरर्थाकारा वृत्तिर्जायते तत्र चेन्द्रि-
यसन्निकर्षजा प्रत्यक्षा वृत्तिरिन्द्रियविशिष्टबुद्ध्याश्रिता नय-
नादिगतपित्तादिदोषैः पित्ताद्याकारवृत्त्युदयादिति विशेषः ।
सा च वृत्तिरर्थोपरक्ता प्रतिविम्बरूपेण पुरुषारूढा सती
भासते पुरुषस्यापरिणामितया बुद्धिवत् स्वतोऽर्थाकारत्वा-
सम्भवात् । अर्थाकारताया एव चार्थग्रहणत्वात् अन्यस्य
दुर्वचत्वादिति । तदेतद्वक्ष्यति “कुसुमवच्च मणिः” जपा-
स्फटिकयोरिव नोपरागः किन्त्वभिमान इति । योगसूत्रं
च “वृत्तिसारूप्यमितरत्रेति” । स्मृतिरपि । “तस्मिंश्चिद्दर्पणे
स्फारे समस्ता वस्तुदृष्टयः । इमास्ताः प्रतिविम्बन्ति
सरसीव तटद्रुमाः” इति । योगभाष्यञ्च “बुद्धेः प्रति-
संवेदी पुरुष” इति प्रतिध्वनिवत् प्रतिसंवेदः संवेदन-
प्रतिविम्बस्तस्याश्रय इत्यर्थः । एतेन पुरुषाणां कूट-
स्थविभुचिद्रूपत्वेऽपि न सर्वदा सर्वाभासनप्रसङ्गः
असङ्गतस्य स्वतोऽर्थाकारत्वाभावात् । अर्थाकारतां
विना च संयोगमात्रेणार्थग्रहणस्यातीन्द्रियादिस्थले
बुद्धावदृष्टत्वादिति । पुरुषे च स्वस्वबुद्धिवृत्तीनामेव
प्रतिविम्बार्पणसामर्थ्यमिति फलवलात् कल्प्यते । यथा
रूपवतामेव जलादिषु प्रतिविम्बनसामर्थ्यं नेतरस्येति ।
[Page3154-a+ 38]
रूपवत्त्वं च न सामान्यतः प्रतिविम्बप्रयोजकं शब्द-
स्यापि प्रतिध्वनिरूपप्रतिविम्बदर्शनात् । न च शब्द-
जन्यं शब्दान्तरमेव प्रतिध्वनिरिति वाच्यं स्फटिकलौ-
हित्यादेरपि जपासन्निकर्षजन्यतापत्त्या प्रतिविम्ब-
मिथ्यात्वसिद्धान्तक्षतेरिति । प्रतिविम्बश्च बद्धेरेव परि-
णामविशेषो विम्बाकारो जलादिगत इति मन्तव्यम् ।
केचित् तु वृत्तौ प्रतिविम्बतं सदेव चैतन्यं वृत्तिं
प्रकाशयति तथा वृत्तिगतप्रतिविम्ब एव वृत्तौ चैतन्य-
विषयता न तु चैतन्ये वृत्तिप्रतिविम्बोऽस्तीत्याहुः ।
तदसत् उपदर्शितशास्त्रविरोधेन केवलतर्कस्याप्रयो-
जकत्वात् विनिगमनाविरहेण वृत्तिचैतन्ययोरन्योन्य-
विषयताख्यसम्बन्धरूपतयान्योन्यस्मिन्नन्योन्यप्रतिबिम्बसि-
द्धेश्च । बाह्यस्थलेऽर्थाकारताया एव विषयतारूपत्वसिद्ध्या-
ऽऽन्तरेऽपि तत्तदर्थाकारताया एव विषयतात्वौचित्या-
च्चेति । ये तु तार्किका ज्ञानस्य विषयतां नेच्छन्ति तन्मते
ज्ञानव्यक्तीनामनुगमकधर्माभावेन घटविषयकं पटविषयकं
ज्ञानमित्याद्यनुगतव्यवहारानुपपत्तिः । केचित् तु ता-
र्किका अनयैवानुपपत्त्या विषयतामतिरिक्तपदार्थमाहुः ।
तदप्यसत् अनुभूयमानानामर्थाकारतां विहाय विषय-
तान्तरकल्पने गौरवादिति । ननु तथापि स्वस्वोपाधि-
वृत्तिरूपैव वृत्तिचैतन्ययोरन्योन्यविषयतास्तु स्वोपाधि-
वृत्तित्वेनैवानुगमादलमाकाराख्यप्रतिविम्बद्वयेनेति चेन्न
प्रतिविम्बं विना स्वत्वस्यापि दुर्वचत्वात् । स्वत्वं हि
स्वभुक्तवृत्तिवासनावत्त्वम् । भोगश्च ज्ञानम् । तथा
च विषयतालक्षणम्य विषयसामग्रीधटितत्वेजात्मश्रयः ।
तस्मादचैतन्यचैतन्ययोरन्योन्यविषयतारूपोऽन्योन्यस्मिन्न-
न्योन्यप्रतिविम्बः सिद्धः । अधिकन्तु योगवार्त्तिके द्रष्टव्य-
मिति दिक् । अत्रायं प्रमात्रादिविभागः । “प्रमाता
चेतनः शुद्धः प्रमाणं वृत्तिरेव नः । प्रमार्थाकारवृत्तीनां
चेतने प्रतिविम्बनम् । प्रतिविम्बितवृत्तीनां विषयो मेय
उच्यते । साक्षाद्दर्शनरूपं च साक्षित्वं वक्ष्यति स्वयम् ।
अतः स्यात् कारणाभावाद्वुत्तेः साक्ष्येव चेतनः ।
विप्ण्वादेः सर्वसाक्षित्वं गौणं लिङ्गाद्यभावतः ।”
“ज्ञानमस्ति समस्तस्य जन्तोर्विषयगोचरे” देवीमा० ।
“कपाये कर्मभिः पक्वे ततो ज्ञानं प्रजायते” वेदा० । २४ पर-
ब्रह्मणि च “सत्थं ज्ञानमानन्दं ब्रह्म” श्रुतिः । २५ विष्णौ
“सर्वज्ञः ज्ञानमुत्तयम्” विष्णु स० ।
<LEND>
