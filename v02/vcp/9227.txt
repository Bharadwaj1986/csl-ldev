<L>9227<pc>1175,a<k1>उद्दिष्ट<k2>उद्दिष्ट
उद्दिष्ट¦ त्रि० उद् + दिश--क्त । १ उपदिष्टे, २ अभिलषिते “तत्-
समुदिष्टं कर्म” संक्षिप्तसारः छन्दःशास्त्रोक्ते निर्द्धारित-
गुर्व्वादिस्थितिकभेदस्य प्रस्तारे कतमसंख्यकत्वज्ञानार्थे
३ उपायभेदे न० । तत्प्रकारो यथा “उद्दिष्टं द्विगुणा-
नाद्यादुपर्यङ्कान् समालिखेत् । लघुस्था ये तु तत्राङ्कास्तैः
सैकैर्मिश्रितैर्भवेत्” वृत्तर० । आद्यात् आद्यवर्णमारभ्य उपरि
यथोत्तरं द्विगुणान् द्विगुणान् अङ्कान् समालिखेत् तत्र
लघुवर्णोपरिस्थाङ्कैर्मिलितैः एकेन युक्तैः उद्दिष्टं स्यात् ।
यथा त्र्यक्षरप्रस्तारे मध्यगुरुको भेदः प्रस्तारे कियत्संख्यक
इति प्रश्ने यथोत्तरं द्विगुणान् द्विगुणान् अक्षरसंख्यया
अङ्कान् दद्यात् तत्र आद्यलघूपरिस्थेनैकाङ्केन तृतीय
लघूपरिस्थचतुरङ्केण योगे पञ्चाङ्कः एकेन युक्तः षडङ्कः
संपद्यते एवञ्च षष्ठोऽयं भेदैत्युत्तरम् । एवमन्यत्र
कल्प्यम् । सर्वगुरुकभेदे तु लघुवर्णाभावात् योजका-
ङ्काभावेन एकमात्रेण योज्याङ्केन प्रथमोभेद इत्युन्नेयम् ।
मात्रावृत्ते उद्दिष्टं विस्तरभयान्नोक्तमाकरे दृश्यम् ।
<LEND>
