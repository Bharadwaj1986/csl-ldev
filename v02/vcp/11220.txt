<L>11220<pc>1602,b<k1>कंस<k2>कंस
कंस¦ पु० कम--स । तैजसद्रव्ये, कांस्ये, १ ताम्ररङ्गमिश्रणज-
<>नितधातुद्रव्ये । (कांसा) २ स्वर्णरजतादिनिर्म्मितपानपात्रे
<>आढक इति प्रसिद्धे ३ परिमाणे च अस्त्री । वर्त्तुलाकारे
<>यज्ञिये ४ पात्रभेदे । “औदुम्बरे कसे चमसे वा सर्व्वौ-
<>षधं समानीय सम्भृत्य” शत० १४, ९, ३, १, “कंसे
<>कंसाकारे वर्त्तलाकरे” भाष्यम् । पृषो० तालव्यान्त इति
<>केचित् । कंसपरिमाणञ्च “शरावोऽष्टपलं तद्वज्ज्ञेय-
<>मत्र विचक्षणैः । शरावाभ्यां भवेत् प्रस्थश्चतुःप्रस्थैस्त-
<>थाढकः । भाजनं कांस्यपात्रञ्च चतुःषष्टिपलश्च सः”
<>भावप्र० उक्तेः चतुषष्टिपलात्मकाढकरूपम् । उग्रसेनसुत-
<>भेदे कृष्णाद्वेष्ये ५ नृपभेदे पु० । कंसोत्पत्तिकथा तन्ना-
<>मनिर्वचनञ्च हरिवं० ८५ अ० उक्तं यथा कंसं प्रति
<>नारद उवाच “हन्त ते कथयिष्यामि शृण राजन्!
<>यथार्थतः । द्रुमिलस्य च मात्रा ते संवादञ्च समागमम् ।
<>सुयामुनं नाम गिरिं तव माता रजस्वला । प्रेक्षितुं सहिता
<>र्वाभिर्गता वनकुतूहलात्” इत्युपक्रम्य यदृच्छयात्रागतस्य
<>तौभपतेद्रु मिलस्य तां दृष्ट्वा कामयमानस्य तां प्रति उग्न-
[Page1603-a+ 38]
<>सेनमूर्त्त्या गत्वा तस्याःसङ्गमे कंसोत्पत्तिर्रित तत्रोक्तम् ।
<>“एवमुक्ता दानवेन्द्रो गमनाय मनो दघे । हृच्छयाविष्ट-
<>हृदयो दृष्ट्वा तामसितेक्षणाम् । वार्य्युपस्पृश्य बलवान्
<>ध्यानमेवान्वचिन्तयत् । मुहूर्त्तं ध्यातमात्रे तु दृष्टं
<>ज्ञानबलात्ततः । उग्रसेनस्य पत्नीति ज्ञात्वा हर्षमवाप
<>सः । उग्रसेनस्य वै रूपं कृत्वा स्वं परिवर्त्त्य च ।
<>उपासर्पन्महाबाहुः प्रसभं दानवेश्वरः । स्मयमानश्च
<>शनकैर्ज्जग्राहामितवीर्य्यवान् । उग्रसेनस्य रूपेण मात-
<>रं ते व्यधर्षयत् । सा पतिस्निग्धहृदया भावेनोप-
<>ससर्प तम् । शङ्किता चाभवत् पश्चात्तस्य गौरवदर्श-
<>नात् । सा तमाहोत्थिता मीता न त्वं मम पतिर्ध्रुवम् ।
<>कस्य त्वं विकृताचारो येनास्मि मलिनीकृता । एकपत्नी-
<>व्रतमिदं मम संदूषितं त्वया । पत्युर्म्मे रूपमास्थाय
<>नीचनीचेन कर्म्मणा । किं मां वक्ष्यन्ति रुषिता बान्ध-
<>वाः कुलपांसुलाम् । जुगुप्सिता च वर्त्स्यामि पतिपक्षैर्निरा-
<>कृता । धिक् त्वामीदृशमक्षान्तं दुष्कुलं व्युत्थितेन्द्रियम् ।
<>अविश्वास्यमनार्य्यञ्च परदाराभिमर्षणम् । स तामाह
<>प्रसज्जन्तीं क्षिप्तः क्रोधेन दानवः । अहं वै द्रुमिलो
<>नाम सौभस्य पतिरूर्ज्जितः । किं मां क्षिपसि रोषेण
<>मुढे! पण्डितमानिनि! । मानुषं पतिमाश्रित्य नीचं
<>मृत्युवशे स्थितम् । व्यभिचारान्न दुष्यन्ति स्त्रियः स्त्रीमा-
<>नगर्व्विते ॥ न ह्यासां नियता बुद्धिर्म्मानुषीणां विशे-
<>षतः । श्रूयन्ते हि स्त्रियो बह्व्यो व्यभिचारव्यतिक्रमैः ।
<>प्रसूता देवसदृशान् पुत्त्रानमितविक्रमान् । अतीव हि त्वं
<>स्त्रीलोके पतिधर्म्मवती सती । शुद्धा केशान् विधुन्वन्ती
<>भाषसे यद्यदिच्छसि । कस्य त्वमिति यच्चाहं त्वयोक्तो
<>मत्तकाशिनि! । कंसस्तस्माद्रिपुध्वं सी तव पुत्त्रो भवि-
<>ष्यति । सा सरोषा पुनर्भूत्वां निन्दन्ती तस्य तं वरम् ।
<>उवाच व्यथिता देवी दानवं धृष्टवादिनम् । धिक् ते
<>वृत्तं सुदुर्वृत्त! यः सर्व्वा निन्दसि स्त्रियः । सन्ति स्त्रि-
<>यो नीचवृत्ताः सन्ति चैव पतिव्रताः । यास्त्वेकपत्न्यः
<>श्रूयन्तेऽरुन्धतीप्रमुखाः स्त्रियः । याभिर्धृताः प्रजाः
<>सर्व्वा लोकाश्चैव कुलाधभ! । यस्त्वया मम पुत्त्रोवै दत्तो
<>वृत्तविनाशनः । न मे बहुमतस्त्वेष शृणु चापि यदु-
<>च्यसे । उत्पत्स्यति पुमान्नीच! पतिवंशेममाव्ययः । भवि-
<>ष्यति स ते मृत्युर्यश्च दत्तस्त्रया सुतः । द्रुनिलस्त्वे-
<>वमुक्तस्तु जगामाकाशमेव तु” । कांस्यसाधनद्रव्यं कंसकशब्दे
<>वक्ष्यते कांस्यशोधनमारणविधानगुणाः भावप्र० उक्ता यथा
[Page1603-b+ 38]
<>“अथ कांस्यस्य रीतेश्च शोधनन्त्वभिधीयते । पत्तलीकृत-
<>पत्राणिकांस्यस्याग्नौ प्रतापयेत् । निषिञ्चेत्तप्ततप्तानि तैले
<>तक्रेच काञ्जिके । गोमूत्रे च कुलत्यानां कषायेऽत्र त्रिधा
<>त्रिधा । एवं कांस्यस्य रीतेश्च विशुद्धिः संप्रजायते” ।
<>अथ मारणविधिः “अर्कक्षीरेण संपिष्टो गन्धकस्तेनलेपयेत् ।
<>समेन कांस्यपत्राणि शुद्धान्यम्लद्रवैर्मुहुः । ततोमूषापुटे
<>धृत्वा पचेत् गजपुटेन च । एवं पुटद्वयात् कांस्यं रीतिश्च
<>म्रियते ध्रुवम्” एवं मारितयोः कांस्यस्य रीतेश्च गुणाः
<>“कांस्यं कषायं तीक्ष्णोष्णं लेखनं विशदं सरम् । गुरु
<>नेत्रहितं रूक्षं कफपित्तहरं परम्” ।
<>“कंसभन्थशूर्पपाय्यकाण्डान्तं द्विगौ” पा० द्विगुसमासे
<>आद्युदात्तता । द्विकंसः । द्वौ कंसौ परिमाणमस्येति तद्धि-
<>तार्थद्विगुः । कंसशब्दोऽर्द्धर्चादि । “का काली का मधुरा
<>का शीतलवाहिनी गङ्गा । कं सं जघान कृष्णः कम्बलवन्तं
<>न बाधते शीतम्” विदग्धमुखमण्डने समानप्रश्नोत्तरदर्श-
<>नात् दन्त्यमध्य एव । ६ उग्रसेनकन्याभेदे स्त्री सा च देव-
<>भागभार्य्या “कंसा कंसवती कङ्का सुतनूराष्ट्रपालिका ।
<>उग्रसेनदुहितरी वसुदेवानुजस्त्रियः” । “देवभागस्य
<>कंसायां चित्रकेतुवृहद्बलौ” भाग० ९, २४, २३,
<LEND>
