<L>8038<pc>0905,b<k1>आह्निक<k2>आह्निक
आह्निक¦ त्रि० अह्नि भवः अह्ना निर्वृत्तं साध्यं ठञ्स्त्रियां
<>ङीप् । १ दिनभवे २ दिनसाध्ये च । “भरद्वाजस्तु कौन्तेय
<>कृत्वा स्वाध्यायमाह्निकम्” भा० त० १३७ अ० । “अत्राह्निकं
<>सुरश्रेष्ठोजपते समरुद्गणः” भा० व० १४२ अ० । दिनकर्त्त-
<>व्यानि आह्निकतत्त्वे आह्निककृत्यप्रदीपादौ उक्तानि ।
<>दिवसकर्त्तव्यान्याचारशब्दे ६३१ पृष्ठे उक्तप्रायाणि दिन-
<>विभागेषु कर्त्तव्यभेदोदक्षेण संक्षेपात् दर्शितो यथा ।
<>“प्रातरुत्थाय कर्त्तव्यं यद्द्विजेन दिने दिने । तत्सर्वं सं
<>प्रवक्ष्यामि द्विजानामुपकारकम् । उदयास्तमयं यावन्न
<>विप्रः क्षणिकोभवेत् । नित्यनैमित्तिकैर्मुक्तः कामैश्चान्यैर-
<>गर्हितैः । यः स्वकर्म परित्यज्य यदन्यत् कुरुते द्विजः ।
<>अज्ञानाद्यदि वा मोहात् स तेन पतितोभवेत् । दिवस-
<>ख्याद्यभागे तु कृत्यं तस्योपदिश्यते । द्वितीये च तृतीये च
<>चतुर्थे पञ्चमे तथा । षष्ठे च सप्तमे चैव अष्टमे च पृथक्
<>पृथक् । विभागेष्वेषु यत्कर्म्म तत्प्रवक्ष्याम्यशेषतः ।
<>उषःकाले तु संप्राप्ते शौचं कृत्वा यथार्थवत् । ततःऽस्नानं
<>प्रकुर्व्वीत दन्तधावनपूर्व्वकम् । अत्यन्तमलिनः कायोन-
<>वच्छिद्रसमन्वितः । स्रवत्येष दिवा रात्रौ प्रातःस्नानं विशो-
<>धनम् क्लिद्यन्ति हि प्रसुप्तस्य इन्द्रियाणि स्रवन्ति च ।
<>अङ्गानि समतां यान्ति उत्तमान्यधमैः सह । नानास्वेद-
<>समाकीर्णः शयनादुत्थितः पुमान् । अस्नात्वा नाचरेत्
<>कर्म जपहोमादि किञ्चन । प्रातरुत्थाय योविप्रः प्रातः-
<>स्नायी भवेत् सदा । समस्तजन्मजं पापं त्रिभिर्वर्षैर्व्यपो-
<>हति । उषस्युषसि यत्स्नानं सन्ध्यायामुदिते रवौ । प्रा-
<>जापत्येन तत्तुल्यं महापातकनाशनम् । प्रातःस्नानं प्र-
[Page0906-a+ 38]
<>शंसन्ति दृष्टादृष्टकरं हि तत् । सर्वमर्हति पूतात्मा प्रातः-
<>स्नायी जपादिकम् । स्नानादनन्तरं तावदुपस्पर्शनमु-
<>च्यते । अनेन तु विधानेन आचान्तः शुचितामियात् ।
<>प्रक्षाल्य पादौ हस्तौ च त्रिः पिवेदम्बु वीक्षितम् । सं
<>वृत्याङ्गुष्ठमूलेन द्विःप्रमृज्यात्ततोमुखम् । संहत्य तिसृभिः
<>पूर्व्वमास्यमेवमुपस्पृशेत् । ततः पादौ समभ्युक्ष्य अङ्गानि
<>समुपस्पृशेत् । अङ्गुष्ठेन प्रदेशिन्या घ्राणं पश्चादनन्तरम् ।
<>अङ्गुष्ठनामिकाभ्याञ्च चक्षुःश्रोत्रे पुनःपुनः । कनिष्ठा-
<>ङ्गुष्ठेन नाभिं हृदयञ्च तलेन वै । सर्वाभिस्तु शिरः पश्चा-
<>द्बाहू चाग्रेण सस्पृशेत् । सन्ध्यायाञ्च प्रभाते च मध्याह्ने
<>च ततः पुनः । सन्ध्यां नोपासीत यस्तु ब्राह्मणोहि विशे-
<>षतः । स जीवन्नेव शूद्रः स्यान्मृतः श्वा चैव जायते ।
<>सन्ध्याहीनोऽशुचिर्नित्यमनर्हः सर्वकर्म्मसु । यदन्यत् कुरुते
<>कर्म न तस्य फलमश्नुते । सन्ध्याकर्मावसाने तु स्वयंहो-
<>मोविधीयते । स्वयं होमे फलं यत्तु तदन्येन न जायते ।
<>ऋत्विक् पुत्रोगुरुर्भ्राता भागिनेयोऽथ विट्पतिः । एभि-
<>रेव हुतं यत्तु तद्धुतं स्वयमेव हि । देवकार्य्यं ततः कृत्वा
<>गुरुमङ्गलवीक्षणम् । देवकार्य्याणि पूर्वाह्णे मनुष्याणाञ्च
<>मध्यमे । पितॄणामपराह्णे च कार्य्याण्येतानि यत्नतः ।
<>पौर्वाहिणकन्तु यत् कर्म यदि तत् सायमाचरेत् । न तस्य
<>फलमाप्नोति बन्ध्यस्त्रीमैथुनं यथा । दिवसस्याद्यभागे तु
<>सर्वमेतद्विधीयते । द्वितीये च तथा मागे वेदाभ्यासोवि-
<>धीयते । वेदाभ्यासोहि विप्राणां परमं तपौच्यते । ब्रह्म-
<>यज्ञः स विज्ञेयः षडङ्गसहितस्तु सः । वेदस्वीकरणं पूर्बं
<>विचारोऽभ्यसनं जपः । ततोदानञ्च शिष्येभ्योवेदाभ्या-
<>सोहि पञ्चधा । समित्पुष्पकुशादीनां स कालः समुदा-
<>हृतः । तृतीये चैव भागे तु पोष्यवर्गार्थसाधनम् । पिता
<>माता गुरुर्भार्य्या प्रजा दीनाः समाश्रिताः । अभ्यागतोऽ-
<>तिथिश्चान्यः पोष्यवर्गौदाहृतः । ज्ञातिर्बर्न्धुजनः क्षीणस्त-
<>थाऽनाथः समाश्रितः । अन्येऽप्यधनयुक्ताश्च पोष्यवर्गौदा-
<>हृतः । भरणं पोष्यवर्गस्य प्रशस्तं खर्गसाधनम् । नरकं
<>पीडने चास्य तस्माद्यत्नेन तं भरेत् । सार्वभौतिकमन्नाद्यं
<>कर्त्तव्यन्तु विशेषतः । ज्ञानविद्भ्यः प्रदातव्यमन्यथा नरकं
<>व्रजेत् । स जीवति यएवैकोबहुभिश्चोपजीव्यते । जीवन्तो-
<>मृतकाश्चान्ये य आत्मम्भरयो नराः । वह्वर्थे जीव्यते कै-
<>श्चित् कुटुम्बार्थे तथा परैः । आत्मार्थेऽन्योन शक्नोति स्वो-
<>दरेणापि दुःखितः । दीनानाथविशिष्टेभ्योदातव्यं भूतिमि-
<>च्छता । अदत्तदाना जायन्ते परभाग्योपजीविनः । यद्द-
[Page0906-b+ 38]
<>दाति विशिष्टेभ्योयज्जुहोति दिने दिने । तत्तु वित्तमह
<>मन्ये शेषं कस्यापि रक्षति । चतुर्थे च तथा भागे स्नानार्थं
<>मृदमाहरेत् । तिलपुष्पकुशादीनि स्नानञ्चाकृत्रिमे जले ।
<>नित्यं नैमित्तिकं काम्य त्रिविधं स्नानमुच्यते । तेषां मध्ये
<>तु यन्नित्यं तत्पुनर्भिद्यते त्रिधा । मलापहरणं पश्चा-
<>न्मन्त्रवत्तु जले स्मृतम् । सन्ध्यास्नानमुभाभ्याञ्च स्नानभेदाः
<>प्रकीर्त्तिताः । मार्जनं जलमध्ये तु प्राणायामोयतस्ततः ।
<>उपस्थानं ततः पश्चात् सावित्र्याजपौच्यते । सविता देबता
<>यस्या मुखमग्निस्त्रिधा स्थितः । विश्वामित्रऋषिश्छन्दोगा-
<>यत्री सा विशिष्यते । पञ्चमे च तथा भागे संविभागोय-
<>थार्हतः । पितृदेवमनुष्याणांकीटानाञ्चोपदिश्यते । देवैश्चैव
<>मनुष्यैश्च तिर्यग्भिश्चोपजीव्यते । गृहस्थः प्रत्यहं यस्मा-
<>त्तस्माज्ज्येष्ठाश्रमी गृही । त्रयाणामाश्रमाणान्तु गृहस्थो
<>योनिरुच्यते । तेनैव सीदमानेन सीदन्तीहेतरे त्रयः ।
<>मूलप्राणोभवेत् स्कन्धः स्कन्धाच्छाखाः सपल्लवाः । मूलेनैव
<>विनष्टेन सर्वमेतद्विनश्यति । तस्मात् सर्व्वप्रयत्नेन रक्षित-
<>व्योगृहाश्रमी । राज्ञा, चान्यैस्त्रिभिः पूज्योमाननीयश्च
<>सर्व्वदा । गृहस्थोऽपि क्रियायुक्तो न गृहेण गृहाश्रमी ।
<>न चैव पुत्रदारेण स्वकर्मपरिवर्जितः । अस्नात्वा चाप्यहुत्वा
<>चाजप्त्वाऽदत्त्वा च मानवः । देवादीनामृणी भूत्वा नरकं
<>प्रतिपद्यते । एकएव हि भुङ्क्तेऽन्नमपरोऽन्नेन भुज्यते ।
<>न भुज्यते सएवैकोयोभुङ्क्तेऽन्नं ससाक्षिणा । विभागशीलो
<>योनित्यं क्षमायुक्तोदयापरः । देवतातिथिभक्तश्च गृहस्थः
<>स तु धार्म्मिकः । दया लज्जा क्षमा श्रद्धा प्रज्ञा योगः
<>कृतज्ञता । एते यस्य गुणाः सन्ति स गृही मुख्यौच्यते ।
<>स विभागं ततः कृत्वा गृहस्थः शेषभुग्भवेत् । भुक्त्वा तु
<>सुखमास्थाय तदन्नं परिणामयेत् । इतिहासपुराणाद्यैः
<>षष्ठञ्च सप्तमं नयेत् । अष्टमे लोकयात्रा तु बहिःसन्ध्या
<>ततः पुनः । होमोभोजनकञ्चैव यच्चान्यद्गृहकृत्यकम् ।
<>कृत्वा चैवं ततः पश्चात् स्वाध्यायं किञ्चिदाहरेत् । प्रदोष
<>पश्चिमौ यामौ वेदाभ्यासेन तौ नयेत् । यामद्वयं शयानोहि
<>ब्रह्मभूयाय कल्पते । नैमित्तिकानि काम्यानि निपतन्ति
<>यथा यथा । तथा तथैव कार्य्याणि न कालस्तु विधीयते ।
<>अस्मिन्नेव प्रयुञ्जानोह्यस्मिन्नेव तु लीयते । तस्मात् सर्ब्ध-
<>प्रयत्नेन कर्त्तव्यं सुखमिच्छता । सर्वत्र मध्यमौ यामौ हु-
<>तशेषं हविश्चयत् । भुञ्जानश्च शयानश्च ब्राह्मणोनावसीदति”
<>अह्ना पाठ्यम् ठञ् । ३ सूत्रात्मकशास्त्रभाष्यस्य पादांश-
<>व्याख्याभेदे न० । यथा कणादगौतमपाणिनिसूत्रभाष्यस्य
[Page0907-a+ 39]
<>पादांशव्याख्यारूपाणि अह्ना पाठ्यत्वात् आह्निकानि
<>“तमधीष्टोभृतो भूतोवेति” पा० ठञ् । दिवसे--सत्कृत्य-
<>नियोजिते ३ अध्यापके ४ भृते वेतनेन क्रीते दासादौ
<>५ भूते स्वसत्तया व्याप्ते ज्वरादौ च ।
<LEND>
