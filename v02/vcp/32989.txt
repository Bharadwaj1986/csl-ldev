<L>32989<pc>4405,a<k1>पूर्त्त<k2>पूर्त्त
पूर्त्त¦ त्रि० पूर--क्त नि० । १ पूरिते २ छन्ने विश्वः । पॄ--पालने
कर्मणि क्त । ३ पालिते । भावे क्त । ४ पालने न० ५ शब्दर० ।
५ खातादिकर्मणि न० अभरः । जातुकर्ण्यः “वापी कूप-
तडागादिदेवतायतनानि च । अन्नप्रदानमारामः पूर्त्त-
मित्यभिधीयते” । आरामः पुष्पफलोपायहेतुर्भूभागः ।
“अग्निहोत्रं तपः सत्यं वेदानाञ्चानुपालनम् ।
आतिथ्यं वैश्वदेवश्च इष्टमित्यभिधीयते । ग्रहोपरागे
यद्दानं पूर्त्तमित्यभिधीयते । इष्टापूर्त्तं द्विजातीनां
धर्मः सामान्थ उच्यते । अधिकारी भवेच्छूद्रः पूर्त्ते
धर्मे न वैदिके” । वैदिके वेदाध्यवनसाध्ये अग्निहोत्रा-
दाविति” रत्राकरः । एवं स्त्रीणामपि पूर्त्ताधिकारः ।
यथा नारीत्यनुवृत्तौ वृहस्पतिः “पितृव्यगुरुदौहित्रान्
भर्तुः स्वस्रीयमभ्तुलान् । पूजयेत् कव्यपूर्त्ताभ्यां
वृद्धानाथातिथीन् स्त्रियः” । एतेन “जलाशयोत्सर्गे
गोरवतरणानुमन्त्रणयोर्यजमानकर्तृकमन्त्रपाठः तत्रा-
मन्त्रकतया स्त्रीशूद्रयोरनधिकारेण तद्वति यागेऽप्य-
नधिकारः विशेषोपदेशविरहादिति” द्वैतनिर्णयोक्तं नि-
रस्तम् । अतएव तयोर्जलाशयोत्सर्गादिग्रहयज्ञवेदी
होमादिसमाचारः । अत्र होमो वह्रौ न साक्षात्
कल्पतरुरत्नाकरधृतापस्तम्बवचनात् । तद्यथा क्षार-
लवणाद्युपक्रम्य “तद्धुतमहुतञ्चाग्नौ न स्त्री जुहुयान्नानु-
पेतः इति” अनुपेतः अनुपनीतः, किन्तु ब्राह्मणद्वारा
करणीयः । “श्रौतस्मार्त्तक्रियाहेतोर्वृणुयादृत्विजः स्वयम्”
इति याज्ञवल्क्योक्तेः “ऋत्विग्वादे नियुक्तौ च समौ
प्रंपरिकीर्त्तितौ । यज्ञे स्वाम्याप्नुयात् पुण्यं हानिं
[Page4405-b+ 38]
वादेऽथ वा जयम्” इति वृहस्पत्युक्तेः । वैदिकेतर
मन्त्रपाठे शूद्रादेरप्यधिकारः । “वेदमन्त्रवर्जं शूद्रस्येति”
छन्दीगाह्निकाचारचिन्तामणिधृतस्मृतौ वेदेतिविशेषणात् ।
“शूद्रोऽप्येवंविधः प्रोक्तो विना मन्त्रेण संस्कृतः ।
न केनचित् समसृजत् छन्दसा तं प्रजापतिः” इति
यमस्मृतौ छन्दसा वेदेन इत्युक्तेश्च । तं शूद्रम् । पञ्च-
यज्ञस्नानश्राद्धेषु वैदिकेतरमन्त्रीऽपि निषिद्धः । शूद्र-
मधिकृत्य “नमस्कारेण मन्त्रेण पञ्चयज्ञान्न हापयेत्”
इति याज्ञवल्कीयेन “व्रह्मक्षत्रविशामेब मन्त्रवत्
स्नानमिष्यते । तूष्णीमेव हि शूद्रस्य सनमस्कारकं
मतम्” इति योगियाज्ञवल्कीयेन श्राद्धमधिकृत्य “अयमेव
विधिः प्रोक्तः शूद्राणां मन्त्रवर्जितः । अमन्त्रस्य तु
शूद्रस्य विप्रो मन्त्रेश्च गृह्यते” इति बराहपुराणीयेन च
नमस्कारेणेति तूष्णीमिति मन्त्रवर्जित इत्यभिधानात्” ।
<LEND>
