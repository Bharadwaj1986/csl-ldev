<L>7756<pc>0837,b<k1>आशुग<k2>आशुग
आशुग¦ पु० आशु + गम--ड । १ वायौ, २ सूर्य्ये च । एतयोः
शीघ्रगामित्वात् तथात्वम् । “वायुर्वै क्षिपिष्ठा देवतेति” श्रुतौ
क्षिप्रगामित्वोक्तेः शीघ्र गतित्वप्रसिद्ध्वत्वाच्च वायोस्तथात्वम्
सूर्य्यस्याशुगत्वमनुपदं वक्ष्यते ३ वाणे “पपावनास्वादितपूर्व्व-
माशुगः” “रावणस्यापि रामास्तोभित्त्वा हृदयमाशुगः” रघुः
४ शोघ्रगामिनि त्रि० विनीतैस्तु व्रजेन्नित्यमाशुगैर्लक्षणा-
न्वितैः” मनुः । “दिशां गजन्तु श्वेताख्यं (ऐरावतम्)
श्वेताऽजनयताशुगम्” भा० आ० प० ६६ अ० । “जवनानाशुगां-
श्चैव करार्थं समुपानयत्” भा० स० प्र० २६३ अ० “शोभ-
माना रथेयुक्तास्तरिष्यन्तैवाशुगाः” भा० व० प० १६१ अ० ।
आशुगत्वं च अल्पकालमध्ये गन्तव्यदेशगमनात् भवति
कालाल्पत्वञ्च आपेक्षिकं ततश्च “शीघ्रोऽल्पभागे बहुभाग-
मन्दे” इत्यादौ नील० ता० ग्रहाणां शीघ्रमन्दत्वमापेक्षिक-
मिति बोध्यम् तथा च स्वस्वकक्षायां ग्रहाणां तुल्यगतित्वे-
ऽपि कक्षाणामल्पत्ववृहत्त्वाभ्यां गन्तव्यदेशाल्पत्वाधिकत्वभे-
दात् गतिभेदः ग्रहाणां कक्षामानं च ग्रहकक्षाशब्दे
वक्ष्यते । तथा च स्वल्पकक्षास्थग्रहस्य वृहत्कक्षा-
स्थग्रहापेक्षया शीघ्रगत्वम् तच्च स्वाभाविकम् ।
अत्र प्रसङ्गात् ग्रहाणां शीघ्रमन्दगतित्वे कारणमुच्यते
तथा हि सर्वेषां ग्रहाणां राशिचक्रस्थस्वस्वकक्षासु
तुल्यप्राग्गतित्वेऽपि स्वस्वकक्षाणामल्पत्ववृहत्त्वाभ्याम्
अल्पाधिककालाभ्यामेव स्वस्वकक्षास्थराशिचक्रस्थस्थान-
भोगः इत्यतो यस्य कक्षा लघ्वी स शीघ्रगः यस्य च
वृहती स मन्दग इत्युच्यते एतदभिप्रायेणैव ग्रहाणां राशि-
भोगे कालभेदो दर्वितः यथा “रविर्मासं निशा-
नाथः सपाददिवसद्वयम् । पक्षत्रयं भूमिपुत्रो बुधोऽष्टा-
दश वासरान् । वषमेकं सुराचार्य्यस्त्वष्टाविंशं दिनं भृगुः ।
[Page0838-a+ 38]
शनिः सार्द्धद्वयं वर्षं राहुः सार्द्धसमां तथा” ज्यो०
सूर्य्यस्य यद्यपि चन्द्रबुधशुक्रापेक्षया मन्दगतित्वम् तथापि
कुजगुरुराहुशन्यपेक्षया शीघ्रगतित्वात् आशुगत्वम् । स्वस्व-
कक्षायां सूर्य्ययोगेन च ग्रहाणां पुनःशीघ्रगत्वं “सूर्य्य-
युक्ता ग्रहाः शीघ्रा इत्युक्तेः । ग्रहाणां शीघ्रकेन्द्रशीघ्र-
फलादिकम्” सि० शि० दर्शितं विस्तरभयान्नोक्तं तत एवा-
वसेयम् । किञ्च सर्व्वग्रहापेक्षया राशिचक्रस्य शीघ्रगति-
त्वात् प्रतिदिनं स्वगत्यनुसारेण ग्रहाणां प्राग्गतित्वेऽपि
राशिचक्रस्य प्रवहवायुना पश्चात् नीयमानतया तदारूढर-
व्यादेः पश्चाद्गतित्वभ्रमात् तदनुरूपशीघ्रगत्वमारोप्यते ।
ग्रहाणां राशिचक्रभोगार्थं स्वस्वकक्षासु या प्राग्गति-
स्तस्या अल्पकालसाध्यत्वे शीघ्रत्वमिति बोध्यम् । एवं
ग्रहाणां स्वाभाविक्यां स्वस्वकक्षासु गतौ स्थितायामपि प्रव-
हानिलेन पश्चाद्भ्राम्यमाणस्य राशिचक्रस्य प्रतिदिनं पृथिवी-
भ्रमणात् तद्गतेश्च सर्व्वग्रहापेक्षयाऽतिशीघ्रत्वात् तत्र च
वंभ्रम्यमाण राशिचक्रस्य गतौ तत्स्थग्रहगतित्वारोपेण
नौकागतौ तत्स्थवस्तुगतित्वारोपवत् ग्रहाणां राशि-
चक्रतुल्यशीघ्रगतित्वं पुराणादावुक्तम् यथा “योज-
नानां सहस्रे द्वे द्वे शते द्वे च योजने । एकेन
निमिषार्द्धेन क्रममाण! नमोऽस्तु ते । नवतिर्योजनानाञ्च
सहस्राणि च सप्ततिः । यावद्घटिकमात्रेण तावच्चलति
भास्करः” आदित्यहृ० । “यदा चेन्द्र्याः पुर्य्याः
प्रचलति पञ्चदशभिर्घटिकाभिर्याम्यां सपादकोटिद्वयं
योजनानां सार्द्धद्वादशलक्षाणि साधिकानि चोपयाति”
भाग० ५ स्क० ३० अ० “साधिकानि पञ्चविंशतिसहस्रा-
धिकानि” श्रीधरः । तेन पञ्चदशभिर्घटिकाभिर्यदि
२ ३७७५००० योजनानि तदा ६० दण्डात्मके दिने का-
नीति चतुर्भिर्गुणितानि तानि प्रत्यहं राशिचक्रगतिमानं
तदारोपाच्च सूर्य्यादीनां तथागतित्वमिति बोध्यम् । एतदपि
पुराणाश्रितं वस्तुतोराशिचक्रस्य प्रत्यहं पृथ्वीभ्रमणात्
राशिचक्रपरिधिमानमेव अहोरात्रे गन्तव्ययोजनमानमेतच्च
खगोलशब्दे वक्ष्यते । तथा च अल्पकालेन गन्तव्यस्थान-
गामित्वमाशुगत्वमिति सिद्धम् ।
<LEND>
