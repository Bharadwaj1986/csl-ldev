<L>46190<pc>5295,a<k1>सिद्धान्त<k2>सिद्धान्त
सिद्धान्त¦ पु० सिद्धः निश्चितोऽन्तो यस्मात् । प्रमाणाद्युपन्या-
सेन पूर्वपक्षनिरासके सिद्धपक्षस्य स्थापनरूपे १ वाक्यस्तोमे
२ ज्योतिःशास्त्रभेदे च स च सूर्य्यसिद्धान्तः सोमसिद्धान्तादिः
“त्रुट्यादिप्रलयान्तकालकलनामानप्रभेदः क्रमाच्चारश्च द्यु-
सदां द्विधा च गणितं प्रश्नास्तथा सोत्तराः । भूधिष्ण्य-
ग्रहसंस्थितेश्च कथनं यन्त्रादि यत्रोच्यते सिद्धान्तः
स उदाहृतोऽत्र गणितस्कन्धप्रबन्धे बुधैः” सि० शि० । गौ०
सूत्रोक्तसिद्धान्तलक्षणभेदो यथा “तन्त्राधिकरणाभ्युपगम-
संस्थितिः सिद्धान्तः” सू० । “सर्वतन्त्रप्रतितन्त्राधिकरणाभ्यु-
पगमसंस्थित्यर्थान्तरभावात्” सू० । “सर्वतन्त्राविरुद्धस्तन्त्रे-
ऽधिकृतोऽर्थः सर्वतन्त्रसिद्धान्तः” सू० । “समानतन्त्रसिद्धः
परतन्त्रासिद्धः प्रतितन्त्रसिद्धान्तः” सू० । “यत्सिद्धावन्य-
प्रकरणसिद्धिः सोऽधिकरणसिद्धान्तः” सू० । “अपरीक्षिता-
भ्युपगमात् तद्विशेषपरीक्षणमभ्युपगमसिद्धान्तः” सू० ।
<फ्>“तन्त्रं शास्त्रं तदेवाधिकरणं ज्ञापकतथा यस्य,
तादृशस्य योऽभ्युपगमस्तस्य समीचोनतयाऽसंशयरूप-
तया स्थितिस्तथाच शास्त्रितार्थनिश्चयः सिद्धान्तः अत्र
चाभ्युपगम्यमानोऽर्थः सिद्धान्त इति भाष्यम् “अभ्युप-
गमः सिद्धान्त इति वार्त्तिकटीका” न चात्र विरोधः
शङ्कनीयः आचार्य्यैः परिहृतत्वाम् तथाच त्रिसूत्री
निबन्धः अर्थाभ्युपगमयोर्गुणप्रधानभावस्व विवक्षातन्त्र-
त्वादर्थाभ्युपगमोऽभ्युपगम्यमानी वार्थः सिद्धान्तस्तेन
सूत्रभाष्यवार्त्तिकटीकासु न विरोधः । अत्र च भाष्यानु-
सारात् सर्वतन्त्रप्रतितन्त्राधिकरणाभ्युपगमसिद्धान्तान्यतमः
सिद्धान्त इति सूत्रार्थ इति तु न युक्तं अग्रिमसूत्रानु-
त्थानापत्तेः तन्त्रसिद्धान्तत्वेन द्वयमनुगमव्य तन्त्राधिकर-
णाभ्युपगमान्यतमः सिद्धान्त इति कश्चित् । विभजते ।
स चतुर्विध इति शेषः सर्वतन्त्रादिसंस्थितीनामर्थान्तर-
भावात् भेदादित्यर्थः । सर्वतन्त्रसिद्धान्तं लक्षयति । सर्व-
तन्त्राविरुद्धः सर्वशास्त्राभ्युपगत इति वहवः । वस्तुतो
यथाश्रुत एवार्थः अन्यथा तन्त्रेऽधिकृत इत्यस्य वैयर्थ्या-
पत्तेरतएव च जात्यादेरसदुत्तरत्वमपि सर्वतन्त्रसिद्धान्तः
न च तन्त्रेऽधिकृत इति स्पष्टार्थं लक्षणे तु न देय-
मेवेति वाच्यं मनस इन्द्रियत्वस्यापि सर्वतन्त्रसिद्धान्तता-
पत्तेः नव्यास्तु सूत्रस्योपलक्षणमात्रत्वाद्वाद्रिप्रतिवाद्युभ-
प्याभ्युपगतः कथानुकूलोऽर्थः स इति वदन्ति । प्रति-
तन्त्रसिद्धान्तं लक्षयति । समानशब्द एकार्थस्तेनैकतन्त्र-
[Page5295-b+ 38]
सिद्ध इत्यर्थः स्वतन्त्र सिद्ध इति पर्य्यवसितोऽर्थः तथाच
वादिप्रतिवाद्येकतरमाव्राभ्युपगतस्तदेकतरस्य प्रतितन्त्र-
सिद्धान्त इति फलितार्थः, यथा मीमांसकानां शब्दनित्य-
त्वम् । अधिकरणसिद्धान्तं लक्षयति “यस्यार्थस्य सिद्धौ
जायमानायामेवान्यस्य प्रकरणस्य प्रस्तुतस्य सिद्धिर्भवति
सोऽधिकरणसिद्धान्त इत्यर्थः यथा तद् द्व्यणुकादिकं
पक्षीकृत्योपादानगोचरापरोक्षज्ञानचिकीर्षाकृतिमज्जन्यत्वे
साध्यमाने सर्वज्ञत्वमीशस्य, एवं हेतुवलादपि यथा दर्शन-
स्पर्शनाभ्यामेकार्थग्रहणादिन्द्रियादिव्यतिरिक्त आत्मनि
साधिते इन्द्रियनानात्वं तथा च यदर्थसिद्धिं विना योऽर्थः
शब्दादनुमानाद्वा न सिध्यति सोऽधिकरणसिद्धान्त इति ।
वस्तुतस्तु शाब्दत्वमनुमानत्वं चाविवक्षितं प्रमाणमात्रमपे-
क्षितम् अतएव प्रत्यक्षेण स्थूलत्वसाधनानन्तरमुक्तमात्म-
तत्त्वविवेके “सोऽयमधिकरणसिद्धान्तन्यायेन स्थूलत्वसिद्धौ
क्षणभङ्गभङ्ग इति” तत्र च वाक्यार्थसिद्धौ तदनुषङ्गी यो
यः सोऽधिकरणसिद्धान्त इति वार्त्तिकफक्किकां लिखित्वा
येन केनापि प्रमाणेन वाक्यार्थसिद्धौ जन्यमानायां यो-
ऽन्यार्थः सिध्यति स तथेत्यर्थः इति व्याख्यातं दीधिति-
कृता । एवं हेतुरीदृशः पक्षश्च वाक्यार्थ इति टीकावचने च
उपलक्षणमेतदित्युक्तं तत्र तत्र विशिष्यैव लक्षणं
कार्य्यम् । यत्तु जनकीभूतव्यापकताज्ञाने व्यापककोटावेव
विषयः प्रकृतानुमित्या व्यापककोटौ विषयीकृतः शब्दज-
नकपदार्थज्ञानविषयत्वे सति शाब्दविषयश्चेति द्वयमधि-
करणसिद्धान्त इति तन्न इन्द्रियनानात्वादौ भाष्या-
द्युदाहृतेऽव्याप्तेरिति । अभ्युपगमसिद्धान्तं लक्षयति ।
अपरीक्षितस्य साक्षादसूत्रितस्य विशेषपरीक्षणं विशेष-
धर्मकथनम् । अभ्युपगमादिति ज्ञापकत्वे पञ्चमी अभ्युप-
गमज्ञापकमित्यर्थः विशेषपरीक्षणाज्ज्ञायते सूत्रकृतो-
ऽभ्युपगतमिदमिति तथाच साक्षादसूत्रिताभ्युपगमो-
ऽभ्युपगमसिद्धान्तः यथा मनल इन्द्रियत्वमिति” वृत्तिः ।
तथाच सिद्धस्यान्तः संस्थितिः सिद्धान्तः संस्थितिश्च इत्थ-
म्भावव्यवस्था । तत्र तन्त्रसंस्थितिस्तन्त्रार्थसंस्थितिः ।
अधिकरणसंस्थितिरधिकरणानुषक्तार्थसंस्थितिः । अभ्युप-
गमसंस्थितिरनवधारितार्थपरिग्रहे तद्विशेषपरीक्षणाया-
भ्युपगमसिद्धान्तः वात्स्या० भाष्ये दृश्यम् । प्रामा-
णकित्वेनाभ्युपतोऽर्थः सिद्धान्त इत्यन्ये । मीमांसकोक्ते
पञ्चावयवयुक्ताधिकरणाङ्गे ३ चरमेऽङ्गे अधिकरणशब्दे
१२६ पृ० दृश्यम् ।
<LEND>
