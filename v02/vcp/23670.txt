<L>23670<pc>3368,a<k1>त्रिनयन<k2>त्रिनयन
त्रिनयन¦ पु० त्रीणि नयनानि यस्य “पूर्वपदात् संज्ञायामगः”
पा० णत्वे प्राप्ते क्षुभ्रा० पाठात् न णत्वम् । १ महादेवे
“योग्यस्य त्रिनयनलोचनार्च्चिः” “शोभां शुभ्रत्रिन-
यनवृषोत्खातपङ्कोपमेयाम्” माघः । २ पार्वत्यां स्त्री
“लोचनत्रयसंयुक्तां पूर्णेन्दुसदृशाननाम्” तद्ध्याने तस्या
नेत्रत्रयोक्तेः । ३ लोचनत्रययुक्ते त्रि० “बिभ्राणां विंशदप्रभां
त्रिनयनां वाग्देवनामाश्रये” मातृकासरस्वतीध्यानम् ।
त्रिनेत्रत्रिलोचनादयोऽप्यत्र । इयांस्तु भेदः त्रिनेत्रशब्दस्य
महादेवपरत्वे संज्ञात्वात् पूर्वपदात् णत्वे प्राप्ते गिरि-
नद्या० वा नत्वम् । अन्यत्र न णत्वमिति । शिवस्य
तृतीयनेत्राविर्भावकथा भा० अनु० १० १४० । यथा
<फ्>“सेवन्ती हिमवत्पार्श्वं हरपार्श्वमुपागमत् । ततः
स्मयन्ती पाणिभ्यां नर्म्मार्थं चारुदर्शना । हरनेत्रे शुभे
देवी सहमा सा समावृणोत् । संवृताभ्यान्तु नेत्राभ्यां
तमो भूतमचेतनम् । निर्होमं निर्वषट्कारं जगद्वै स-
हसाऽभवत् । जनश्च विमनाः सर्वो भयत्राससमन्वितः ।
निमीलिते भूतपतौ नष्टसूर्य्य इवाभवत् । ततो विति-
मिरो लोकः क्षणेन समपद्यत! ज्वाला च महती दीप्ता
ललाटात्तस्य निःसृता । तृतीयञ्चास्य सम्भूत नेत्रमादि-
त्यसन्निभम्” इत्युपक्रमे उमोवाच “भगवान् सर्वभूतेश!
शृलपाणे! महाव्रत! संशयो मे महान् जातस्तन्मे
व्याख्यातुमर्हसि । किमर्थं ते ललाटे वै तृतीयं नेत्र-
मुत्थितम् । किमर्थञ्च गिरिर्दग्धः सपक्षिगणकाननः ।
किमर्थञ्च पुनर्देव! प्रकृतिस्थस्त्वया कृतः । तथैव द्रुमसं-
च्छन्नः कृतोऽयं तु पिता मम” महेश्वर उवाच । “नेत्रे मे
संवृते देवि! त्वया बाल्यादनिन्दिते । नष्टालोकस्तथा
लोकः क्षणेन समपद्यत । नष्टादित्ये तथा लोके तमोभूते
नगात्मजे! । तृतीयं लोचनं दीप्तं सृष्टं मे रक्षता
प्रजाः । तस्य चाक्ष्णो महत्तेजो येनायं मथितो गिरिः ।
[Page3368-b+ 38]
त्वत्प्रियार्थच्च मे देवि! प्रकृतिस्थः पुनः कृतः” । दुर्गायाः
त्रिनयनाशब्दवाच्यत्वे हेतुर्देवीपु० ४५ अ० उक्तो यथा
<फ्>“पक्षिणां चोत्तरं लोकं तथा ब्रह्मायनं परम् । नयं
सम्मार्गधर्मत्वं दृष्टौ त्रिनयना मता” देवीपु० ४५ अ० ।
“पञ्चवक्त्रं त्रिनेत्रम्” शिवध्यानम् । “निजत्रिनेत्रत्वाव-
तरत्वबोधिकाम्” नैष० साध्यगणभेदानां त्रिनेत्रत्वं
मत्स्यपु० उक्तं यथा “ततः साध्यगणानीशस्त्रिनेत्रानसृ-
सृत् पुजः । कोटयश्चतुरशीतिर्जरामरणवर्जिताः । कामं
सृजन्नमर्त्यांस्तान् ब्रह्मणा विनिवारितः । नैवं विधा
भवेत् सृष्टिर्जरामरणवर्जिता” ।
<LEND>
