<L>23274<pc>3345,a<k1>तृतीयसवन<k2>तृतीयसवन
तृतीयसवन¦ न० सूयते सोमोऽस्मिन् कर्म्म० । कालत्रये सवन-
त्रयोपेताग्निष्टोमादेः तृतीये सवने । तद्विधानादि
ताण्ड्य० ब्रा० १ । ६ । १७ भाष्ये उक्तं यथा
“तृतीयसवनारम्भमादित्यग्रहमाचरेत् । आर्भवेण स्तुवी-
ताथ पश्वङ्गैः प्रचरत्यथ । सावित्रवैश्वदेवाख्यौ ग्रहौ
सौम्यचरुस्तथा । पात्रीवतग्रहादूर्द्ध्वं यज्ञायज्ञायसं-
स्तवः । अग्निमारुतशस्त्रं स्यात् गृह्णीयात् हारियो-
जनम् । समाप्ते सवने पश्चात् कुर्य्यादवभृथं ततः ।
कुर्य्यादुदयनीयेष्टिमनूवन्ध्यां यजेत गाम् । देविकानिर्व-
पेद्देवसुवासापि यजूँष्यथ । उपोष्य वेदिमाग्नेयमिष्टा-
ग्निष्टोमसंस्थितिः” “प्रातः सवने नोच्चैः कर्माणि”
कात्या० श्रौ० ९ । ६ । १८ “प्रातः सवने यान्युच्चैः कर्माणि
प्रैषोच्चारणादीनि तान्यपि प्रथमस्वरेणैव कार्य्याणि
“मन्द्रं प्रातः सवने चरन्तीति” शाखान्तरात् । अतश्चा-
ग्नीदग्नीन्विहरेत्यादयः प्रैषा आश्रावणादयश्च प्रथमस्वरे-
णैव प्रयोज्याः” कर्कः । “मध्यमेन माध्यन्दिने” १९ सू०
“माध्यन्दिने सवने यानि कर्माणि नीचैर्यानि चोच्चैस्तान्यु-
भयान्यपि मध्यगेन स्वरेण कार्य्याणि शाखान्तरे तथा
श्रवणात्” कर्कः । “उत्तमेन तृतीयसवने” २० सू० “तृतीयसवने
यानि नीचैर्य्यानि च मध्यमेन स्वरेण प्राप्नुवन्ति तानि
सर्वाण्युत्तमेन तृतीयेनैव स्वरेण कार्य्याणि तथैव शाखा-
न्तरे श्रुतत्वात्” कर्कः ।
<LEND>
