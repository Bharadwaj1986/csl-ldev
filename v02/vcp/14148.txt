<L>14148<pc>2116,a<k1>कुम्भकर्ण<k2>कुम्भकर्ण
कुम्भकर्ण¦ पु० कुम्भ इव कर्णावस्य । रावणानुजे राक्षसभेदे
<>स च विश्रवसः केकस्यां जातः तदुत्पत्तिकथा रामा०
<>उत्त० का० सुमालिकन्यया केकस्या अग्निहोत्रकाले स-
<>न्ध्यासमये पुत्रमभिलष्यन्त्या प्रार्थितेन विश्रवसा राक्षस
<>योनिपुत्रप्राप्ति रूपो वरोदत्तः । यथा “दारुणायां तु वेला
<>यां यस्मात्त्वं मामुपस्थिता । शृणु तस्मात् सुतान् भद्रे!
<>यादृशान् जनयिष्यसि । दारुणान् दारुणाकारान् दारुणा
<>भिजनप्रियान् । प्रसविष्यसि सुश्रोणि! राक्षसान् क्रूर-
<>कर्म्मण” इत्युपक्रमे “एवमुक्ता तु सा कन्या राम!
<>कालेन केनचित् । जनयायास बीभत्सं रक्षोरूपं
<>सुदारुणम् । दशग्रीवं महादंष्ट्रम् नीलाञ्जन वयोपमम् ।
<>ताम्रोष्ठं विंशतिभुजं महास्यं दीप्तमूर्द्धजम्” इति राव-
<>णोत्पत्तिमुक्त्रा “तस्य त्वनन्तरं जातः कुम्भकर्ण्णो महा-
<>बलः । प्रमाणात् यस्य विपुलं प्रमाणं नेह विद्यते । ततः
<>शूर्पनखा नाम संजज्ञे विकृतानना । विभीषणस्तु धर्म्मात्मा
<>केकस्याः पश्चिमः सुतः” इति । भा० व० १७४ अ० तु पुष्पोत्
<>कटातस्तस्योत्पत्तिरुक्ता” यथा
<>“पुलस्त्यस्य तु यः क्रोधादर्द्धदेहोऽभवन्मुनिः । विश्र-
<>वा नाम सक्रोधः स वैश्रणमैक्षत । बुबुधे तन्तु सक्रोधं
<>पितरं राक्षसेश्वरः । कुवेरस्तत्प्रसादार्थं यतते स्म सदा
<>नृप! । स राजराजो लङ्कायां निवसन्नरवाहनः । राक्षसीः
<>प्रददौ तिस्रः पितुर्वै परिचारिकाः । ताः सदा तं महा-
<>त्मानं सन्तोषयितुमुद्यताः । ॠषिं भरतशार्द्दूल! नृत्यगीत-
<>विशारदाः । पुष्पोत्कटा च राका च मालिनी च वि-
<>शाम्पते! । अन्योन्यस्पर्द्धया राजन्! श्रेयस्कामाः सुम-
<>ध्यमाः । तासां स भगवांस्तुष्टो महात्मा प्रददौ वरान् ।
<>लोकपालोपमान् पुत्रानेकैकस्या यथेप्सितान् । पुष्पोत्क-
<>टायां जज्ञाते द्वौ पुत्रौ राक्षसेश्वरौ । कुम्भकर्णदशग्रीवौ
<>वलेनाप्रतिमौ भुवि । मालिनी जनयामास पुत्रमेकं वि-
<>भीषणम् । राकायां मिथुनं जज्ञे खरः शूर्पणखा तथा ।
<>विभीषणस्तु रूपेण सर्वेभ्योऽभ्यधिकोऽभवत् । स बभूव
<>महाभागो धर्म्म गोप्ता क्रियारतिः । दशग्रीवस्तु सर्वेषां
<>श्रष्ठो राक्षसपुङ्गबः । महोत्साहो महावीर्य्यो महा-
<>सत्वपराक्रमः । कुम्भकर्णो बलेनासीत् सर्वेभ्योऽभ्यधिको
<>युधि । मायावी रणशौण्डश्च रौद्रश्व रजनीचरः” ।
<>तस्य ब्रह्मतोवरप्राप्तिरुक्ता रामा० उ० का० १० सर्गे यथा
<>“इत्युक्त्वा कुम्भकर्णाय वरंदातुमवस्थितम् । जापप्रतिं
<>सुराःसर्वे वाक्यंप्राञ्जलयोऽब्रुवन् । न तावत्
[Page2116-b+ 38]
<>कुम्भकर्णाय प्रदातव्योवरस्त्वया । जानौषे हि
<>यथा लोकांस्त्रासयत्येष दुर्मनाः । नन्दनेऽप्सरसः
<>सप्त महेन्द्रानुचरा दश । अनेन माक्षिता ब्रह्मन्नृषयो-
<>मानुषास्तथा । अलब्धवरपूर्णेन यत् कृतं राक्षसेन तु ।
<>यद्येष वरलब्धःस्याद्भक्षयेद्भुवनत्रयम् । वरव्याजेन मोहो-
<>ऽस्मैदीयताममितप्रभ! । लोकानां स्वस्ति चैवं स्याद्भवेदस्य
<>च संमतिः । एवमुक्तः सुरैर्ब्रह्माऽचिन्तयत्पद्मसम्भवः ।
<>चिन्तिता चोपतस्थेऽस्य पार्श्वे देवी सरस्वती । प्राञ्जलिः
<>सा तु पार्श्वस्था प्राह वाक्यं सरस्वती । इयमस्म्यागता
<>देव! किं कार्यंकरवाण्यहम् । प्रजापतिस्तु तां प्राप्तां
<>प्राह वाक्यं सरस्वतीम् । वाणि! त्वं राक्षसेन्द्रस्य
<>भव वाग् देवतेप्सिता । तथेत्युक्ता प्रस्थिता सा प्रजा-
<>पतिरथाब्रवीत् । कुम्भकर्ण! महाबाहो! वरंवरय योमतः ।
<>कुम्भकर्णस्तु तद्वाक्यं श्रुत्वावचनमब्रवीत् । स्वप्तुंवर्षाण्य-
<>मेकानि देवदेव! ममेप्सितम् । एवमस्त्विति तञ्चोक्त्वा
<>प्रायात् ब्रह्मासुरैः समम् । देवी सरस्वती चैव राक्षसं तं
<>जहौ पुनः । ब्रह्मणा सह देवेषु गतेषु च नभस्तलम् ।
<>विमुक्तोऽसौ सरस्वत्या स्वां संज्ञां च ततोगतः । कुम्भ-
<>कर्णस्तु दुष्टात्मा चिन्वयामास दुःखितः । ईदृशं कि-
<>मिदं वाक्यं ममाद्य वदनाच्च्युतम् । अहं व्यामोहितो
<>देवैरिति मन्ये तदागतैः”
<>स च रामेण हत इति रामा० स्थितम् भारते तु लक्ष्म-
<>णेन निहत इति स्थितम् यथा भा० वन० २८६ अ०
<>“कुम्भकर्णो महेष्वासः प्रगृहीतशिलायुधः । अभिदुद्राव
<>सौमित्रिमुद्यम्य महतीं शिलाम् । तस्यापि पततस्तूर्णं
<>क्षुराभ्यामुच्छ्रितौ करौ । चिच्छेद निशिताग्राभ्यां स
<>बभूव चतुर्भुजः । तानप्यस्य भूजान् सर्वान् प्रगृहीतशि-
<>नायुधान् । क्षुरैश्चिच्छेद लघ्वुस्त्नं सौमित्रिः प्रतिदर्शयन् ।
<>स बभूवातिकायश्च बहुपादशिरोभुजः । तं ब्रह्मास्त्रेण
<>सौमित्रिर्ददाराद्रिचयोपमम् । स पपात महावीर्य्यो दि-
<>व्यास्त्राभिहतो रणे । महाशनिविनिर्दग्धः पादपोऽ-
<>ङ्कुरवानिव । तं दृष्ट्वा वृत्रसङ्काशं कुम्भकर्णं तरस्विनम् ।
<>गतासुं पतितं भूमौ राक्षसाः प्राद्रवन् भयात्” ।
<>उत्पत्तौ बधे च विरोधस्तु कल्पभेदात् समाधेयः । स च
<>विष्णुपारिषदविजयावतारः सनत्कुमारादिमुनिशापात्
<>आसुरभावमापेदे तत्कथा भाग० अनुसन्धेया ।
<LEND>
