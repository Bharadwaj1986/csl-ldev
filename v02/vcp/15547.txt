<L>15547<pc>2317,b<k1>क्रिया<k2>क्रिया
क्रिया¦ स्त्री कृ--भावे करणादौ वा यथायथं श । १ आरम्भे
<>२ निष्कृतौ (प्रायश्चित्ते) ३ शिक्षायां ४ पूजायां ५ संप्रधारणे
<>(विवादविचाराङ्गे साधने) ६ सामाद्युपाये । ७ न्यायादिम-
<>तसिद्धे उत्क्षपणादी कर्म्मणि व्याकरणमतसिद्धे ८ धात्व-
<>र्थे ९ चेष्टायां (परिस्पन्दे) १० चिकित्सायां च अमरः ।
<>११ करणे (अनुष्ठाने) हेम० । १२ श्राद्धे क्षीरस्वामी । १३ शौचे
<>शब्दरत्ना० । १४ प्रयोगे च तत्र न्यायमतसिद्धा क्रिया कर्म्म-
<>शब्दे १७५५ पृ० दर्शिता । कर्म्मत्वलक्षणन्तु औलूक्यशब्दे
<>सर्व्व० द० वाक्ये १५८६ पृ० उक्तम् तत्र अनित्यमात्र-
<>समवेतत्वे सतीतिशुद्धम् नित्यमात्रसमवेतत्वाभावादित्य-
<>शुद्धम् अनित्यमात्रसमवेतत्वाभावादिति शुद्धम् । वैयाक-
<>रणमते तु धात्वर्थः क्रिया तत्स्वरूपशाब्दबोधप्रकारादि
<>शब्दार्थरत्नेऽस्माभिर्निरूपितं यथा
<>“क्रिया च भावना उत्पादयितुर्व्यापाररूपा साध्यत्वेना-
<>भिधीयमानेति बोध्यम् । “व्यापारो भावना सैवौत्पादना
<>सैव च क्रियेति” हर्य्युक्तेः “यावत्सिद्धमसिद्धं वा साध्य-
<>त्वनाभिधीयते । आश्रितक्रमरूपत्वात् सा क्रियेत्यभिधी-
<>यते” इति “साध्यत्वेन क्रिया तत्र तिङ्पदैरभिधीयते”
<>इति च वाक्यपदीयाच्च । “यावदिति सर्व्वमित्यर्थः तदेव
<>विवृणीति सिद्धमसिद्धं वेति । सिद्धं वर्त्तमानध्वंसप्रति-
<>योगि, तद्भिन्नमसिद्धं तच्च वर्त्तमानं भविष्यच्चेति द्विविधं
<>तेनापचत् पक्ष्यति पचतीत्यादौ सर्वत्र साध्यत्वेन असत्व-
<>रूपत्वेनाभिधीयमाना क्रियेति क्रियाशब्दस्य रूढिरनेन
<>दर्शितेति भावः । यौगिकत्वमप्याह आश्रितक्रमरूपत्वा-
<>दिति । आश्रितःक्रमो रूपं यस्यास्तत्त्वात् पूर्वापरीभूता-
<>वयवकत्वादित्यर्थः । तदीयावयवानामधिश्रयणाद्यधःश्रय-
<>णपर्य्यन्तानां क्रमेणोतपत्तेः क्रियापदेन तत्समुदायो
<>ऽभिधीयते यत्र च न क्रमिको व्यापारोऽस्ति तत्र रूढि-
<>रादरणीयेति पौर्वापर्य्यारोपेण वा सर्वत्र फलस्य स्वजन-
[Page2318-a+ 38]
<>कव्यापारगतपौर्वापर्य्यारोपवत् यौगिकत्वम् । अतएव
<>फलमात्रबोधकस्यापि क्वचित् धातुत्वसिद्धिरिति फलि-
<>तार्थः । इयांस्तु विशेषः पाकैत्यादौ धातुना साध्यत्वेनो
<>पस्थाप्यायाः क्रियायाःसिद्धक्रियारूपे घञर्थे विशेषणत्वं
<>पचतीत्यादौ तु नैवमिति । अतएव “साध्यत्वेन क्रिया तत्र
<>तिङ्पदैरभिधीयते” इति वाक्यपदीयकारिकाव्याख्यायां
<>भूषणसारदर्पणे तिङ्पदैरित्यतदगुणसंविज्ञानबहुव्रीहिणा
<>तिङन्तपदैर्धातुभिरित्यभिरितम् । तेन सर्वत्र धातोः
<>साध्यरूपकियाबोधकत्वम् । किञ्चक्रमिकावयवानामेकदाऽ
<>सत्त्वेऽपि यत्किञ्चिदवयवसत्त्वकाले वर्त्तमानत्वव्यवहारः
<>अवयवावयविनोरभेदारोपात् । भूतभविष्यत्त्वव्यवहारस्तु
<>सर्वेषामवयवानां भूतभविप्यत्त्वयोरेव नतु यत्किञ्चित्-
<>क्रियाव्यक्तिभूतत्वादौ । उक्तञ्च वाक्यपदीये “गुणभूतैरवयवैः
<>समूहः क्रमजन्मनाम् । बुद्ध्या प्रकल्पिताभेदः क्रिपेति
<>व्यपदिश्यते” इति । अस्यार्थः क्रमिकतत्तद्व्यापारं प्रति
<>गुणभूतैर्गुणभावेन भासमानैरवयवैरुपलक्षितः बुद्ध्या
<>एकत्वबुद्ध्यः प्रकल्पितोऽभेदो यस्मिन् तद्रूपः क्रमजन्मनां
<>व्यापाराणां समूहः क्रियेति । अत्र क्षणनश्वराणां
<>व्यापाराणां मेलनासिद्ध्या बुद्ध्येत्युक्तम् तथा च वुद्धिजन्य-
<>संस्कारद्वारा तेषां मेलनसम्भवैतिं भावः । अतएव
<>भाष्ये “क्रिया हि नामेयमत्यन्तापरिदृष्टा पूर्वापरीभूता-
<>वयवा न शक्यते पिण्डीभूता निदर्शयितुमिति” व्यापार-
<>समुदायात्मिकायाः कि यायादर्शनायोग्यत्वोक्त्या तदवय-
<>वानां तद्विषयत्वं व्यतिरेकमुखेन दर्शितम् । तस्याश्चाभि-
<>न्नैकबुद्धिविषयतया एकत्वव्यवहारैत्यपि बोध्यम् ।
<>अथपाऽनेकव्यापारव्यकिवृत्तिर्जातिरेव क्रियेति सिद्धान्तवल्प
<>आदरणीयः । तस्याश्च व्यक्तिद्वारैव साध्यत्वम् अस्ति च
<>पचित्वादिकं जातिः पचतीत्याद्यनुगतव्यवहारात् तज्जा-
<>तेश्चैक्यादेकत्वव्यवहार इति मन्तव्यम् । तदुक्तं वाक्य
<>पदीये “जातिमन्ये क्रियामाहुरनेकव्यक्तिवर्त्तिनीम् । अ-
<>साध्यां, व्यक्तिरूपेण सा साध्येत्यभिधीयते” इति । युक्तञ्चै-
<>तत् सवेत्रैव लाघवाज्जातिशक्तिस्वीकारेण पच्यादिधातू-
<>नामपि तत्रैव शक्तिरुचितेति दिक् । सा च क्रिया
<>धातुवाच्या फलव्यापारोभयरूपा, तद्वि शष्टस्यपा वा “फल-
<>व्याफारयोर्धातुः” इत्यग्रिमवचनात् । व्यवस्थापयिष्यते च
<>मतभेदेव फलव्यापारयोः पृथक्शक्त्या विशिष्टशक्त्या वा
<>धातुवाच्यता । अत्र फलांशस्य कर्त्तुरुद्देश्यत्वेऽपि प्राधा-
<>न्याभावात् व्यापारस्यैवं पाधान्यं समुचितं तस्य च
[Page2318-b+ 38]
<>साध्यतया कर्मातिरिक्तसर्वकारकाणां तत्रैव स्वस्वव्यापा
<>रद्वारा साधकत्वेनान्वयः कर्मणस्तु फल एव, क्रियाजन्य-
<>फलाश्रयतयैव तस्योद्देश्यत्वादिति विवेकः । उक्तञ्च
<>वाक्यपदीये “प्राधान्यात्तु क्रिया पूर्वमर्थस्य प्रविभज्यते ।
<>साध्यप्रयुक्तान्यङ्गानि फलं तस्याः प्रयोजकमिति” । अर्थस्य
<>फलस्य तदपेक्षयेत्यर्थः । प्राधान्यात् विशेष्यत्वात् साध्यं
<>प्रयुक्तं यैः तानि साध्यसाधकानि अङ्गानि कारका-
<>णीत्यर्थः । अत्र फलस्य क्रियाप्रयोजकत्वाभिधानं तदु-
<>द्देशेनैव क्रियायां प्रवृत्तिरित्येव सिन्धाय । तथा च
<>सर्वो लोकः स्वाभीष्टफलमभिप्रेप्सुस्तत्साधानाय यतते
<>लभते च ततस्तत्तत्फलमुपायसंसाधनेन । एवं च क्रि-
<>याफलं विक्लित्त्यादिकमभीप्सुः पाकाय यतमानो जनः
<>पाकसंसाधनेन फलं लभते । ततश्च फलसाधनतया
<>पाकादेरपीष्टत्वात् साध्यत्वम् । फलावशिष्टक्रियायाधात्व-
<>र्थत्वमते तु विशिष्टत्वेनैवेष्टत्वात् विशिष्टस्यैव साध्यत्वमिति
<>विशेषः । कारकान्वयस्त्वेतन्मते पूर्वोक्तदिशावसेयः एकदे-
<>शान्वयस्वीकाराच्च न कर्म्मणोऽनन्वय इति बोध्यम् । तथा-
<>चैवं रीत्या साध्यत्वेन क्रियां जानता जनेन तस्याः
<>प्राधान्यबुबोधयिषयैवाख्यातान्ततय धातुः प्रयुज्यते
<>अन्यथा कृदन्ततयेति । एवञ्च मावकृदन्तस्थले धातुना
<>साध्यरूपक्रियावबोधनेऽपि तस्याः प्रत्ययार्यसिद्धरूप
<>क्रियाविशेषणत्वेन न प्राधान्यम् “भावप्रधानमाख्या-
<>तमित्यादि” निरुक्तवचनस्य, “प्रकृतिप्रत्ययार्थयोः
<>प्रत्ययार्थप्राधान्यमिति” न्यायस्य च परस्परं विरोधपरी-
<>हाराय न्यायस्य आख्यात तिरिक्तविषयत्वव्यवस्थाप-
<>नम् । हरिणापि धातुभावकृतोः क्रियावाचित्वावि-
<>शेषेऽपि धातुना साध्यत्वेन, कृता तु सिद्धत्वेन क्रियाया
<>बोधनमिति व्यवस्थापितं यथा “साध्यत्वेन क्रिया
<>तत्र धातुरूपनिबन्धना । सिद्धभावस्तु यस्तस्याः स घञा-
<>दिनिबन्धनः” इति “आख्यातशब्दे भागाभ्यां साध्यसाधनव-
<>र्त्तिता । प्रकल्पिता यघा शास्त्रे स घञादिष्वपि क्रमः” इ-
<>त्येताभ्याम् । भागाभ्यां पश्य मृगोधावतीत्यादौ तिङ-
<>न्ताम्यां साध्यसाधनवर्त्तितेति मृगोधावतीत्येतस्य साधन-
<>त्वमपरस्य साध्यत्वं क्रियाकारकभावेन तयोरन्वयात् घञ-
<>र्थक्रियायास्तु इतरक्रियायामेव साधनत्वसिति विवेकः ।
<>साध्यत्वञ्च लिङ्गसंख्यानन्वयित्वं तद्विपरीतं सिद्धत्वं त-
<>थाच घञाद्युपस्थाप्यक्रियायाः लिङ्गसंख्यान्वयित्वेनापर-
<>क्रियायां साधनत्वम् । युक्तञ्चैतत् यत् घञन्तादौ द्विवि-
[Page2319-a+ 38]
<>धक्रियायाभानं कारकाणां साध्यक्रियायामेवान्वयोपग-
<>मात् कृदन्तस्थले कारकविभक्तिप्रयोगस्य सर्व्वजनीतया
<>साध्यत्वेन तदुपस्थितावेव कारकान्वयोपपत्तिः । “साध्यस्य
<>साधनाकाङ्क्षेति” “नियतं साधने साध्यं क्रिया नियतसा-
<>धनेति” “साध्यत्वेन निमित्तानि क्रिया परमपेक्षते” इति
<>चाभियुक्तोक्तेः । अतएव स्तोकं पाक इत्यादौ द्वितीयान्त-
<>तोपपद्यते साध्यक्रियाफलस्य विशेषणेऽपि द्वितीयानुशास-
<>नात् । घञाद्युपस्थाप्यक्रियाविशेषणस्य तु विशिष्यलिङ्गतया
<>प्रथमाद्यन्तता “कृदभिहितो भावो द्रव्यवत् प्रकाशत” इति-
<>भाव्योक्तेः । कृदभिहितः कृता बोधितः । भावो भावना
<>धात्वर्थस्वरूपमिति यावत् द्रव्येण तुल्यं प्रकाशते द्रव्यध-
<>र्म्मान् लिङ्गसंख्याकारकत्वानि भजते इति यावत् । अत्र
<>द्रव्यत्वं लिङ्गसंख्यान्वयित्वमेव योग्यत्वात् न तु पृथिव्या-
<>द्यात्मकत्वं ज्ञानपाकादौ तदभावात् । नापि “वस्तूपलक्ष-
<>ण यत्र सर्व्वनाम प्रयुज्यते । द्रव्यमित्युच्यते सोऽर्थो
<>भेद्यत्वेन विवक्षितः” इति पारिभाषिकसर्वनामपरामर्शयो
<>ग्यत्वादिरूपं, साध्यक्रियाया अपि तथात्वेनाविशेषापत्तेः ।
<>किन्तु सत्वपधानानि नामानीत्येकवाक्यतया सत्वद्रव्ययोः
<>पर्य्यायत्वस्य बहुषुस्थलेषु दशनात् सत्वभूतत्वमेव द्रव्यत्वमिति
<>फलितार्थः “क्रिया न युज्यते” इत्यादिना लिङ्गाद्ययोग-
<>स्यासत्वलक्षणत्वाभिधानात् तद्योगस्यैव सत्वलक्षणत्वौचि-
<>त्यादिति तु तत्त्वम् । वैयाकरणादिमते चल इत्यादौ
<>क्रियायां शक्तिः “सङ्केतो गृह्यते जातौ गुणद्रव्यक्रियासु
<>च” काव्यप० उक्तेः । “असम्पादयतः कञ्चिज्जातिद्रव्य-
<>क्रियागुणैः” माघः । प्रयोगे “तस्मिन्नु पायाः सर्व्वे नः
<>क्रूरे प्रतिप्रहतक्रियाः” कमा० “प्रतिहतक्रियाः विफल-
<>प्रयोगाः” मल्लि० करणे (अनुष्ठाने) “वचसस्तस्य सपदि
<>क्रिया केवलमुत्तरम्” मावः । “यथाक्रमं पुंसतनादिकाः
<>क्रियाः” रघुः । “आम्नायस्य क्रियार्थत्वादानर्थक्यमतद-
<>र्थानाम्” “तद्भूतानां क्रियार्थेन समाम्नायः” जै० सू० ।
<>शिक्षायाम् “क्रिया हि वस्तूपहिता प्रसीदति” रघुः
<>“चिकित्साया “क्रियाः (मोघाः) सर्व्वा गतायुषः” सुश्रु० ।
<>कर्म्मणि (स्पन्दे) “क्षितिर्जलं तथा तेजः पवनीमन एव च ।
<>परापरत्वमूर्त्तत्वक्रियावेगाश्रया अमी” भाषा० । “यदा-
<>श्रया क्रिया तमविकुर्व्वती नैवात्मानं लभते” शा० भा० ।
<>“क्रियैव कालः इति मते सुतरां नाधिकरणता” ति० त०
<>रघु० । संयोग विभागयोरसमवायिकारणतावच्छेद-
<>कतया क्रियात्वजातिसिद्धिः । “क्रियां जातिं योग्यवृत्ति
[Page2319-b+ 38]
<>समवायं च तादृशम् । गृह्णाति चक्षुःसम्बन्धादालोको
<>द्भूतरूपयोः” भाषा० तेन योग्यवृत्तेस्तस्याः प्रत्यक्षता” धात्वर्थे
<>व्यापारे “तेन तुल्यं क्रिया चेद्वतिः” क्रियासमभिहारे
<>यङ्” “स्वरितञितः कर्त्तृभिप्राये क्रियाफले” पा० ।
<>“क्रियया यमभिप्रैति” वार्त्ति० “क्रियायाः परिनिष्पत्ति-
<>र्यद्व्यापारादनन्तरम् । विवक्ष्यते यदा यत्र करणं तत्तदा
<>स्मृतम्” “कर्त्तृकर्म्मव्यवहितामसाक्षाद्धारयत् क्रियाम् ।
<>उपकुर्व्वत् क्रियासिद्धौ शास्त्रे ऽधिकरणं स्मृतम्” “क्रिया-
<>कृतविशेषाणां सिद्धिर्यत्र न विद्यते । दर्शनादनुमानाद्वा
<>तत् प्राप्यमिह कथ्यते” । “निर्द्दिष्टविषयं किञ्चिदुपात्त-
<>विषयं तथा । अपेक्षितक्रियञ्चेति त्रिधाऽपादानमिष्यते”
<>“धातूपात्तक्रिये नित्यं कारके कर्त्तृतेष्यते” इति च भर्तृ-
<>हरिः । “क्रियासमभिहारेण विराध्यन्तं क्षमेत कः”
<>माघः । धात्वर्थे फले । “कर्म्मवत् कर्म्मणा तुल्यक्रियः”
<>पा० कर्म्मणा कर्म्मस्थक्रियया तुल्यक्रियः समानाधि-
<>करणक्रियः कर्म्मस्थमात्रस्थक्रियारूपफलकैत्यर्थः । क्रिया-
<>विशेषणम् । अत्र च यथा फलस्य विशेषणत्वेऽपि द्वि-
<>तीया तथा क्रियाविशेषणशब्दे वक्ष्यते । क्रियान्वयिनश्च
<>हरिणा दर्शिता यथा
<P>“संबोधनान्तं कृत्वोऽर्थः कारकं प्रथमोवतिः । धातु-
<>सम्बन्धाधिकारविहितमसमस्तनञ् । तथा यस्य च भावेन
<>षष्ठी चेत्युदितं द्वयम् । संम्बन्धश्चाष्टकस्यास्य क्रिय-
<>यैवावधार्य्यताम्” । व्यवहाराङ्गक्रियायाम् उदा० क्रिया-
<>पादशब्दे वक्ष्यते । श्राद्धे “चतुर्द्दश्यां क्रियाः कार्य्या
<>अन्येषान्तुविगर्हिताः” म० त० मरीचिः । “मृते पितरि
<>पुत्रेण क्रिया कार्य्या विधानतः” शु० त० मरीचिः ।
<>“सपिण्डसन्ततिर्वापि क्रियार्हा नृप! जायते” तत्रैव
<>विष्णुपु० । “ये सपिण्डीकृताः प्रेता न तेषां च पृथक्-
<>क्रिया” ति० त० शाता०
<LEND>
