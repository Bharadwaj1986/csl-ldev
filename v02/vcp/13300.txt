<L>13300<pc>1994,b<k1>कालकूट<k2>कालकूट
कालकूट¦ न० । कालं शिवमपि कूटयति कूट--उपतापे अण्
उप० स०, कालस्य मृत्योः कूटैव वा कालबर्ण्णस्य कूट-
इव वा । १ विषभेदे पु० न० । विषभेदकालकूटलक्षण-
गुणाद्युक्तं भावप्रकाशे यथा “विषं तु गरलः क्ष्वेड-
स्तस्य भेदानुदाहरे । वत्सनाभः सहारिद्रः सक्तुकश्च
प्रदीपनः । सौराष्ट्रिकः शृङ्गिकश्च कालकूटस्तथैव च ।
हालाहलो ब्रह्मपुत्रो विषभेदा अमी नव” इति विभज्य
“देवासुररणे देवैर्हतस्य पृथुमालिनः । दैत्यस्य रुधि-
राज्जातस्तरुरश्वत्थसन्निभः । निर्याअः कालकूटोऽस्य
मुनिभिः परिकीर्त्तितः । सहि क्षेत्रे शृङ्गवेरे कोङ्कणे-
मलये भवेत्” इति लक्षितम् ।
<फ्>विषशोधनस्य विधानादिकं तत्रैवोक्तं यथा-
“गोमूत्रे त्रिदिनं स्थाप्यं विषं तेन विशुद्ध्यति । रक्त
सर्षपतैलाक्ते तथा धार्य्यञ्च वाससि । ये गुणा गरले
प्रोक्तास्ते स्युर्हीनविशोधनात् । तस्माद्विषंप्रयोगे तु शोध-
यित्वा प्रयोजयेत्” । शोधितविषगुणाः तत्रैव ।
<फ्>“विषं प्राणहरं प्रोक्त व्यवायि च विकाशि च ।
आग्नेयं वातकफहृत् योगवाहि तमोवहम् । व्यवायि सक-
लकायगुणव्यापनपूर्व्वकपाकस्थानगमनशीलम् । विकाशि
अओजःशोषणपूर्व्वकसन्धिबन्धशिथिलीकरणशीलम् । आ-
ग्नेयम् अधिकाग्न्यंशम् । योगवाहि सङ्गिगुणग्राहकम् ।
तमोवहं तमोगुणप्राधान्येन बुद्धिविध्वंसकम् । “तदेव युक्ति-
युक्तन्तु प्राणदायि रसायनम् । योगवाहि परं वातश्ले-
ष्मजित्सन्निपातहृत्” । २ काके पु० स्त्री राज० । अति-
कृष्णत्वात्मृत्योर्दूतरूपत्वाद्वा तस्य तथात्वम् स्त्रियां जा-
तित्वात् ङीष् ।
३ विषमात्रे च । “कालिमा कालकूटस्य नापैति हरसङ्ग-
मात्” । “ततोदुर्य्योधनः पापः तद्भक्ष्ये कालकूटकम् ।
क्षिप्रं प्रक्षेपयामास भीमसेनजिघांसया” भा० आ०
५००८ श्लोकः ।
<LEND>
