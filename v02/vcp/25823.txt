<L>25823<pc>3676,a<k1>देवकीपुत्र<k2>देवकीपुत्र
देवकीपुत्र¦ पु० ६ त० । १ श्रीकृष्णे “बलवान्नैव दास्यामि
देवकीपुत्रमाश्रितः” हरिवं० १४२ अ० । २ पुरुषयज्ञदर्शन-
विद्यायां घोरनामकाङ्गिरसस्य शिष्यभूते कृष्णे च । यज्ञ-
दर्शनमुपक्रग्य “तद्धैतद्घीर आङ्गिरसः कृष्णाय देवकी-
पुत्रायोक्तोवाचाऽपिपास एव स बभूव सोऽन्तवेलाय
मेतत्त्रयं प्रतिपद्येताक्षितमस्यच्युतमसि प्राणशंसितम-
सीति” छा० उ० ३ । १७ । ६ “तद्धैतत् यज्ञदर्शनं घोरोना-
मतः, आङ्गिरसो गोत्रतः कृष्णाय देवकीपुत्राय शिष्या-
योक्त्वोवाच तदेतत्त्रयमित्यादि व्यवहितेन सम्बन्धः । स
चैतद्दर्शनं श्रुत्वाऽपिपास एवान्याभ्यो विद्याभ्यो बभूव ।
इत्थञ्च विशिष्टेयं विद्या यत् कृष्णस्य देवकीपुत्रस्यान्यां
विद्यां प्रति तृड्विच्छेदकरीति पुरुषयज्ञविद्यां स्तौति
घोर अङ्गिरसः कृष्णायोक्त्वेमां विद्यां किमुवाचेति तदाह
स एवं यथोक्तयज्ञविदन्तवेलायां मरणकाल एतन्मन्त्रत्रयं
प्रतिपद्येत जपेदित्यर्थः । किं तत् अक्षितमक्षीणमक्षतं
वाऽसीत्येकं यजुः” भा० अत्र परमेश्वरस्य वासुदेवात्मकेश्वरस्य
अन्यशिष्यत्वानुपपत्तौ इह तदन्यस्यैव शिष्यत्वम् । श्रुतौ
सृष्टेः अनादिप्रवाहरूपतया वासुदेवस्य शिष्यत्वकल्पनया
जनकयाज्ञवल्कयोरिव कल्पान्तरस्थयोरियमाख्यायिका
स्तुत्यर्थेत्यन्ये । देवकीसुतादयोऽपि वासुदेवे । “अथ
भाद्रपदे मासि कृष्णाष्टम्यां कलौ युगे । अष्टाविंशतिमे
जातः कृष्णोऽसौ देवकीसुतः” ति० त० ब्रह्मपु० “न्याधा-
यिषातामभिदेवकीसुतम्” माघः ।
<LEND>
