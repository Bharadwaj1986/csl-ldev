<L>18117<pc>2710,a<k1>गोपाल<k2>गोपाल
गोपाल¦ पु० गां भूमिं पशुभेदं वा पालयति पालि--अण्
उप० स० । १ नृपे २ गोरक्षके च । “क्षत्रियात् शूद्रकन्यायां
समुत्पन्नस्तु यः सुतः । स गोपाल इति ज्ञेयो भोज्योवि-
प्रैर्न संशयः” पराशरोक्ते ३ सङ्कीर्णजातिभेदे । “आर्द्धिकः
कुलमित्रश्च गोपालोदासनापितौ । एते शूद्रेषु भोज्यान्ना
यश्चात्मानं निवेदयेत्” मनुना तस्य भोज्यान्नतोक्ता ।
नन्दनन्दने ४ विष्णीरवतारभेदे तद्रूपञ्च पद्मपु० पाताल
ख० “त्वामहं द्रष्टुमिच्छामि चक्षुर्भ्यां मधुसूदन!” ।
श्रीकृष्णं प्रति व्यासप्रार्थने भगवदुक्ति व्यासवाक्ये यथा
“पश्याद्य दर्शयिष्यामि स्वरूपं वेदगोपितम् । ततोऽ
[Page2710-b+ 38]
पश्यमहं भूप! बालं बालाम्बुद प्रभम् । गोपकन्यावृत
गोपं हसन्तं गोपबालकैः । कदम्बमूलमासीनं पीतवासः
समुज्ज्वलम् । वनं वृन्दावनं नाम नवपल्लवमण्डितम् ।
कोकिलभ्रमरारावमनोभवमनोहरम् । नदीमपश्यं
कालिन्दीमिन्दीवरदलप्रभाम् । गोवर्द्धनं तथाऽपश्यं
कृष्णवामकरोद्धृतम् । महेन्द्रदर्पनाशाय गोगोपालसुखा-
वहम् । दृष्ट्वा विहृष्टो ह्यभवं सर्व्वभूषणभूषणम् ।
गोपालमबलासङ्गमुदितं वेणुनादिनम्, ।
तस्य ध्यानमन्त्रयन्त्रादिकं तन्त्रसारे दृश्यम् ।
<LEND>
