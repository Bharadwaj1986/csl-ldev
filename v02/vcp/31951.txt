<L>31951<pc>4321,b<k1>पावक<k2>पावक
पावक¦ पु० पुनाति पू--ण्वुल् । १ वह्नौ अमरः “अपावनानि
सर्वाणि वह्निसंसर्गतः क्वचित् । पावनानि भवन्त्येव
तस्मात स पावकः स्मृतः” इति काशीख० ९ अ० उक्ते-
त्तस्य तथात्वम् । २ वेद्युताग्नौ च “पावकः पवमानश्च
शुचिरग्निश्च ते त्रयः । निमन्थ्यः पवमानः स्यात् वैद्युतः
पावकः स्मृतः । यश्चासौ तपते सूर्य्यः शुचिरग्निश्च स
स्मृतः” कूर्मपु० । ३ सदाचारे ४ वह्निमन्थे ५ चित्रकवृक्षे
६ भल्लातके ७ विडङ्गे च मेदि० । ८ शोधके त्रि० हेमच० ।
९ रक्तचित्रके १० कुसुम्मे च पु० राजनि० ११ वरुणे
१२ सूर्ये च ऋ० १ । ५० । ६ भा० तयोश्च शोधकत्वात् तथात्वम् ।
१३ ऋषिभेदे भा० व० १२५ अ० । पावः पवनं शुद्धिस्तं कायति
कै--क । १४ सरस्वत्यां स्त्री ऋ० १ । ३ । २० भा० । पावकाश्च
सप्तविंशतिः “पावकाः सप्तविंशतिः” भा० स० ७ अ० व्या-
ख्यायां नीलण्ठधृतवाक्येभ्यः तानि च “ब्रह्मणोऽङ्गात्
प्रसूतोऽग्निरङ्गिरा १ इति विश्रुतः । दक्षिणाग्निर्गा-
र्हपत्याहवनीयाविति २ । ३ । ४ त्रयी । निर्मन्थ्यो ५ वैद्युतः ६
शूरः ७ संवर्त्तो ८ लौलिक ९ स्तथा । जाठरो १० विषगः ११
क्रव्यात् १२ क्षेमवान् १३ वैष्णव १४ स्तथा । दस्युमान् १५
वलद १६ श्चैव शान्तः १७ पुष्टो १८ विभावसुः १९ । ज्योति-
ष्मान् २० भरतो २१ भद्रः २२ २३ स्विष्टकृदृसुमान् २४
क्रतुः २५ । सोमश्च २६ पितृमां २७ श्चैव पावकाः सप्त-
विंशतिः” । अन्ये पावकभेदा अग्निशब्दे ५३ पृ० दृश्याः
ति० त० गृह्यपरिशिष्टे कर्मभेदे तस्य नामभेदा उक्ता यथा
<फ्>“लौकिके पावको१ ह्यग्निः प्रथमः परिकल्पितः ।
अग्निस्तु मारुतो२ नाम गर्भाधाने विधीयते । पुंसवने
चन्द्रनामा ३ शुङ्गाकर्मणि शोभनः ४ । सीमन्ते मङ्गलो ५
नाम प्रगल्भो ६ जातकर्मणि । नाम्नि स्यात् पार्थिवो ७
ह्यग्निः प्राशने च शुचि ८ स्तथा । सत्यनामा ९ थ चूडायां
व्रतादेशे समुद्भवः १० । गोदाने सूर्य्यनामा ११ च केशान्ते
ह्यग्नि १२ रुच्यते । वैश्वानरो १३ विसर्गे तु विवाहे
योजक १४ स्तथा” । गोदाने गोदानाख्य संस्कारे । “चतु-
र्थ्यान्तु शिखी १५ नाम धृति १६ रग्निस्तथाऽपरे” । अपरे
धृतिहोमादौ । “प्रायश्चित्ते विधु १७ श्चैव पाकयज्ञे तु
साहसः” १८ । प्रायश्चित्ते तदात्मकमहाव्याहृतिहो-
मादौ । पाकयज्ञे पाकाङ्गकवृषोत्सर्गगृहहोमादौ ।
“लक्षहोमे च वह्निः १९ स्यात् कोटिहोमे हुताश-
[Page4322-a+ 38]
नः २० । पूर्णाहुत्यां मृडो २१ नाम शान्तिके वरदः २२
सदा । पौष्टिके वलद २३ श्चैव क्रोधो २४ ऽग्निश्चाभिचा-
रके । कोष्ठे तु जठरो २५ नाम क्रव्यादो २६ मृतभक्ष-
णे । आहूय चैव होतव्यो यत्र यो विहितोऽनलः” ।
<LEND>
