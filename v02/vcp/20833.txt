<L>20833<pc>3068,a<k1>जलधेनु<k2>जलधेनु
जलधेनु¦ स्त्री दानार्थकल्पितायां जलादिनिर्मितायां धेन्वां सा
<>च नानाविधा तद्विधिः हेमा० दा० उक्तो यथा
<P>“जलधेनुं प्रवक्ष्यामि प्रीयते दत्तया यया । देवदेवो
<>हृषीकेशः सर्वगः सर्वभावनः । जलकुम्भं नरव्याघ्र!
<>सुवर्णरजतान्वितम् । रत्नगर्भमशेषैस्तु ग्राम्यैर्धान्यैः
<>समन्वितम् । सितवस्त्रयुगच्छन्नं दूर्व्वापल्लवशोभितम् ।
<>कुष्ठमांसीमुरीशीरबालकामलकैर्युतम् । प्रियङ्गुपत्र-
<>सहितं सितवस्त्रोपवीतिनम् । सच्छत्रं सोपानत्क च
<>दर्भविष्टरसंस्थितम् । चतुर्भिः संवृतं भूप! तिलपात्रै-
<>श्चतुर्दिशम् । स्थापितं दधिपात्रेण घृतक्षौद्रवता मुखे ।
<>उपोषितः समभ्यर्च्य वासुदेवं जलेश्वरम् । पुष्पधूपोपहा-
<>रैस्तु यथाविभवमादृतः । सङ्कल्प्य जलधेनुञ्च कुम्भं
<>तमभिपूज्य जापूजयेहत्सकन्तहत् कुम्भं जलमयं बधः ।
[Page3068-b+ 38]
<>एवं संपूज्य गोविन्दं जलधेनुं सवत्सिकाम् । सितबस्त्र-
<>धरः शान्तो वीतरागोविमत्सरः । दद्यात् द्विजाय
<>राजेन्द्र! प्रीत्यर्थं जलशायिनः । जलशायी जगद्योनिः
<>प्रीयतां मम केशवः । इति चोच्चार्य्य भूनाथ! विप्राय
<>प्रतिपाद्य ताम् । अपक्वान्नाशिना स्थेयमहोरात्रमतः-
<>परम्” । जलकुम्भमित्यादि, कुम्भोऽत्र कलसः । सुवर्ण-
<>रजतयोरनियतपरिमाणतया यथाशक्ति विधानं पञ्च-
<>रत्नानि धान्यानि च परिभाषायामुक्तानि अत्र यद्यपि
<>सामान्येनोपदेशः तथापि तत्सामान्यादितरेषु तथात्व-
<>मितिन्यायादितरधेनुवदविरुद्धधर्म्मानुष्ठानं वेदितव्यं ततश्च
<>सुवर्णस्य शृङ्गाकृतित्वं रजतस्य खुराकृतित्वं तिल-
<>पात्राणां ताम्रपात्रमयत्वं, दधिपात्रस्य कांस्यपात्रमयत्वं,
<>चानुसन्धेयं तथा धान्यानि पार्श्वद्वये, कुष्ठादीनि घ्राण-
<>देशे, पियङ्गुपत्रं श्रवणे, यज्ञोपवीतं शिरःस्थाने स्थाप-
<>येत् । वत्मोऽपि चतुर्थांशेन धेनुवत् कार्य्यः । क्वचित्तु
<>“पूजयेद्वत्सकं तद्वत् कृतं घृतमयं बुधः” इति पाठात् घृत-
<>जलयोर्विकल्पोऽवगम्यते, दानवाक्यन्तु पूर्ववत् दक्षिणा
<>चात्र यथाशक्ति सुवर्णमिति । “अनेन विधिना दत्त्वा
<>जलधेनुं नराधिप! । सर्व्वान् कामानवाप्नोति ये दिव्या
<>ये च मानुषाः । शरीरारीग्यमाबाधोपशमः सार्वका-
<>मिकः । नृणां भवति दत्तायां जलधेन्वां न संशयः” ।
<>इति विष्णुधर्म्मोक्तो जलधेनुदानविधिः ।
<>“भानुरुवाच । जलधेनुं प्रवक्ष्यामि प्रीयते दत्तया यया ।
<>देवदेशो मयूखेशः सर्वगः सर्वभावनः” । जलकुम्भं
<>समानीयेत्यादि विष्णुधर्मतुल्यार्थं, विशेषस्तु “ततः सं-
<>पूज्य चादित्यं जलधेनुं सवत्सिकाम् । दद्याद्विप्राय देवाग्रे
<>प्रीत्यर्थं मिहिरस्य तु । आदित्यः स जगद्योनिः प्रीयतां
<>मिहिरः सदा । इति चोच्चार्य्य तां गान्तु विप्राय प्रति-
<>पादयेत् । अनेन विधिना यस्तु जलधेनुं महामुने! ।
<>सर्व्वाह्लादानवोप्नोति यांश्च ध्यायति मानवः । सर्वपाप
<>विनिर्म्मुक्तः पितरं सपितामहम् । प्रपितामहं यथा-
<>पूर्वपुरुषाणां चतुष्टयम् । आत्मानं ससुतं पौत्रं
<>तदधस्ताच्चतुष्टयम् । तारयेत् स मुनीन्द्रेह जलधेनुप्रदो-
<>नरः । यश्च गृह्णाति विधिवत् तस्याप्येवंविधाः कुले ।
<>चतुर्द्दश तथा चैव ददतश्चानुमोदतः । दीयमानां
<>प्रपश्यन्ति जलधेनुं च ये नराः । तेऽप्यशेषाघनिर्मुक्ताः
<>प्रयान्ति परमां गतिम्” । इति आदित्यपुराणोक्तो
<>जलधेनदानविधिः । तोयधेनुरप्यत्र ।
[Page3069-a+ 38]
<P>“अगस्त्य उवाच । तोयधेनुं शृणु वत्स! यथा
<>देवी प्रसीदति । कुम्भं तोयसुसंपूर्ण्णं रम्यवस्त्रयुगा-
<>न्वितम् । समस्तबीजसंयुक्तं दूर्वापल्लवशोभितम्” ।
<>समस्तबीजानि, सर्वधान्यानि । “दूर्वाक्षतदधिशङ्खकुष्ठा-
<>मलकचन्दनैः । माल्यच्छत्रसमायुक्तं तिलपात्रैश्च
<>संयुतम् । दधिक्षीरघृतं पात्रं विधानेनोपकल्पयेत् ।
<>वत्सकं कल्पयेत्तस्यास्तत्तुरीयमयं बुधः । देवीमम्यर्च्च्य
<>विधिवत् सोपवासोऽथ नक्तवान् । देवीभक्ते प्रदद्याद्यः स-
<>र्वान् कामानवाप्नुयात् । जये! ऽरिसूदनि! देवि! देवानां
<>भयनाशिनि! वेदमातर्वरे! दुर्गे! सर्वगे! सुभगे!
<>नमः । अनेन वत्स! मन्त्रेण नन्दानाम्नाभिमन्त्रयेत् ।
<>देवी मे प्रीयतां नित्यं यथोदितफला शिवा” इति
<>देवीपुराणोक्तो तीयधेनुदानविधिः ।
<LEND>
