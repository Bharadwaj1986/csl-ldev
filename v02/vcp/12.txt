<L>12<pc>0036,a<k1>अंशु<k2>अंशु
अंशु¦ पु० अंश--मृग० कु । किरणे सूत्रे सूक्ष्मांशे प्रकाशे
<>प्रभायां वेगे च “अंशवोऽत्र पतिता रवेः किमु”? इत्युद्भटः
<>“सूर्य्यांशुभिर्भिन्नमिवारविन्दमिति” कुमा० । तत्र स्वपर-
<>प्रकाशकस्य तेजःपदार्थस्य समन्तात् प्रसृतः स्पर्शयोग्यः
[Page0036-b+ 38]
<>किञ्चिन्निविडः सूक्ष्मांशविशेषः किरणः, स च प्रायशः
<>सूर्य्यस्य, तस्य तेजसा प्रदीप्तचन्द्रादेश्च । तदपेक्षया अल्प-
<>स्थानप्रसारी किञ्चिद्विरलः स्पर्शायोग्यः तेजःसूक्ष्मांशः
<>प्रभा, सा च रत्नादिवस्तुनः । चन्द्रादेस्तु अन्यापेक्षयाऽधिक-
<>प्रसृतत्वात् किरणसम्भवः अतएव तत्र शीतांशुः सितकिरण
<>इत्यादिप्रयोगः । स्पर्शयोग्यः तेजःपदार्थस्य किरणादपि
<>निबिडः सूक्ष्मांशः आतपः, किरणापेक्षया अतिविरल-
<>प्रसारी स्पर्शायोग्यः परप्रकाशसाधनमतिसूक्ष्मांशविशेषः
<>आलोकः । प्रभायाम् आलोके वा न स्पर्शोऽनुभूयते ।
<>तत्र अंशुशब्दस्य किरणवाचित्वे सहस्रांशुः उष्णांशुः
<>शीतांशुरित्यादयः । प्रभापरत्वे रत्नांशुः नखांशुरित्या-
<>दयः । “अजस्रमाश्रावितवल्लकीगुणक्षतोज्ज्वलाङ्गुष्ठनखांशु-
<>भिन्नयेति” “द्विजावलीबालनिशाकरांशुभिरिति” च
<>माघः । सूत्रांशपरत्वे अंशुकं पट्टांशुकं चीनां-
<>शुकमित्यादयः । प्रकाशपरत्वे उपांशु उपहृतप्रकाश-
<>त्वाच्चास्य गुप्तत्वं प्रतीयते तच्चार्थिकम् । सूक्ष्मविभागपरत्वे
<>प्रांशुः प्रोन्नतावयवत्वा च्चास्य दीर्घत्वं प्रतीयते तच्चा-
<>र्थिकम् इति ।
<LEND>
