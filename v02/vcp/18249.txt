<L>18249<pc>2722,a<k1>गोविन्द<k2>गोविन्द
गोविन्द¦ पु० गां वेदमयीं वाणीं गां भुवं धेनुं स्वर्गं वा वि-
न्दति “गवादिषु संज्ञायाम्” पा० श, ६ त० । विष्णौ वराह-
रूपेण भुव ऐश्वर्य्यप्राप्तेः इन्द्रेण स्वर्गस्य निवेदनात् मत्स्य-
रूपेण वेदस्योद्धारणात् गोभिर्वेदान्तवाक्यैः विद्यते इति वा
तस्य तथात्वम् “गोभिरेव यतो वेद्यो गोविन्दः समुदाहृतः”
विष्णु सहस्र० भाष्यधृतवाक्यम्” “नष्टां तु धरणीं
पूर्व्वमविन्दत् यत् गुहागताम् । गोविन्द इति तेनाहं
वेदैर्वाग्भिरभिष्टुतः” भा० शा० ३४४ अ० । “गौरेषा भवतो
वाणी ताञ्च वेदयते भवान् । गोविन्दस्तु ततोदेवमुनिभिः
कथ्यते भवान् ।” तद्भाष्यधृतहरिव० वाक्यम् । “अहं
किलेन्द्रो देवानां त्वं गवामिन्द्रतां गतः । गोविन्द इति
लोकास्त्वां स्तोष्यन्ति भुबि शाश्वतम्” हरिव० ७६ अ० ।
गोभिश्च गोविन्दस्याभिषेककथा हरिव० ७६ अ० यथा
“ततः शक्रस्तु तान् गृह्य घटान् दिव्यपयोधरान् ।
अभिषेकेण गोविन्दं योजयामास योगबित् । दृष्ट्वाभि-
षेच्यमानं च गावस्तम् सह यूथपैः । स्तनैः प्रस्नवसंयुक्तैः
सिषिचुः कृष्णमव्ययम् ।” अभिषिक्तं तु तं गोभिः
शक्रो गोविन्दमव्ययम्” इति च।
<LEND>
