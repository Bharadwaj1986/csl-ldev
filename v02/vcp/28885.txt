<L>28885<pc>4077,a<k1>नियम<k2>नियम
नियम¦ पु० नि + यम--घञ् वा ह्रखः । १ प्रतिज्ञायाम् अङ्गीकारे
अमरः । २ नित्ये ३ आगन्तुकसाधनकर्मरूपे व्रते ४ निय-
न्त्रणायां ५ निश्चये मेदि० पा० सू० उक्ते ६ योगाङ्गभेदे
“यमनियमासनपाणायामप्रत्याहारधारणाध्यानसमाध-
योऽष्टावङ्गानि” सूत्रे उद्दिश्य “शौचसन्तोषतपःस्वाध्या-
येश्वरप्राणिधानानि नियमाः” सू० विभज्योक्तं “तत्र
शौचं मृज्जलादिजनितं मेध्याभ्यवहरणादि च बाह्य-
माभ्यन्तरं चित्तमलानामाक्षालनम् । सन्तोषः सन्निहित-
साधनादधिकस्यानुपादित्सा । तपो द्वन्द्वसहनं द्वन्द्वञ्च जिघ-
त्सापिपासे शीतोष्णे स्थानासने काष्ठमौनाकारमौने च
व्रतानि चैवं यथायोगं कृच्छ्रचान्द्रायणसान्तपनादीनि ।
खाध्यायो मोक्षशास्त्राणामध्ययनं प्रणवजपो वा ईश्व-
रग्रणिधानं तस्मिन् परमगुरौ सर्वकर्मार्पणं “शय्यास-
नस्थोऽथ पथि व्रजन् वा स्वस्थः परिक्षीणवितर्कजालः ।
संसारवीजक्षयमीधमाणः स्यान्नित्यमुक्तोऽमृतभोगमागी”
यत्रेदमुक्तं ततः प्रत्यक्चेतनाधिगमोऽप्यन्तरायाभाव-
श्चेति” भा० “शौचादिनियमान् व्याचष्टे शौचमिति ।
आदिशब्देन गोमयादयो गृह्यन्ते । गोमूत्रयावकादि
मेध्यं तस्याभ्यवहरणादि आदिशब्दात् ग्रासपरिमाण-
सङ्ख्यानियमादयो ग्राह्या मेध्याभ्यवहरणादिजनितमिति
बक्तव्ये मेध्याभ्यवहरणादि चेत्युक्तं कार्ये कारणत्वोप-
चारात् । चित्तमलाः मदमानासूयादयस्तदपनयो मनः-
शौचम् प्राणयात्रामात्रहेतोरभ्यधिकस्यानुपादित्सा स-
न्तोषः प्रागेव स्वीकरणपरित्यागादिति विशेषः ।
काष्ठमौनमिङ्गितेनापि स्वाभिप्रायाप्रकाशनम् अवचनमा-
कारमौनम् । परिक्षीणवितर्कजाल इति वितर्को वक्ष्यमाणः
संशयविपर्य्ययौ चेति एतावता शुद्धाभिसन्धिरुक्तः । एते
च यमनियमाः विष्णुपुराणे उक्ताः “ब्रह्मचर्यमहिंसां च
[Page4077-b+ 38]
सत्यास्तेयापरिग्रहम् । सेवेत योगी निष्कामो योग्यतां
स्वमनो नयन् । स्वाध्यायशौचसन्तोषं तपांसि नियता-
त्मवान् । कुर्वीत ब्रह्मणि तथा परस्मिन् प्रवणं मनः ।
एते यमाः सनियमाः पञ्च पञ्च प्रकिर्त्तिताः । विशिष्ट
फलदाः काम्या निष्कामाश्च विमुक्तिदाः” विव० । सर्वदर्शन-
संग्रहे पातञ्जलदर्शनप्रसङ्गे स्वाध्यायशब्देन प्रणवजपवत्
तान्त्रिकमन्त्रजपोऽप्युच्यते इत्युक्तम् ।
<फ्>“नियमाः पञ्च सत्याद्या वाह्यमाभ्यन्तरं द्विधा ।
शौचं, तुष्टिश्च सन्तोषस्तपश्चेन्द्रियनिग्रहः । स्यानमौनो
पवासेज्यास्वाध्यायोपस्थनिग्रहः । तपोऽक्रोधो गुरौ
भक्तिः शौचञ्च नियमाः स्मृताः । यमाः पञ्चाथ नि-
यमाः शौचं द्विविधमीरितम् । सन्तोषस्तपसां जप्यं
वासुदेवार्चनं दमः” गारुडपु० “तपः सन्तोष आस्तिक्यं
दानं देवस्य पूजनम् । सिद्धान्तश्रवणञ्चैव ह्रीर्मतिश्च
जपो हुतम् । दशैते नियमाः प्रोक्ता योगशास्त्रविशा-
रदैः” तन्त्रसारः । ७ विधिभेदे तल्लक्षणादि लौगाक्षि-
भास्करेणोक्तं यथा
“विधिरत्यन्तमप्राप्तौ नियमः पाक्षिके सति । तत्र चा-
न्यत्र च प्राप्तौ परिसख्येति गीयते” अस्यार्थः । प्रमाणा-
न्सरेणाप्राप्तस्य प्रापकोविधिरपूर्वविधिः । यजेत स्वर्ग-
काम इत्यादि स्वर्गार्थकयागस्य प्रमाणान्तरेणाप्राप्तस्या-
नेन विधानात् । पक्षे अप्राप्तस्य प्रापकोविधिर्नियमविधिः
यथा व्रीहीनवहन्तीत्यादिः । कथमस्य पक्षेऽप्राप्तेः प्राप-
कत्वमिति चेत् इत्यम् अनेन हि अवधातस्य वैतुष्या-
र्थत्वं न प्रतिपाद्यते अन्वयव्यतिरेकसिद्धात् किन्तु
नियमः स चाप्राप्तांशपूरणं वैतुष्यस्य हि नानोपाय
साध्यत्वादवघातं परित्यज्योपायान्तरं यदा ग्रहीतु-
मारभ्यते तदावघातस्याप्राप्तत्वेन तद्विघाननामकमप्राप्तां
पूरणमेवानेन विधिना क्रियते । अतश्च नियमविघाव-
प्राप्तांशपूरणात्मको नियम एव वाक्यार्थः पक्षेऽप्राप्तावघात
विधानमिति यावत्” । मिताक्षरोक्तं विशेषोदाहरणादि-
मृतुकालशब्दे १४३७ पृ० दर्शितं तत्र दृश्यम् । नियमे
च इतरसंवलने न दोषः । परिसंख्यायां दोष इति
भेदः । पाक्षिके सतीत्यादिकारिकां व्याख्याय उदा-
हरणं परिसंख्यातो भेदश्च विधिरूपग्रन्थे दर्शितो यथा
“नियमः पाक्षिके सतीति विधिं विना प्रवृत्तेः पाक्षिकत्वे
सतीत्यर्थः प्रवृत्तिनियमे सतीति यावत तथाच तद्-
गोचरप्रवृत्तिनियमनिर्वाहको विधिस्तन्नियमविधिरिति
[Page4078-a+ 38]
कलितम् । तादृशसावघातादिविधिः व्रीहीनवहन्तीति
विधिं विना पुरोडाशनिष्यादकव्रीहिवैतुष्यद्वारा यागो-
पकारकेऽवधाते इतरपरीहारेण नखदलनादावपि
प्रवृत्तिप्रसक्त्याऽवधाते प्रवृत्तिनियमो न स्यादिति तादशे
विधेः प्रवृत्तिनियमनिर्वाहकत्वं यागोपकारके व्रीहि
वैतुष्येऽवचाताधीनत्वनियमस्तादृशविधितो यद्यपि दुर्लभः
नियमस्यापदार्धत्वादवाक्यार्थत्वाच्च तथापि तादृशवि-
धितो ब्रीह्यबधातत्वेन नियोगसाधनताऽवगमात् याग-
जन्यपरमापूर्वस्य तदवधातरूपकारणं विनापि निष्प-
त्तिप्रतिलन्धानेन तत्र नियतप्रवृत्तिनिर्वाहः । तत्र चा-
न्यत्र चेति यत्रोद्देश्ये यस्य विधानं तदन्यस्मिन्नपि
तत्सम्बन्धस्य तस्मिन वा तदन्यसस्वन्धस्य प्रवृत्तितः
प्रलक्तावित्यर्थः । तादृशश्च प्रसञ्चकप्रवृत्तिविरोधिविधिः
परिसंख्याविधिरित्यर्थः तत्र “इमाममृभ्रन् रशनामृ-
तस्येत्यश्वामिधानीमादत्ते” इति । तत्रेमामित्यादिमन्त्रस्य
रशनातात्रग्रहणप्रकाशकतया अश्वरशनादान इव गर्द-
भरशनाया आदानेऽपि मन्त्रस्य विनियोगो लिङ्गात्
लभ्यते तथाच तदादानकालेऽपि तन्मन्त्रपाठप्रवृत्त्या
तत्रापि तन्मन्त्रसम्बन्धः स्यात् एतस्माच्च विधितः प्रथम-
मश्वरशनाग्रहणे एतन्मन्त्रविनियोगलाभे निराकाङ्क्षतया
गर्दमरशनाग्रहणे न तद्विगियोगलामैति वैयर्थ्ये न
तदाचरणमिति एतद्विधेर्विधेयस्येतरोद्देश्यसम्बन्धप्रस-
ञ्जकप्रवृत्तिविरोधिता । अथ व्रीहीनव हन्तीति नियम-
बिधिदर्शितपरिसंख्याविध्योः को विशेषः नियमविधेरपि
षरिसंख्यावदितरनिवृत्तिफलकत्वात् नियमविध्यसत्त्वे
पुरीडाशद्वारा यागोपकारकवैतुष्याद्यर्थिनोऽवथातेतरतदु-
पावे प्रवृत्तिप्रसक्तेः । यदि चावधातनियमविधेरवधात-
प्रवृत्तिनियमफलकत्वं परिसंख्यातो विशेषः इमाम-
गृभ्रन् रशनामित्यादि परिसंख्याया अश्वरशनादाने
मन्त्रपाठप्रवृत्तिनियमस्य मन्त्रलिङ्गेन मन्त्रस्यासाधा-
रण्येनोपकारकताबोधनादेव निर्वाहात्तस्याः प्रवृत्ति-
नियमानुपपादकत्वादिति विभाव्यते तदा अस्तु परि-
संख्याया नियमानन्तर्भावः नियमस्तु परिसंख्यायामन्त-
र्भवतु परिसंख्याफलस्य तत्साधारण्यात् इति चेन्न
नियमस्थले इतरनिवृत्तेरर्थतः सम्भवेऽपि तत्र तत्तात्-
पर्य्यानुपगमात् नियतप्रवृत्तावेव तत्तात्प्रर्य्यात् न चो-
पायान्तरनिवृत्तावपि नियमतोऽवघातप्रवृत्त्युपपत्तेर्नि-
वृतावेव तत्तात्पर्य्यं न तु नियतप्रवृत्तावित्येव किं
[Page4078-b+ 38]
गोपयेत इति वाच्यम् अवघातविधिनाऽवघातस्यासाधा-
रण्येन यागोपकारकत्ववोधनेऽपि अवघातमात्रेण
वैतुष्यनिर्वाहाप्रतिसन्धाने अन्योपायसंवलनेनाप्यवधा-
तप्रवृत्तिसम्भवादवघातविधेरितरनिवर्त्तकत्वायोगेन तले-
तरनिवृत्तो तात्पर्य्यासम्भवात् । एवम् ऋतौ भार्य्या-
मुपेयादित्यादिनियमी न तु परिसंख्या दोषत्रयग्रासा-
दिति सर्वसिद्धान्तोऽपि व्याहन्येत स्रार्थमन्तरेणैवानिष्टा-
ननुवन्धिभार्य्यागमने ऋतुकालव्याप्तिबोधात् तदैकवाक्य-
तया परिसंख्याफलस्येतरकाले भार्य्यागमननिवृत्ति-
मिर्वाहान्नियमानावश्यकत्वात् । न च ऋत्वनभिगमने
प्रत्यमवायश्रुतेः ऋतुकालाभिगमस्यावश्यकत्वे तत्तात्-
षर्व्यमावश्यकमिति नियम इति वाच्यम् । अनृतावन-
भिगमस्यापि “इन्द्रियार्थेषु सर्वेषु न प्रसज्येत कामतः”
इत्यादिना निषेधात्तदेकवाक्यतया परिसंख्याया एवौ-
चित्यात् इति चेन्न येन रूपेण उद्देश्यता तदन्यरूप-
ध्यापकता उद्देश्यविधेयभावमर्य्यादातो न लभ्यते इति
पञ्च पञ्चनखान् भुञ्जीत इत्यादावुद्देश्याविशेषेण भक्ष्य-
पञ्चनखत्वादौ शशकाद्यभेदव्याप्त्यलाभ इत्याशयेन तत्र
षरिसंख्यायां खार्थहान्थादिदोषत्रयस्य प्राचीनैरभिधा-
नात्” । मीमांसापरिभाषायाञ्च “यो विधिः पक्षे प्राप्त-
मर्षं नियमयति स नियमविधिः यथा व्रीहीनवह-
न्तीति । एतद्विध्यभावे दर्शपूर्णमासिकेषु व्रीहिषूत्प
त्तिवाक्यावनतपुरोडाशोपयोगि तण्डुलनिष्पत्त्यनुकूल वैतु-
ष्यकार्य्यायावहनमवत् कदाचिन्नस्वविदलनमपि प्राप्नुया-
दिति तस्मिन् पक्षेऽवहनमस्य प्राप्त्यभावात् कार्य्वान्ययो-
पपत्तेरवहननस्व पाक्षिकी प्राप्तिः स्यात् सत्यस्मिन् विधौ
अवहननेमैव वैतुष्यं कार्यमिति नियमे सति विदसनं
सर्वात्मना निवर्त्तत इति नियमविधिरयम् । न च
वैतुष्यस्य नरूविदलनेनापि सम्भवादवहनगनियमो व्यर्थः
प्रयोजनाभावादिति वाच्यम् अवथातेनैव वैतुष्यकरखे
किञ्चिददृष्टं जन्यते इत्यदृष्टाङ्गीकारात् नियमेनदृष्ट-
कार्य्यालाभेऽप्यदृष्टस्योत्पत्तेः । तच्चापूर्वं यागोत्पत्त्यपूर्व-
द्वारा फलापूर्वे उपयुज्यते तेन नियमापूर्वाभावे फलापूर्व-
मेवनोत्पद्यत इति कल्पनान्नियमापूर्वस्य न वैयर्थ्यम्
एव व्रीहिसोमादिनियमविधिषु बोध्यम्” । अधिकं विधिर-
सावनग्रन्थे दृश्यम् । कवितावर्णननियममेदाः यथा “वर्ण-
येस्य मदप्येतन्नियमोऽथ प्रदर्श्यते । भूर्जत्वघिमवत्येव
चलये ह्येव चन्दनम् । सामान्यवर्णने शौल्क्यं छत्राप्यः-
[Page4079-a+ 38]
पुष्पवाससाम् । कृष्णत्वं केशकाकाहिपयोनिधिपयो
मुचाम् । रक्तत्वं रत्नवन्धूकविद्याम्भोजविवस्वताभ् ।
तथा वसन्त एवान्यपुष्टानां कलकूजितम् । वर्षास्वेव मयू-
राणा रुतं नृत्यञ्च वर्णयेत् । नियमस्य विशेषोऽथ पुनः
कश्चित् प्रकाश्यते । कमलासम्पदोः कृष्णहरितोर्ना-
गसर्पयोः । पीतलोहितयोः स्वर्णपरागाग्निशिखादिषु ।
चन्द्रेशशैलयोः कामध्वजे मकरमत्स्ययोः । दान-
वासुरदैत्यानामैक्यमेवाभिसम्मतम् । बहुकालजन्मनोऽपि
शिवचन्द्रस्य बालता । मानवा मौलितो वर्ण्या देवाश्चर-
णतः पुनः” । नियममयति नि + यम--णिच्--अच् ।
८ सर्वनियामके परमेश्वरे “अतीन्द्रः संग्रहः सर्गो
धृतात्मा नियमोऽयमः” विष्णुस० “स्वेषु स्वेष्वधिकारेषु प्रजा
मियमयतीति नियमः” भा० ।
<LEND>
