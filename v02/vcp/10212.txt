<L>10212<pc>1381,b<k1>उष्णोदक<k2>उष्णोदक
उष्णोदक¦ न० कर्म्म० । अग्निना तप्तजले काथ्यभानपादशेषा-
र्द्धावशेषपादादिहीनके जले तद्गुणादि भावप्र०
“अष्टमेनांशशेषेण चतुर्थेनार्द्धकेन वा । अथवा क्वथने-
नैव सिद्धमुष्णोदकं वदेत्” तद्गुणाः “श्लेष्मामवातमेदोघ्नं
वास्तशोधनदीपनम् । कासश्वासज्वरान् हन्ति पीतमु-
ष्णोदकं निशि । क्वाथ्यमानन्तु निर्वेगं निष्फेनं निर्म्मल-
न्तथा । अर्द्धावशिष्टं यत्तोयं तदुष्णोदकमुच्यते । ज्वरकास
कफश्वासवातपित्ताममेदसाम् । नाशनं वस्तिसंशोधि-
पथ्यमुष्णोदकं सदा । त्रिपादशषं सलिलं ग्रीष्मे
शरदि शस्यते । हिमेऽर्द्धशेषं शिशिरे तथा वर्षावसन्तयोः”
अन्ये तु “निदाघे त्वर्द्धपादोनं पादहीनन्तु शारदम् । शि-
शिरे च वसन्ते च हिमे चार्द्धावशेषितम् । अष्टमांशा
वशेषन्तु वारि वर्षासु शस्यते” केचित्तु “विधिष्वङ्गेषु वाणेय
वेदेषु त्रिषु पक्षयोः । एकभामावशेषं स्यादम्बु वर्षा-
दिषु क्रमात्” । अत्र दोषाणां ययोल्वणता हीनता वा
तथा व्यवस्था कल्पनीया । “तत् पादहीनं पित्तघ्नम-
[Page1382-a+ 38]
र्द्धहीनन्तु वातनुत् । त्रिपादहीनं श्लेष्मघ्नं संग्राह्यग्नि-
करं लघु” । त्रिपादहीनस्य तन्त्रान्तरे आरोग्याम्बुसंज्ञा । तस्य
लक्षणगुणास्तु । “पादशेषन्तु यत्तोयमारोग्याम्बु तदुच्यते ।
आरोग्याम्बु सदा पथ्यं कासश्वासकफापहम् । सद्यो-
ज्वरहरं ग्राहि दीपनं पाचनं लघु । आनाहपाण्डु-
शूलार्शोगुल्मशोथोदरापहम्” भा० प्र० “दिवा शृतन्तु यत्
तोषं रात्रौ तद्गुरुतां व्रजेत्” वैद्यकम् । “संक्रान्तौ
वर्षवृद्धौ च ग्रहणे चन्द्रसूर्य्ययोः । सूतके मृतके चैव न
स्नायादुष्णवारिणा” स्मृतिः । “क्षेत्रस्थमुद्धृतं वापि
शीतमुष्णमथापि वा । गाङ्गं पयः पुनात्याशु पापमा-
मरणान्तिकम्” मरीचिः । “नित्यं नैमित्तिकञ्चैव क्रियाङ्गं
मलकर्षणम् । तीर्थाभावे च कर्त्तव्यमुष्णोदकपरोदकैः”
यमः । “उष्णाम्बुनाधःकायस्य परिषेको मलापहम् ।
तेनैव षोत्तमाङ्गस्य बलनुत् केशचक्षुषोः” आ० त० आयु-
र्वेदः । उष्णोदकेनाचमननिषेध आचमनशब्दे उक्तः ।
<LEND>
