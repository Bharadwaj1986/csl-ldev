<L>45474<pc>5242,b<k1>सम्प्राप्ति<k2>सम्प्राप्ति
सम्प्राप्ति¦ स्त्री सम् + प्र + आप--क्तिन् । १ सम्यक्प्राप्तौ २ वैद्य-
कोक्ते रोगोत्पत्तिभेदे च तल्लक्षणं भावप्र० उक्तं यथा
“अथ सप्राप्तेलंक्षणमाह “यथा दुष्टेन दोषेण यथा
चानुविसर्पता । उत्पत्तिर्याऽमयस्यासौ सम्प्राप्तिर्जातिरा-
गतिः” । यथा दुष्टेन दोषेण यथा कारणभेदेन दोषेण
यथा चानुविसर्षता अनेकधा दोषाणां विसर्पता मूर्ध्वा-
धस्तिर्यगादिगतिभेदेन तथा च विसर्वता । आमयस्य
या उत्पत्तिः असौ सम्प्राप्तिः । शास्त्रव्यवहाराय
सम्प्राप्तेः पर्य्यायावाह जातिरागतिरिति । संप्राप्ते
रौपाधिकभेदानाह “सङ्ख्याविकल्पप्राधान्यबलकालवि-
शेषतः । सा भिद्यते यथात्रैव वक्ष्यन्तेऽष्टौ ज्वरा इति” ।
सङ्ख्यादिकालविशेषान्तेभ्यः सा संप्राप्तिर्मिद्यते भेदवती
क्रियतं इत्यर्थः । तत्र सङ्ख्यां विवृणोति । यथा ज्वरो-
ऽष्टधा अतीसारः षड्विध इत्यादि विकल्पं विवृणोति ।
“दोषाणां सभवेतानां विकल्पोऽशांश कल्पना” समवेतानां
समुदितानां दोषाणाम् अंशांशकल्पनाहीन मध्याधिकभेदै-
र्भागकल्पना विकल्पः । प्राधान्यं विवृणोति । “खा-
तन्त्र्यपारतन्त्र्याभ्यां व्याधेः प्राभान्यमादिशेत्” । ज्याप्तेः
[Page5243-a+ 38]
स्वातन्त्र्येण प्राधान्यं पारतन्त्र्येणाप्राधान्यञ्च वदेदि-
त्यर्थः । यथा स्वतन्त्रस्य ज्वरस्य प्राधान्यं ज्वराधीनानां
श्वासादीनामप्राधान्यम । बलं विवृणोति “हेत्वादि-
कार्त्स्न्यावयवैर्बलाबलविशेषणम्” । अत्रापि व्याधेरि-
त्यनुवर्त्तते हेत्वादीनां हेतुपूर्वरूपरूपाणाम् । कार्त्स्न्येन
साकल्येन अवयवैः एकदेशेन व्याधेर्बलाबलयोर्विशेषणम् ।
विशेषणं बोधः । कालं विवृणोति । “नक्तं दिनर्तुभुक्तां-
शैर्व्याधिकालो यथामलम्” नक्तमत्राव्ययं रात्रिवाचकम् ।
घतेनैतदुक्तं यस्मिन्नक्तादिरंशो यस्य दोषस्य प्रकोप उक्तो-
ऽस्ति सोऽशस्तस्य दोषजस्य व्याधेः काल इत्यर्थः । नक्ता
देरंशेषु वातादिप्रकोप उक्तो वाग्भटेन “ते व्यापिनो-
ऽपि हृन्नाभ्योरधोमध्योर्ध्वसंश्रयाः । वयोऽहोरात्रि
भुक्तानामन्तमध्यादिगाः क्रमादिति” ते वातपित्तकफाः ।
ऋतुषु वातादिको यथा । “वर्षासु शिशिरे वायुः, पित्तं
शरदि ग्रीष्मके । वसन्ते तु कफः कुप्येदेषा प्रकृतिरार्त्तवी ।
संप्राप्तिर्व्याधीनां ज्ञानाय हेतुः, यथा मिथ्याहारविहार-
कपितवाताद्यामाशयगमनरसदूषणकोष्ठाग्निबहिर्निरसन-
रूपं ज्वरोत्पत्तिप्रकारं बोधयति । तथा व्याधीनां स-
ङ्ख्यादोषांशकल्पना प्राधान्यबलकालांश्च बोधयति ।
<LEND>
