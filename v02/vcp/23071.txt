<L>23071<pc>3328,b<k1>तुलसी<k2>तुलसी
तुलसी¦ स्त्री तुलां सादृश्यं स्यति सो--क गौरा० ङीष्
<>शकन्ध्वा० । स्वनामख्याते वृक्षभेदे । “यस्या देव्यास्तुला
<>नास्ति विश्वेषु चाखिलेषु च । तुलसी तेन विख्याता”
<>शब्दार्थचि० देवीभाग० उक्तनिरुक्तेस्तस्यास्तथात्वम् ।
<>“तुलसी कटुका तिक्ता हृद्योष्णादाहपित्तहृत् । दीपनी
<>कुष्ठकृच्छ्रास्रपार्श्वरुककफवातजित् । शुक्ला कृष्णा च तुलसी
<>गुणैस्तुल्या प्रकीर्त्तिता” भावप्र० तद्गुणा उक्ताः
<>तुलस्यामाहात्म्यं यथा । “ब्रह्मोवाच । तुलस्याः शृणु
<>माहात्म्यं पापघ्नं सर्वकामदम् । यत्पुरा विष्णुना प्रोक्तं
<>तत्ते वक्ष्याम्यशेषतः । सम्प्राप्तं कार्त्तिकं दृष्ट्वा नियमेन
<>जनार्दनः । पूजनीयो महद्भिश्च कोमलैस्तुलसीदलैः १ ।
<>दृष्टा२ स्पृष्टा३ तथा ध्याता४ कार्त्तिके नमिता५ऽर्च्चिता६ ।
<>रोपिता७ सेचिता८नित्यं पापं हन्ति युगार्जितम् । अष्टधा
<>तुलसी यैस्तु सेविता द्विजसत्तम! । युगकोटिसहस्राणि
<>ते वसन्ति हरेर्गृहे । रोपिता तुलसी यावत् कुरुते
<>मूलविस्तृतिम् । तावद्युगसहस्राणि तनोति सुकृतं हरिः ।
<>तुलसीदलपुष्पाणि योदद्याद्धरये मुने! । कार्त्तिके सकलं
<>पापं सोऽत्र जन्मार्जितं दहेत् । रोपिता तुलसी
<>यावत् वर्द्धते वसुधातले । तावत्कल्पसहस्राणि विष्णु-
<>लोके महीयते । यत्फलं सर्वपुष्पैश्च सर्वपत्रेण यत्-
<>फलम् । तुलस्यास्तद्दलार्द्धेन पुण्यं स्याद्विष्णुपूजने ।
<>तुलसीगन्धमादाय यत्र गच्छति मारुतः । दिशोदश
<>पुनात्याशु भूतग्राभांश्चतुर्विधान् । तूलसीकाननीद्भूता
<>छाया यत्र भवेन्मुने! । तत्र श्राद्धं प्रदातव्यं पितॄणां
<>तृप्तिहेतवे । तुलसीवीजनिकरो यस्मिन् पतति वैमुने! ।
<>तत् स्थानं परमं ज्ञेयं पितॄणां प्रीतिवर्द्धनम् । यस्मिन्
<>गृहे द्विजश्रेष्ठ! तुलसीतलमृत्तिका । तत्रैव नीपसर्पन्ति
<>भूतले यमकिङ्कराः । तुलसीमृत्तिकालिप्तो यदि प्राणान्
<>परित्यजेत् । यमेन नेक्षितुं शक्तो मुक्तः पापशतैरपि ।
<>तुलसीमृत्तिकालिप्तं ललाटं यस्य दृश्यते । कुलं
<>स्पृशति नो तस्य कलिर्मुनिवरोत्तम! । यः कश्चित्तुलसी-
<>मूले कार्त्तिके केशवप्रियः । दीपं ददाति विप्रेन्द्र!
<>स लभेद्वैष्णवं पदम् । तुलसीकाननञ्चैव गृहे यस्यावति-
<>ष्ठते । तद्गृहं तीर्थभूतं हि नायान्ति यमकिङ्कराः ।
[Page3329-a+ 38]
<>दर्शनं नर्मदायास्तु गङ्गास्नानं तंथैव च । तुलसीवनसं-
<>सर्गं सममेतत्त्रयं स्मृतम् । रोपणात् पालनात् सेका-
<>द्दर्शनात् स्पर्शनान्नृणाम् । तुलसी दहते पापं वाङ्मनः
<>कायसञ्चितम् । तुलसीमञ्जरीभिर्यः कुर्य्याद्धरिहरार्च्चनम् ।
<>न स गर्भगृहं याति मुक्तिभागी भवेन्नरः । पुष्करा-
<>द्यानि तीर्थानि गङ्गाद्याः सरितस्तथा । वासुदेवाद-
<>योदेवा वसन्ति तुलसीदले । तुलसीमञ्जरीयुक्तो यस्तु
<>प्राणान् विमुञ्चति । यमोन वीक्षितुं शक्तो युक्तं पाप
<>शतैरपि” पाद्मोत्तरख० । “यत्रैकस्तुलसीवृक्षस्तिष्ठति
<>द्विजसत्तम! । तत्रैव त्रिदशाः सर्वे ब्रह्मविष्णुशिवादयः ।
<>केशवः पत्रमध्येषु पत्राग्रेषु प्रजापतिः । पत्रवृन्ते
<>शिवस्तिष्ठेत् तुलस्याः सर्वदैव हि । लक्ष्मीः सरस्वती चैव
<>गायत्री चण्डिका तथा । शची चान्या देवपत्न्यस्तत्
<>पुष्पेषु वसन्ति वै । इन्द्रोऽग्निः शमनश्चैव नैरृतो वरु
<>णस्तथा । पवनश्च कुवेरश्च तच्छाखायां वसन्त्यमी ।
<>आदित्यादिग्रहाः सर्वे विश्वे देवाश्च सर्वदा । वसवो
<>मनवश्चैव तथा देवर्षयोऽखिलाः । विद्याधराश्च गन्धर्वाः
<>सिद्धाश्चाप्सरसस्तथा । तुलसीपत्रमाश्रित्य सर्वदा
<>निवसन्ति वै । चिन्वन्ति तृणजातानि तुलसीमूलजानि
<>वै । तद्देहस्था ब्रह्महत्याश्चिनोति तत्क्षणाद्धरिः ।
<>ग्रीष्मकाले द्विजश्रेष्ठ! सुगन्धैः शीतलैर्जलैः । तुलसीसेचनं ।
<>कृत्वा नरो निर्वाणमाप्नुयात् । चन्द्रातपं वा छत्रं वा
<>तुलस्यै यस्तु यच्छति । विशेषतः निदाघेषु स मुक्तः सर्व-
<>पातकैः । वैशाखेऽक्षतधाराभिरद्भिर्यस्तुलसीं जनः ।
<>सेचयेत् सोऽश्वमेधस्य फलं प्राप्नोति नित्यशः । कदाचि-
<>त्तुलसीं दुग्धैः सेचयेद् यो नरोत्तमः । तस्य वेश्मनि
<>विप्रर्षे! लक्ष्मीर्भवति निश्चला । गोमयैस्तुलसीमूले यः
<>कुर्य्यादनुलेपनम् । सम्मार्ज्जनञ्च कुरुते तस्य पुण्यफलं
<>शृणु । रजांसि तस्य यावन्ति दूरीभूतानि जैमिने! ।
<>तावत्कल्पसहस्राणि मोदते ब्रह्मणा सह । यद्धर्मकर्म्म
<>कुरुते मनुजः पृथिव्यां नारायणप्रियतमां तुलसीं विना
<>च । तत्सर्वमेव विफलं भवति द्विजेन्द्र! पद्मेक्षणोऽपि न
<>हि तुष्यति देवदेवः । यस्य स्यात्तुलसीपत्रं मुखे शिरसि-
<>कर्णयोः । मृत्युकाले द्विजश्रेष्ठ! तत्र स्वामी न
<>भास्करिः” पाद्मेक्रियायोगसारः । “स स्नातः सर्व-
<>तीर्थेषु सर्वयज्ञेषु दीक्षितः तुलसीपत्रतोये च योऽभिषेकं
<>समाचरेत् । गवामयुतदानेन यत्फलं लभते नरः ।
<>तुलसीपत्रदानेन तत्फलं कार्त्तिके सति! । तुलसीतोय-
[Page3329-b+ 38]
<>कणिकां मृत्युकाले च यो लभेत् । रत्नयानं समारुह्य
<>वैकुण्ठं स प्रयाति च । त्रिकालं तुलसीपत्रं शुष्कं पर्य्यु-
<>षितं सति! । श्राद्धे व्रते वा दाने वा प्रतिष्ठायां सुरा-
<>र्च्चने । भूगतं तोयपतितं यद्दत्तं विष्णवे सति! । शुद्धन्तु
<>तुलसीपत्रं क्षालनादन्यकर्म्मणि” पार्वतीं प्रति शिववाक्यम् ।
<>तुलसीचयननिषेधकालो यथा । “पूर्णिमायाममायाञ्च
<>द्वादश्यां रविसंक्रमे । तैलाभ्यङ्गे च स्नाते न मध्याह्ने
<>निशि सन्ध्ययोः । अशौचेऽशुचिकाले च रात्रिवासान्विते-
<>ऽपि वा । तुलसीं ये च चिन्वन्ति ते छिन्दन्ति हरेः शिरः” ।
<>हरिभ० । तुलसीस्पर्शनेन मिथ्याप्रतिज्ञायां मिथ्याशपथे च
<>दोषोतथा । “तुलसीं स्वकरे कृत्वा स्वीकारं यो न रक्षति ।
<>स याति कालसूत्रञ्च यावच्चन्द्रदिवाकरौ । करोति
<>मिथ्याशपथं तुलस्या यो हि मानवः । स याति कुम्मी-
<>पाकञ्च यावदिन्द्राश्चतुर्दश” ब्रह्मवैवर्त्तेप्रकृतिखण्डम् ।
<>तुलसीपत्रचयने मन्त्रो यथा । “मातस्तुलसि! गोविन्द-
<>हृदयानन्दकारिणि! । नारायणस्य पूजार्थं चिनोमि त्वां
<>नमोऽस्तु ते । कुसुमैः पारिजाताद्यैः सुगन्धैरपि केशवः ।
<>त्वया विना नैव तृप्तिं चिनोमि त्वामतः शुभे! । तया
<>विना महाभागे! समस्तं कर्म निष्फलम् । अतस्तुलसि!
<>देवि! त्वां चिनोमि वरदा भव । चयनोद्भवदुःखं यद्देवि!
<>ते हृदि वर्त्तते । तत् क्षमस्व जगन्मातस्तुलसि! त्वां
<>नमाम्यहम् । कृताञ्जलिरिमान् मन्त्रान् पठित्वा वैष्णवो
<>जनः । करतालत्रयं दत्त्वा चिनुयात्तुलसीदलम् ।
<>शनैः शनैस्तथाकारैश्चीयते तुलसीदलम् । यथा न कम्पते
<>शाखा तुलस्याद्विजसत्तम! । पत्राणां चयने विप्र ।
<>भग्नशाखा यथा भवेत् । तथा हृदि व्यथा विष्णोर्दीयते
<>तुलसीपतेः” । पाद्मेक्रियायोगसारः ।
<>तुलसीकाष्ठमालामाहात्म्यं यथा । “तुलसीकाष्ठनिर्माण-
<>मालां गृह्णाति यो नरः । पदेपदेऽश्वमेधानां लभते
<>निश्चितं फलम्” ब्रह्मवैवर्त्ते प्रकृ० । “सात्वतै-
<>स्तुलसीकाष्ठमाला कुञ्जसमुद्भवा । धार्य्या नित्यं प्रय-
<>त्नेन त्वेतद्भक्तस्य लक्षणम्” । हरिभक्तस्य तुलसीकुञ्ज-
<>काष्ठसमुद्भवा । चिह्नार्थमात्मनो माला पुरा कृष्णेन
<>दर्शिता” पाद्मोत्तरखण्डम् “काष्ठमालाधरं विप्रं यतिनं
<>यानरोहिणम् । खट्टास्थां विधवां दृष्ट्वा सचेलं जलमा-
<>विशेत्” इति वचनस्य साकरत्वे तुलसीकाष्ठेतरकाष्ठविष-
<>यत्वमिति वैष्णवाः । स्मार्त्तास्तु विप्रेतरपरत्वं पाद्मोत्तर-
<>खण्डवाक्यस्य वर्णयन्ति । तन्मूलञ्च “तुलसीपत्रजातेन
[Page3330-a+ 38]
<>माल्येन भव भूषितः । विप्र! त्वं न च तत्काष्ठमालां
<>गलगतां कुरु” इति वाक्यमालोच्य तथा व्यवस्थापयन्ति ।
<>अन्ये तु विष्णुदीक्षाविहीनविप्रस्य तत्काष्ठमालाधारण-
<>निषेधः । विधिस्तु वैष्णवस्येति वर्णयन्ति । गणेशपूजने
<>तुलसीनिषेधो यथा तुलसीं प्रति गणेशवाक्यम् “पुष्पाणां
<>सारभूता त्वं भविष्यसि मनोरमे! । कलांशेन महा-
<>भागे! स्वयं नारायणप्रिया । प्रिया त्वं सर्वदेवानां
<>कृष्णस्य च विशेषतः । पूजा विमुक्तिदा नॄणां मम त्याज्या
<>च सर्वदा” ब्रह्मवैवर्त्ते गणेशखण्डम् । “अक्षतैर्ना-
<>र्चयेद्विष्णुं न तुलस्या विनायकम् । न दूर्वया यजेद्-
<>दुर्गां धुस्तुरेण न भास्करम्” राघवभट्टधृतम् ।
<P>तुलसीग्रहणविधिः वायुपुराणे । “अस्नात्वा
<>तुलसीं छित्त्वा यः पूजां कुरुते नरः । सोऽप-
<>राधी भवेत् सत्यं तत् सर्वं निष्फलं भवेत्” । तच्चयने
<>मन्त्रान्तरं स्कान्दे “तुलस्यमृतजन्मासि सदा त्वं केशव-
<>प्रिया । केशवार्थे चिनोमि त्वां वरदा भव शोभने” ।
<>“त्वदङ्गसम्भवैः पत्रैः पूजयामि यथा हरिम् । तथा कुरु
<>पवित्राङ्गि! कलौ मलविनाशिनि” । गारुडे च ।
<>मोक्षैकहेतो! धरणीप्रशस्ते । विष्णोः समस्तस्य गुरोः
<>प्रियेति । आराधनार्थं वरमञ्जरीकं लुनामि पत्रं
<>तुलसि! क्षमस्व । इत्युक्त्वा तुलसीं नत्वा चित्वा दक्षिणं-
<>पाणिना । पत्राण्येकैकशोन्यस्येत् सत्पात्रे मञ्जरी-
<>रपि । तन्माहात्म्यञ्च स्कान्दे । “मन्त्रेणानेन यः
<>कुर्य्यात् गृहीत्वा तुलसीदलम् । पूजनं वासुदेवस्य लक्ष-
<>कोटिफलं लभेत्” । किञ्च “शालग्रामशिलार्च्चार्थं प्रत्यहं
<>तुलसीक्षितौ । तुलसीं ये विचिन्वन्ति धन्यास्ते करपल्लवाः” ।
<>इति । संक्रान्त्यादौ निषिद्धेऽपि तुलस्यवचयः
<>स्मृतौ । परं श्रीविष्णुभक्तैस्तु द्वादश्यामेव नेष्यते”
<>हरिभ० तुलस्यवचयनिषेधकालः । विष्णुधर्म्मोत्तरे
<>“नोच्छिन्द्यात् तुलसीं विप्रा द्वादश्यां वैष्णवः क्वचित्” ।
<>गारुड “भानुवारं विना दूर्वां तुलसीं द्वादशीं
<>विना । जीवितस्याविनाशाय न विचिन्वीत धर्मवित्” ।
<>पाद्मे च श्रीकृष्णसत्यासंवादीयकार्त्तिकमाहात्म्ये
<>“द्वादश्यां तुलसीपत्रं धात्रीषत्रञ्च कार्त्तिके । लुनाति
<>स नरो गच्छेन्निरयानतिगर्हितान्” । अतएवोक्तम् ।
<>“देवार्थे तुलसीच्छेदो होमार्थे समिधान्तथा । इन्दुक्षये
<>न दुष्येत गवार्थे तु तृणस्य च” । “एवं कृत्वा महा-
<>पूजामङ्गोपाङ्गादिकं प्रभोः । क्रमाद् यथा सम्प्रदायं
[Page3330-b+ 38]
<>तत्तत् स्थानेषु पूजयेत्” । हरिभक्तिविलासे ७ वि-
<>लासे । तुलसीविवाहप्रतिष्ठाविधिः “श्रीवशिष्ठ
<>उवाच । विवाहं सम्प्रवक्ष्यामि तुलस्यास्तु यथाविधि ।
<>यथोक्तं पञ्चरात्रे वै ब्रह्मणा भाषितं पुरा” । “आदावेव
<>वने वाप्य तुलसीं स्वगृहेऽपि वा । वर्षत्रयेण पूर्णेन
<>ततो यजनमारभेत् । सौम्यायने प्रकर्त्तव्यं गुरुशुक्रो-
<>दये तथा । अथ वा कार्त्तिके मासि भीष्मपञ्चदिनेषु च ।
<>वैवाहिकेषु ऋक्षेषु पूर्णिमायां विशेषतः । मण्डपं कार-
<>येत्तत्र कुण्डवेदी तथा पुनः । शान्तिकञ्च प्रकर्त्तव्यं
<>मातृणां स्थापनं तथा । मातृश्राद्धादिकं सर्वं विवाहवत्
<>समाचरेत् । ब्राह्मणांश्च शुचिः स्नातान् वेदवेदाङ्ग-
<>पारगान् । ब्रह्मा चादेशकश्चैव चत्वारश्च तथर्त्विजः ।
<>वैष्णवेन विधानेन बर्द्धनीकलसं यजेत् । मण्डपं
<>कारयेत्तत्र लक्ष्मीनारायणं शुभम् । ग्रहयज्ञं पुरः
<>कृत्वा मातॄणां यजनं तथा । कृत्वा नान्दीमुखं श्राद्धं
<>सौवर्णं स्थापयेद्धरिम् । कृत्वारोप्य च तुलसीं लग्ने
<>त्वस्तमिते रवौ । वासःशतेन मन्त्रेण वस्त्रयुग्मेन
<>वेष्टयेत् । यदा बध्नेति मन्त्रेण कङ्कणं पाणिपल्लवे ।
<>कोऽदादिति च मन्त्रेण पाणिग्राहो विधीयते । ततः
<>कुण्डे समागत्य आचार्य्यः सहसा द्विजैः । आचार्य्यो
<>वेदिकाकुण्डे जुहुयाच्च नवाहुतीः । विबाहकर्मवत् सर्वं
<>वैष्णवं देशिकोत्तमैः । कर्त्तव्यश्च ततो होमोवि-
<>शेषाद्विधिपूर्बकम्” । “यजमानः सपत्नीको ह्यन्ये
<>ये गोत्रबान्धवाः । प्रदक्षिणाश्च कर्त्तव्याश्चत्वारो
<>विष्णुना सह । तुलस्याः पाणिग्रहणे वेदिकायां
<>विभावसौ । शातकुम्भं जपेत् सूक्तं पावमानीं विशेषतः ।
<>तथैव शान्तिकाध्यायम् । नवसूक्तीं तथैव च । जीव-
<>सूक्तं पुनर्जप्त्वा तथा वैष्णवसंहिताम् । शङ्खझल्लरि-
<>निर्घोषैर्भैरीतूर्य्यस्य निस्वनैः । गायन्ति मङ्गलानार्य्यो
<>माङ्गल्यं विधिमाचरेत् । दद्यात् पूर्णाहुतिं पश्चा-
<>दभिषेकविधिं ततः । ब्रह्मणे वृषभं दद्यादाचार्य्य-
<>परिधाप्य च । गां पटञ्च तथा शय्यामाचार्य्याय प्रदा-
<>पयेत् । ऋत्विग्भ्यो दापयेद् वस्त्राण्येषां दद्याच्च दक्षि-
<>णाम् । एवं प्रतिष्ठिता देवी विष्णुना च समर्च्चिता
<>आजन्मोपार्जितं पापं दर्शनेन प्रणश्यति । रोपयेत्तुलसीं
<>यस्तु सेचयेच्च प्रयत्नतः । प्रतिष्ठाप्य यथोक्तेन विष्णुना
<>सह मानवः । स मोक्षं लभते जन्तुर्विष्णुलोकं तथा
<>घनम् । प्राप्तोति विपुलान् भोगान् विष्णुना सह
[Page3331-a+ 38]
<>मोदते” हरिभक्तिविलासे । “तुलसी घ्राणमात्रेण रुष्टा
<>भवति सुन्दरी” तन्त्रसा० ।
<LEND>
