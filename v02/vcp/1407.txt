<L>1407<pc>0139,a<k1>अध्यात्म<k2>अध्यात्म
अध्यात्म¦ अव्य० आत्मानं देहमिन्द्रियादिकं क्षेत्रज्ञं ब्रह्म
वाऽधिकृत्य टच् समा० । देहमिन्द्रियादिकम् आत्मानं ब्रह्म
वाधिकृत्येत्यर्थे । तत्र देहाधिकारे “अध्यात्ममिति” वृ० उ०
अधिदेवताशब्दे दृश्यम्, तत्र प्राणाद्यधिकारेण अन्तर्या- ।
मित्वमुक्तम् । क्षेत्रज्ञाधिकारे “अध्यात्मयोगाधिगमेनेति” ।
“अध्यात्मरतिरासीनो निराकाङ्क्षो निरामिष” इति मनुः ।
“आत्मानं ब्रह्माधिकृत्येति” कुल्लू० । “जरामरणमोक्षाय
मामाश्रित्य यतन्ति ये । ते ब्रह्म तद्विदुः कृत्स्नमध्यात्मं
कर्म्म चाखिलमिति” गीता । “ते जनाः परं ब्रह्म
कृत्स्नमध्यात्मञ्च विदुः । ये तत् प्राप्तव्यं देहादिव्यति-
[Page0139-b+ 38]
रिक्तं शुद्धमात्मानञ्च जानन्तीति” श्रीध० । “अक्षरं परमं
ब्रह्म स्वभावोऽध्यात्ममुच्यते” इति गीता । “स्वस्यैव ब्रह्मण
एवांशतया जीवस्वरूपेण भावोभवनं स एवात्मानं देहम-
धिकृत्य भोक्तृत्वेन वर्त्तमानोऽध्यात्मशब्देनोच्यते” इति
श्रीधरः । तेन देहाधिकारेण भोक्तृतया ब्रह्मणोऽंशस्य
जीवभवनेऽस्य पारिभाषिकत्वं सूचितम् “अध्यात्मविद्या
विद्यानां वादः प्रवदतामहमिति” गीता सा च विद्या
न्याय वैशेषिकमते देहभिन्नत्वेन, सांख्यादिमते प्रकृतिभिन्न-
त्वेन आत्मनः स्वरूपादिप्रतिपादिका । वेदान्तिमते तु
ब्रह्माभिन्नत्वेनेति भेदः । सर्व्वेषां मतेऽप्यात्मतत्त्व-
ज्ञानरूपत्वात्तस्या अध्यात्मविद्यात्वम् । तत्र नैयायिकवैशे-
षिकमते आत्मा द्विविधः जीवात्मा परमात्मा च । तत्र
जीवात्मानमधिकृत्य उदयनाचार्य्येण आत्मतत्त्वविवेकरूपप्रक-
रणं, परमात्मानमधिकृत्य च कुसुमाञ्जलिनामकमपरं प्रकरणं
निरमायि । सांख्ये ईश्वरानभ्युपमेन पुरुषस्य प्रकृत्यादिभ्यो
विवेकज्ञानाय षडध्यायीरूपं कपिलमुनिना, तन्मूलकमीश्वर-
कृष्णेन च सांख्यकारिकाः सप्ततिः निरमायिषत, वाच-
स्पतिना च ता व्याख्याताः ततएव विस्तरोऽवसेयः । पातञ्जले
तु जीवानामीश्वरस्य च भेदस्वीकारेऽपि ईश्वरप्रणिधानेन
पुरुषस्य प्रकृत्यादिभ्यो भेदसाक्षात्कार इति भेदः ।
अधिकं तत्तच्छब्दे वक्ष्यते । “मयि कर्म्माणि स-
र्व्वाणि संन्यस्याध्यात्मचेतसेति” गीता । “अध्यात्मचेतसा
विवेकबुद्ध्या” । अध्यात्मं जातः ठञ् । अनुशतिका० द्विपद-
वृद्धिः । आध्यात्मिकं दैहिके मानसिके च दुःखादौ त्रि० ।
<LEND>
