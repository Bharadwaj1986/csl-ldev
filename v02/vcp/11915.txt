<L>11915<pc>1673,b<k1>कपोत<k2>कपोत
कपोत¦ पुंस्त्री कबृ--वर्ण्णे ओत बस्य पश्च, को वायुः पोत इव
<>यस्य वा । पारावते (पायारा) अमरः “कपोतको गु-
<>रुस्निग्धो रक्तपित्तानिलापहः । संग्राही शुक्रलः शीतः
<>सुखादू रुचिकारकः” भाव० तद्गुणा उक्ताः । (घुघु) इति
<>ख्याते २ चित्रकण्टे धूसरवर्ण्णे वनकपोते मेदिनिः ।
<>कपोतजातिस्तु त्रिधा गृहकपोतवनकपोतचित्रकपो-
<>तश्चेति भेदात् । वृह० स० तेषां दिवासञ्चारित्वमुक्तम् ।
<P>“श्यामाश्येनशशघ्नवञ्जुलशिखिश्रीकर्णचक्राह्वयाश्चाषा-
<>ण्डीरकखञ्जरीटकशुकध्वाङ्क्षाः कपोतास्त्रयः । भारद्वाज
<>कुलालकुक्कुटखरा हारीतगृध्रौ कपिः फेण्टः कुक्कुट
<>पूर्णकूटचटकाश्चोक्ता दिवासञ्चराः” । तत्र च कपोतविशे-
<>षाणाम् गृहप्रवेशादरिष्टमुक्तं “यानासनशय्यानि-
<>लयनं कपोतस्य सद्मनिवेशनं वा । अशुभप्रदं नराणां
<>जातिविभेदेन कालोऽन्यः । आपाण्डुरस्य वर्षाच्चित्रकपो-
<>तस्य चैव षण्डासात् । कुङ्कुमधूम्रम्य फलं सद्यः पाकं क-
<>पोतस्य” । अपाण्डुरस्य ईषत्पाण्डोर्धूसरस्य “रक्तपादाः
<>कपोताश्च” रामा० उ० ६ रिष्टिसूचने विधा० पा० भारते
<>शान्तिसहितं तस्य गृहप्रबेशनेऽरिष्टमुक्तं यथा ।
<P>“युधिष्ठिर उवाच । कपोतोयदि गाङ्गेय! निविश-
<>त्यालयं नृणाम् । कथं शान्तिर्मवेत् तस्य क्षिप्रमेतद्वद-
<>ख मे । भीष्म उवाच । प्रविष्टे सदनं राजन्! कपोते-
<>भयकारिणि । उत्सन्नं जायते सद्म नात्र कार्य्या विचार-
[Page1674-a+ 38]
<>णा । अथ वा सद्मनःस्वामी त्वरितं मृत्युमाप्नुयात् ।
<>गेहिनी वा सुती वापि राजा कुप्यति वा भृशम् । येन
<>केन प्रकारेण प्रोत्सन्नं जायते गृहम् । न च संपद्यते
<>राजन्! कपोते सदनं गते । निर्विशेत्सदन यस्तु कपोतो
<>विघ्नकारकः । स हन्तव्योमृतस्यास्य मेदसा जुहुयात् सुधीः ।
<>जीवनेच्छा कपोते चेद्विधानान्तरभस्ति तत् । शालीनां
<>पिष्टमादाय पयसालोड्य तत् पुनः । विदधीत कपोतस्य
<>रूपं शास्त्रविचक्षणः । गुडेनोदरमापूर्य्य मुखं शर्कर-
<>या पुनः । मधुना चरणौ तस्य पक्षौ धान्येन पक्षिणः ।
<>ततो वह्निमुखं कृत्वा हावयेत् प्रयतः सुधीः । “देवाः
<>कपोताः” इत्येष यजने मन्त्र उत्तमः । खगं पिष्टमयन्तं तु
<>जुहुयात् सर्पिषा युतम् । शतधा तं खगं कृत्वा भागशः
<>परिकल्पयेत् । शिरसोऽप्यष्टभागांस्तु त्रिंशत्त्रिं शच्चपादयोः ।
<>सवितुष्ट्वेति शिरसा वसुभ्योयजनं स्मृतम् । मनोज्योतिर्जुष
<>तेति पक्षौ चन्द्रमसे हुनेत् । यस्मैत्वं सुकृतेति च पादं
<>दक्षिणमग्नये । चरणं वाममश्विभ्यां जुहुपादश्वि-
<>मन्त्रतः । “श्येनस्य पक्षा” इति च बाहू रुद्राय वै
<>हुनेत् । तिलव्रीहीन् व्याहृतिभिर्ग्रहानुद्दिश्य सं-
<>हुनेत् । ग्रहांश्चैव पुनः पूज्य यजमानाभिषेच-
<>नम् । सालङ्कारां सवत्सां च कामदोहां पयस्विनीम् ।
<>धेनुं दद्यात्सुराणां च दक्षिणार्थे विशेषतः । आचा-
<>र्याय सुशीलाय श्रोत्रियाय कुटुम्बिने । ब्राह्मणान् भोज-
<>येत् पश्चाद्यथाशक्ति च दक्षिणाम् । एवं कृते विधाने
<>तु कपोतः शान्तिकृद्भवेदिति” । ज्यो० त० अद्भुशान्तौ
<>अरिष्टमुक्त्वा उक्तविषये कपोतं विशेष्य शान्त्यन्तरमुक्तम्
<>यथा “गृध्रः कङ्कः कपोतश्च उलूकः श्येन एव च । चिल्लश्च
<>चर्मचिल्लश्च भासः पाण्डर एव च । गृहे यस्य पतन्त्येते
<>गेहं तस्यविपद्यते । पक्षान्भासात्तथा वर्षान्मृत्युः स्याद्
<>गृहमेधिनः । पत्न्याः पुत्रस्य वा मृत्युर्द्रव्यञ्चापि विन-
<>श्यति । ब्राह्मणाय गृहं दत्त्वा दत्त्वा तन्मूल्यमेव वा ।
<>गृह्णीयाद् यदि रोचेत शान्तिञ्चेमां प्रयोजयेत्” ।
<>वैष्णवामृते व्यासः । “ग्रहयज्ञैः शान्तिकैश्च किं क्लिश्यन्ति
<>नरा द्विज! । महाशान्तिकरः श्रीमांस्तुलस्या पूजितो
<>हरिः । उत्पातान् दारुणान् पुंसां दुर्निमित्ताननेकशः ।
<>तुलस्य पूजितो भक्त्या सहाशान्तिकरोहरिः । अत्र-
<>ब्रह्मपुराणीयोमन्त्रः । “नमस्ते बहुरूपाय विष्णबे पर-
<>मात्मने स्वाहेति” । छन्दोगपरिशिष्टम् । “अथातोरज-
<>स्वलाभिगमने गोऽश्वभार्य्यासु गमने यमजजनने विजा-
[Page1674-b+ 38]
<>तीयजनने वा काककङ्कगृध्रवकश्येनभासचिल्य-
<>कपोतानां गृहप्रवेशे महिषस्योपरि विश्रामणे एषामेव क्रि-
<>यमाणे गृहद्वारारोहणे वाद्भुतेषु कल्पदृष्टेन विधिनाऽ-
<>ग्निमुपसमाधाय प्रायश्चित्ताज्याहुतीर्जुहोति” अद्भुताय
<>अग्नये स्वाहा, सोमाय, विष्णवे, रुद्राय, वायवे, सूर्य्याय,
<>मृत्यवे, विश्वेभ्यो देवेभ्यः स्वाहेति” । कपोतं विशेषयति
<>शौनकः “रक्तपादः कपोताख्य अरण्यौकाः शुकच्छविः ।
<>स चेच्छालां विशेच्छालासमीपञ्च व्रजेद् यदि । अन्येषु
<>गृहमध्ये वा वल्कलस्योद्गमादिषु” । कल्पदृष्टेन विधिना
<>गृह्योक्तेन प्रायश्चित्ताज्याहुतीः अद्भुतदोषप्रशमनार्थाः
<>सप्ताज्याहुतीः अद्भुतायाग्नये खाहा इत्यादि मन्त्रैः ।
<>तत्र स्थालीपाकेतिकर्त्तव्यतायां पायसचरुभिरेतेभ्यो देवे-
<>भ्यो जुहुयात्” रघु० । छन्दोगप० । “पश्चात् घृतपाय-
<>सेन ब्राह्मणान् भोजयित्वा गोवरं दत्त्वा शान्तिर्भवतीति” ।
<>वृहत्संहितोक्तत्रिविधकपोतभिन्नकपोतानाम् गृहस्थेन
<>अवश्यपोष्यता यथाह ज्यो० त० भारतम् । “पारावतामयूराश्च
<>शुका वैसारिकास्तथा । गृहस्थेन सदा पोष्या आत्मनः
<>श्रेय इच्छता” अत्र प्रागुक्तकपोतत्रिकस्यैवारिष्टसूचकत्वं
<>नान्यस्येति व्यवस्था अतएव प्रागुक्तभारते विघ्नकारक
<>इति विशेषणम् । कपीतश्च प्रतुदः यथाह भावप्र० । “हा-
<>रीतोधवलःपाण्डुश्चित्र पक्षो वृहच्छुकः । कपोतः खञ्ज-
<>रीटस्तु पिकाद्याः प्रतुदाः स्मृताः । प्रतुद्य भक्षयन्त्येते
<>तुण्डेन प्रतुदास्ततः” तेषां सामान्यमांसगुणाश्च तत्रै-
<>वोक्ताः “प्रतुदाः मधुराः पित्तकफघ्नास्तुवरा हिमाः ।
<>लघवो बहुवर्चस्का किञ्चिद्वातकराः स्मृताः” । “आवर्त्ति-
<>भिर्गृहकपोतशिरोधराभैः” माघः । कपोतोऽस्त्यस्य न-
<>डादि० छ कुक् च । कपोतकीय कपोतयुक्ते त्रि० तस्मिन्
<>भवः अण् विल्वका० छमात्रस्य लुक् । कापोतक तत्र
<>भवादौ त्रि० । ३ सुश्रुतोक्ते कपोताभे मूषिकभेदे च
<>कपोताभशब्दे उदा० ।
<LEND>
