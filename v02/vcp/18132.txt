<L>18132<pc>2711,a<k1>गोपी<k2>गोपी
गोपी¦ स्त्री गोपजातिः स्त्री जातौ ङीष् । १ गोपजातिस्त्रि-
<>याम् । वृन्दावनस्थगोप्यश्च श्रुतिदेवमुनिकन्यारूपा यथा
<>पद्मपु० पाता० “गोप्यस्तु श्रुतयो ज्ञेयाः स्वधिका गोप-
<>कन्यकाः । देवकन्याश्च राजेन्द्र! न मानुष्यः कथ-
<>ञ्चन” । तत्र श्रेष्ठा राधाचन्द्रावलीविशाखाललितादयः ।
<>मूलम् उज्ज्वलमणौ दृश्यम् । “इत्येवं दर्शयन्त्यस्ताश्चैवं
<>गोप्योविचेतसः” भाग० १० । ३ । ३२ । स्क० प्रभा० ख० तु
<>चन्द्ररूपक्रष्णस्य कलारूपता तासामुक्ता यथा । “ततो गोप्यो
<>महादेवि! आद्यायाः षोडश स्मृताः । तासां नामानि
<>ते वक्ष्ये तानि ह्येकमनाः शृणु । लम्बिनी चन्द्रिका
<>कान्ता कूठा शान्ता महोदया । भीषणी नन्दनी शोका
<>सुपुर्ण्णा विमलाऽक्षया । शुभदा शोभना पुण्या हंस
<>सुताः कलाः क्रमात् । हंसएव मनः कृष्णः परमात्मा-
<>जनार्द्दनः । तस्यैताः शक्तयो देवि! षोडशैव प्रकीर्त्तिताः
<>चन्द्र रूपी ततः कृष्णः कलारूपास्तु ताः स्मृताः संपूर्ण
<>मण्डला तासां मालिनी षोडशी कला । प्रतिपत्तिथि
<>मारभ्य विहरत्याशु चन्द्रमाः । षौडशैव कला यास्तु
<>गोपीरूपा वरानने! एकैकशस्ताः संभिन्नाः सहस्रेण
[Page2711-b+ 38]
<>पृथक् पृथक्” । गोपायति गुप--अच् गोस्त्र० ङीष् ।
<>२ रक्षिकायां स्त्रियाम् “गीतानि गोप्याः कलमं मृग-
<>व्रजः” माघः । स्वार्थे क । गोपिका तत्रार्थे “सहा-
<>समालोकयति ख गोपिका” माघः ।
<LEND>
