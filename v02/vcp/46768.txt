<L>46768<pc>5325,b<k1>सूतिकागार<k2>सूतिकागार
सूतिकागार¦ न० सूतिकाया निवासयोग्यमगारम् । मू-
तिकागृहे अरिष्टे । सूतिकागृहादयोऽप्यत्र ।
तत्करणप्रवेशमुहूर्त्तादिकं पीयू० उक्तं यथा
“उक्तञ्च श्रीपतिना “पुनर्वसौ च सूतिकागृहस्य निर्मितिः
शुभा । विरञ्चिविष्णु भान्तरे प्रवेशनं हितं भवेत्” इति ।
विरञ्चिरभिजिन्नक्षत्रम् अन्तरे मध्ये विरञ्चिविष्णुतारयोरि-
त्येव सप्तम्या अधिकरणत्वे वोधिते अन्तरपदोक्तिः स्पष्टार्था ।
तदेतत्ब्राह्मणव्यतिरिक्तवर्णत्रयविषयम् । यदाह लल्लः
“पुनर्वसौ नृपादीनां कर्त्तव्यं सूतिकागृहम् । श्रवणा-
भिजितोर्मध्ये प्रवेशं तत्र कारयेत्” इति । आवश्यकत्वे
तु श्रवणाभिजितोर्मुहूर्त्तस्तदुदयो ग्राह्यः वा इत्यर्थः ।
ब्राह्मणस्य तु प्रागुक्तनक्षत्रेष्वेव सूतिकागृहनिर्माणप्रवेशौ
तत्र सूतिकागृहं नैरृत्यां कार्य्यम् । यदाह वृद्धवसिष्ठः
“ऐन्द्र्यां तु विक्रमस्थानमाग्नेय्यां पचनालयः । वारुण्यां
भोजनगृहं नैरृत्यां सूतिकागृहम् । याम्यायां शयन-
स्थानं वायव्यां पशुमन्दिरम् । कौवेर्य्यां तु धनस्थानम्
ऐशान्यां देवतालयः” इति । स्मृतिभास्करे गर्गः “वारे-
ऽनुकूले राशौ तु दिने दोषविवर्जिते । सानुकूलदिशि
प्रोक्तं सूतिकाभवनं वुधैः” इति । कालानियभ उक्तो
रत्नकोशे “आसन्नप्रसवे मासि कुर्य्याच्चैव विशेषतः ।
तद्वत् प्रसवकाले स्यादिति शास्त्रेषु निश्चयः” इति ।
वराहेणात्रानेकनक्षत्राणामभिधानं कृतं यथा “हस्ता-
दित्यशशाङ्कतिष्यपवनप्राज्येशमित्रोत्तराचित्राश्विश्रवणेषु
वृश्चिकघटौ हित्वा विरिक्ते तिथौ । शुक्राचार्य्यशनै
श्चरज्ञ शशिनां वारेऽनुकूले विधौ सद्रर्वेश्मनि सूतिका
गृहविधिः क्षेमङ्करः कीर्त्यते” इति । वेश्मनि चतुर्थस्थाने
[Page5326-a+ 38]
सद्भिः शुभग्रहैः । सूतिकागृहप्रवेशे कालविशेषमाह
ज्योतिर्वशिष्ठः “अथातः सम्प्रवक्ष्यामि सूतिकागार-
वेशनम् । मासे तु नवमे प्राप्ते पूर्वपक्षे शुभे दिने ।
प्रसूतिसम्भवे काले सद्य एव प्रवेशयेत्” इति । पूर्वपक्षे
शुक्लपक्षे नक्षत्रादीन्याह गर्गः “रोहिण्यैन्दवपौष्णेषु
स्वातीवारुणयोरपि । पुष्ये पुनर्वसौ हस्तधनिष्ठा त्र्यु-
त्तरासु च” इति । “मैत्रत्वाष्ट्रे तथाश्विन्यां सूतिकागार-
वेशनम् । सर्वे शुभग्रहाः केन्द्रे पापाश्च त्रिषडायगाः ।
शुभाशे शुभसंदृष्टौ सूतिकागारवेशनमिति” ।
तदाकारमाह भावप्र० “अष्टहस्तायतं चारु चतुर्हस्तविशा-
लकम् । प्राचीद्वारमुदग्द्वारं विदध्यात् सूतिकागृहम्” ।
<LEND>
