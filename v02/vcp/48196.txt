<L>48196<pc>5433,b<k1>हृद्रोग<k2>हृद्रोग
हृद्रोग¦ पु० ६ त० । हृदयस्य रोगभेदे हृदामयोऽप्यत्र ।
भावप्र० तस्य निदानादि तल्लक्षणं चोक्तं यथा
“हृद्रोगस्य विप्रकृष्टनिदानमाह “अत्युष्णगुर्वम्ल
कषायतिक्तश्रमाभिघाताध्यशनप्रसङ्गे । सञ्चिन्तनैर्वेगवि-
धारणैश्च हृदामयः पञ्चविधः प्रदिष्टः” । प्रसङ्गः
सततं सेवा । सञ्चिन्तनम् अतिचिन्ता राजभयादि-
जमिति । हृदामयः स च पञ्चविधः वातिकः पैत्तिकः
श्लैष्मिकः सान्निपातिकः क्रिमिजश्चेति । तस्य संप्राप्ति-
पूर्वकं लक्षणमाह । “दूपयित्वा रसं दोषा विगुणा
हृदयङ्गताः । हृदि वाधां प्रकुर्वन्ति हृद्रोगन्तं प्रचक्षते” ।
विगुणाः दष्टाः बाघां दोषभेदेन नानाविधां व्यथाम् ।
भङ्गवत्पीडामिति गणदासः । वातिकं हृद्रोगमाह
“आयम्यते मारुतजे हृदयन्तुद्यते तथा । निर्मथ्यते
दीर्य्यते च स्फोट्यते पाट्यतेऽपि वा” । मारुतजे हृद्रीग
इति शेषः । आयम्यते व्यथया विस्तार्य्यते इव । तु-
[Page5434-a+ 38]
द्यते सूचीमिरिव विध्यते । निर्मथ्यते मथनेनेव दी
र्य्यते करपत्रेण द्विधाक्रियत इव । स्फोट्यते अस्त्रेणेव
पाट्यते कुठारेण बहुधाक्रियत इव । अथ पैत्तिकमाह
“तृष्णोष्मदाहचोषाः स्युः पैत्तिके हृदये क्लमः । धूमा-
यनञ्च मूर्च्छा च स्वेदः शोषो मुखस्य च” । उष्मा शीत
गात्रस्येव शीतवाताभिलाषहेतुः किञ्चिदिवौष्ण्यम् । दाहः
पार्श्वस्थेन वह्निनेव दुःखहेतुर्गात्रस्य सन्तापः । चोषः
चूषणेनेव पीडा । हृदये क्लमः हृदयाकुलत्वं ग्लानि-
वदित्यर्थः । धूमायनम् कण्ठाद्धूमनिर्गमः । क्लेदः कि-
ञ्चिद्दुर्गन्धः शटित इव । वातश्लैष्मिकमाह “गौरवं
कफसंस्रावोऽरुचिस्तम्भोऽग्निमार्दवम् । माधूर्य्यमपि चा-
स्यस्य बलासावतते हृदि” । बलासावतते हृदि कुपित
कफव्याप्ते गौरवं हृदयस्य । स्तम्भो जडता । माधुर्य्यं
जलप्लुतमिव माधुर्य्यं मुखे । त्रिदोषजमाह “विद्या-
त्त्रिदोषमप्येवं सर्वलिङ्गकृदामयम्” । क्रिमिजमाह
क्रिमयो जायन्ते अस्मिनिति क्रिमिज इति निरुक्तिः ।
तस्य विप्रकृष्टनिदानपूर्विका सम्प्राप्तिमाह “त्रिदोष-
हेतुहृद्रोगे यो दुरात्मा निषेवते । तिलक्षीरगुडादींश्च
ग्रन्थिस्तस्योपजायते । मर्मैकदेशे संक्लेदं रसश्चाप्युप-
गच्छति । संक्लेदात् कृमवश्चास्य पतन्त्युपहतात्मनः” ।
मर्मैकदेशे हृदयैकदेशे संक्लेदं शटितत्वं रस उपग-
च्छति । संक्लेदात् रसस्य शटितत्वात् उपहतात्मनः
तिलाद्यहिताहारेण । तस्य लक्षणमाह “उत्क्लेदः
ष्टीवनन्तोदः शूलं हृल्लासकस्तमः । अरुचिः श्यावने-
त्रत्वं शोषश्च कृमिजे भवेत्” । उत्क्लेदः वमनमिवोप-
स्थितम् । शोषो यक्ष्म । हृद्रोगस्योपद्रवानाह “क्लोम-
सादा भ्रमः शोषो ज्ञेयास्तेषामुपद्रवाः । कृषिजे तु
कृमीणां ये श्लैष्मिकाणां हि ते मताः” । क्लोम्नः पिषा-
सास्थानस्य सादः शोषः । शोषो मुखस्य । तेषां
हृद्रीगाणां, क्रिमिजे तु हृद्रोगे श्लैष्मिकाणां कृमीणाम्
ये उपद्रवा हृकासात् स्रवणान्ता विपाकादयस्ते माताः”
२ कुम्भराशौ शुद्धिदीपिका ।
<LEND>
