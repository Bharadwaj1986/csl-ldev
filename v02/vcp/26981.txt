<L>26981<pc>3845,b<k1>धन्वन्तरि<k2>धन्वन्तरि
धन्वन्तरि¦ पु० धनोः तन्निमित्तशल्यस्यान्तं पारमृच्छति ऋ-
गतौ इन् किच्च । १ समुद्रोत्थिते देववैद्यभेदे । धन्वन्तरि-
स्ततो देवोवपुष्मानुदतिष्ठत” भा० आ० १८ अ० । द्वापरे
तस्योत्पत्तिकथा हरिवं० १९ अ० यथा ।
“धन्वन्तरेः सम्भवोऽयं श्रूयतां भरतर्षभ! । स सम्भूतः
समद्रात्तुमथ्यमानेऽमृते पुरा । उत्पन्नः कलशात् पूर्वं
सर्वतस्तु श्रिया वृतः । अभ्यसन् सिद्धिकार्य्यं हि विष्णुं
दृष्ट्वा हि तस्थिवान् । अब्जस्तमिति होवाच तस्माद-
ब्जस्तु स स्मृतः । अब्जः प्रोवाच विष्णुं वै तनयोऽस्मि
तव प्रभो! । विधत्स्व भागं स्थानञ्च मम लोकेश्वरेश्वर! ।
एवमुक्त्वा स दृष्ट्वा वै तथ्यं प्रोवाच तं प्रभुः । कृतो यज्ञ
विभागो हि यज्ञियैर्हि सुरैः पुरा । देवेषु विनियुक्तञ्च
विधिहोत्रं महर्षिभिः । न शक्यमुपहोमो वै तुभ्यं
कर्तुं कदाचन । अर्वाग्भूतोऽसि देवानां पुत्रस्त्वं हि
महीश्वरः । द्वितीयायान्तु संभूत्यां लोके ख्यातिं गमि-
ष्यसि । अणिमादिश्च ते सिद्धिर्गर्भस्थस्य भविष्यति ।
तेनैव त्वं शरीरेण देवत्वं प्राप्स्यसे प्रभो! । चरुमन्त्रै-
र्व्रतैर्जप्यैर्यक्ष्यन्ति त्वां द्विजातयः । अष्टधा त्वं पुनश्चैव-
मायुर्वेदं विधास्यसि । अवश्यभावी ह्यर्थोऽयं प्राग्-
दृष्टस्त्वब्जयोनिना । द्वितीयं द्वापरं प्राप्य भवितां त्वं
य संशयः । इमं तस्मै वरं दत्त्वा विष्णुरन्तर्दधे पुनः ।
द्वितीये द्वापरे प्राप्ते सौनहोत्रिः स काशिराट् । पुत्रका-
मस्तपस्तेपे धन्वो दीर्घं महत्तदा । प्रपद्ये देवतां तान्तु
या मे पुत्रं प्रदास्यति । अब्जं देवं स पुत्रार्थे तदाराधि-
तवान्नृपः । ततस्तुष्टः स भगवानब्जः प्रोवाच तं नृपम् ।
यदिच्छसि वरं ब्रूहि तत्ते दास्यामि सुव्रत! । नृप
[Page3846-a+ 38]
उवाच । भगवन्! यदि तुष्टस्त्वं पुत्रो मे ख्यातिमान्
भव । तथेति समनुज्ञाय तत्र वान्तरधीयत । तस्य गेहे
ममुत्षन्नो देवो धन्वन्तरिस्तदा । काशिराजो महाराजः
सर्वरोगप्रणाशनः । आयुर्वेदं भरद्वाजात् प्राप्येह स
भिषक्क्रियम् । तमष्टधा पुनर्व्यस्य शिष्येभ्यः प्रत्य
पादयत् । धन्वन्तरेस्तु तनयः केतुमानिति विश्रुतः ।
अथ केतुमतः पुत्रो वीरो भीमरथः स्मृतः । पुत्रो
भीमरथस्यापि दिवोदासः प्रजेश्वरः । दिवोदासस्तु
धर्मात्मा वाराणस्यधिपोऽभवत्” आयुर्वेदशब्ददर्शित
वाक्ये काशिराजस्य दिवोदासस्य धन्वन्तरितोक्तिः
तदपत्ये उपचारात् अतो न विरोधः । “धन्वन्तरिश्च
भगवान् स्वयमेव कीर्तिर्नाम्ना नृणाम् पुरुरुजां रुज
आशु हन्ति । यज्ञे च भागममृतायुरवावरुन्ध आयुष्यवेद
मनुशास्त्यवतीर्य्य लोके” भाग० २ । ७ । २२ । “स वै भगवतः
साक्षात् विष्णोरंशांशसम्भवः । धन्वन्तरिरिति ख्यात
आयुर्वेददृगिज्यभाक्” । “नारायणांशो भगवान् स्वयं
धन्वन्तरिर्महान् । पुरा समुद्रमथने समुत्तस्थौ महोदधेः ।
सर्वबेदेषु निष्णातो मन्त्रतन्त्रविशारदः । शिष्यो हि
वैनतेयस्य शङ्करस्योपशिष्यकः” व्रह्म० वैव० श्रीकृष्ण
जन्मखण्डे ५१ अ० ।
२ दिवोदासे त्रिका० । विक्रमादित्यसभास्थनवरत्नान्तर्गते
कविभेदे ज्योतिर्वि० । “धन्वन्तरिक्षपणकामरसिंहशङ्कु-
वेतालभट्टथटकर्परकालिदासाः । ख्यातो वराहमिहिरो
नृपतेः समायां रत्नानि वै वररुचिर्नव विक्रमस्य” ।
अत्र वराहमिहिरौ इति शब्दकल्पद्रुमे द्विवचनान्ततया
पाठः प्रामादिक एव द्विवचनान्तत्वे नवसंख्यानुपपत्तेः
वराहो मिहिर इति विग्रहः वृहज्जातकटीकायां
भट्टोत्पलेनोक्तः । अतएव “वराहमिहिरात्मजेन पृथुय-
शसा” तत्पुत्रकृतषट्पञ्चाशिकायामुक्तं वराहमिहिरा-
त्मजत्वमात्मनो विशेषणमुपपद्यते वराहमिहिरयो-
र्भिन्नत्वे तदनुपपत्तेः इति सूक्ष्ममीक्षणीयम् ।
<LEND>
