<L>24187<pc>3435,a<k1>दण्डपारुष्य<k2>दण्डपारुष्य
दण्डपारुष्य¦ न० दण्डेन देहेन पारुष्यम् । व्यवहारविषय-
भेदे “तत्स्वरूपञ्च नारदेनोक्तम् “परगात्रेष्वभिद्रोहो
हस्तपादायुधादिभिः भस्मादिभिश्चोपघातो दण्ड-
पारुष्यमुच्यत” इति । “परगात्रेषु स्थावरजङ्गमात्मक-
द्रव्येषु हस्तपाद्रायुधैरादिग्रहणाद्ग्रावादिभिर्योऽभि-
द्रोहो हिंसनं दुःखोत्पादनं तथा भस्मना आदि-
ग्रहणाद् रजःपङ्कपुरीषाद्यैश्च य उपघातः संस्पर्शनरूपं
मनोदुःखोत्पादनन्तदुभयं दण्डपारुष्यम् । दण्ड्यतेऽने-
नेति दण्डो देहस्तेन यत् पारुष्यं विरुद्धाचरणं जङ्ग-
मादेर्द्रव्यस्य, तद्दण्डपारुष्यम्” मिता० ।
<फ्>तद्भेदादिकं वीरमि० उक्तं यथा
<फ्>“तस्य त्रैविध्यमाह नारदः । “तस्यापि दृष्टन्त्रैविध्यं
[Page3435-b+ 38]
हीनमध्योत्तमक्रमात् । अवगोरणनिःशङ्कपातनक्षत-
दर्शनैः । हीनमध्योत्तमानाञ्च द्रव्याणां समतिक्रमात् ।
त्रीण्येव साहसान्याहुस्तत्र कण्टकशोधनमिति” । अव-
गोरणं ताडनाद्युद्योगः । निःशङ्कपातनं निःशङ्कप्रह-
रणम् । त्रीण्येव साहसानि त्रिप्रकाराण्येव सहसा-
कृतानि दण्डपारुष्याणीत्यर्थः । अन्यानपि भेदानाह
परिशिष्टकारः । “दुःखं रक्तं व्रणं भङ्गं छेदनं भेदन-
न्तथा । कुर्य्याद्यः प्राणिनां तद्धि दण्डपारुष्य-
मुच्यते” । स्थावरजङ्गमप्राणिनां प्राण्यन्तरकृतनखा-
दिना छेदनादिभवं दुःखं रक्तव्रणादिकञ्च दण्डपारुष्य-
मुच्यत इत्यर्थः । व्यासोऽपि “भस्मादिना प्रक्षिपणी
ताडनञ्च करादिना । आवेष्टनञ्चांशुकाद्यैर्दण्डपारुष्य-
मुच्यते” । आदिग्रहणाद्दुःखकरं कर्दमपांशु-
मलादि द्रव्यं गृह्यते । करादिनेत्यादिशब्देन पाषा-
णेष्टकायुधादि द्रव्यम् । अंशुकाद्यैरित्यादिशब्देन रज्ज्वु-
शृङ्खलादिद्रव्यम् । दण्डपारुष्यस्य पञ्चप्रकारा
विधयो नारदेन दर्शिताः । “विधिः पञ्चविधस्तूक्त
एतयोरुभयोरपि । पारुष्ये सति संरम्भादुत्पन्ने
क्रुद्धयोर्द्वयोः । स मान्यते यः क्षमते दण्डभाग्योऽति-
वर्त्तते । पूर्ववमाक्षारयेद्यस्तु नियतं स्यात् स दोषभाक् ।
पश्चाद्यः सोऽप्यसत्कारी पूर्वे तु विनयो गुरुः । द्वयो-
रापन्नयोस्तुल्यमनुबध्राति यः पुनः । स तयोर्दण्ड-
माप्नोति पूर्वो वा यदि चेतरः । पारुष्यदीषावृतयो-
र्युगपत्सम्प्रवृत्तयोः । विशेषश्चेन्न लक्ष्येत विनयः स्यात्
समस्तयोः । श्वपाकषण्डचाण्डालव्यङ्गेषु बधवृत्तिषु ।
हस्तिपव्रात्यदासेषु गुर्वाचार्यनृपेषु च । मर्य्यादातिक्रमे
सद्यो घात एवानुशासनम् । यमेव ह्यतिवर्त्तेरन्नेते
सन्तञ्जनं नृषु । स एव विनयं कुर्य्यात् न तद्विनय-
भाङ्नृपः । मला ह्येते मनुष्याणां धनमेषां मलात्म-
कम् । अतस्तान् घातयेद्राजा नार्थदण्डेन दण्डये-
दिति” । अयमर्थः । वाग्दण्डपारुष्यय्ॐसभयोरपि
द्वयोः प्रवृत्तकलहयोर्मध्ये यः क्षमते न तस्य केवलं
दण्डाभाव एव किन्तु पूज्यत्वमपि । तथा पूर्वं कलहे
प्रवृत्तस्य दण्डगुरुत्वम् । कलहे च वृद्धवैरानुसन्धातुरेव
दण्डभाक्त्वम् । तथा तयोर्द्वयोरपराधविशेषापरि-
ज्ञाने सम एव दण्डः । तथा श्वपचादिभिरार्याणामप-
राधे कृते सज्जना एव दण्डने अधिकारिणस्तेषा-
मशक्यत्वे तान् राजा घातयेदेव नार्थं गृह्णीयादिति ।
[Page3436-a+ 38]
यत्तु वृहस्पतिवचनम् “आक्रुष्टस्तु समाक्रोशं
ताडितः प्रतिताडयन् । हत्वापराधिनञ्चैव नापराधी
भवेन्नरः” इति । तत्पूर्वप्रवृत्तस्य समो दण्डः पश्चात्
प्रवृत्तस्य नेत्येवंपरन्न तु दण्डाभावपरम् । दण्डपारुष्य
स्वरूपसन्देहे निर्णायकमाह याज्ञवल्क्यः “असा-
क्षिकहते चिह्नैर्युक्तिभिश्चागमेन च । द्रष्टव्यो व्यव-
हारस्तु कूटचिह्नकृतो भयादिति” । यदा कश्चिद्रहस्य-
हमनेनाहत इति राज्ञे निवेदयति तदा चिह्नैर्व्रणा-
दिभिस्तत्स्वरूपगतैर्लङ्गैः युक्तिभिः कारणप्रयोजन
पर्य्यालोचनादिभिः आगमेन जनप्रवादेन चशब्दा-
द्दिव्येन वा कूटचिह्नकृतसम्भावनभयात् परीक्षा
कार्य्येत्यर्थः ।
<LEND>
