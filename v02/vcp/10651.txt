<L>10651<pc>1476,a<k1>एकभक्त<k2>एकभक्त
एकभक्त¦ न० एकं भक्तं भोजनं यत्र । स्मृत्युक्ते व्रतभेदे तत्स्व-
रूपकालादिनिरूपणं कालमाधवीये यथा
“अथैभक्तनिर्णयः । ब्रह्मपुराणे वैश्वानरव्रते पठ्यते
“प्रतिपद्येकभक्ताशी समाप्ते कपिलाप्रदः” इति । तत्रादा-
[Page1476-b+ 38]
वेकभक्तव्रतं त्रिविधम स्वतन्त्रमन्याङ्गमुपवासप्रतिनिधि-
रूपं चेति । तेष्विदानीमुदाहृतं स्वतन्त्रम् । तत्रेदं
चिन्त्यते । किमुपवासवत् तिथिरस्मिन् ग्रहीतव्या? उत
प्रकारान्तरेणेति? । उपवासवदिति तावत् प्राप्तम् “दैवं
पित्र्यं तथा कार्य्यम्” इति वचनेन उपवासैकभक्तादिकृत्-
स्नदैवस्य विवक्षितत्वात् । न च कर्मकालव्याप्त्या तन्निर्ण-
यैति शङ्कनीयम् । तत्कालस्य व्याप्त्यनिर्णीतत्वात् ।
किञ्च तन्निर्णये कर्मकालव्याप्तिवचनस्य पित्राविषय-
त्वेनीपपत्तेः । तस्मादुपवासवत्तन्निर्णय इति प्राप्ते ब्रू-
मः । कर्मकालव्याप्तिरेवात्र निर्णयहेतुः । कर्मकालस्त-
त्कर्मस्वरूपं चेत्युभयं स्कन्दपुराणे दर्शितम् । “दिनार्द्ध-
समवेऽतीते भुज्यते नियमेन यत् । एकभक्तमिति प्रोक्त
मतस्तत् स्यद्दिवैव हीति” । देवलीऽपि “दिनार्द्धसमये-
ऽतीते भुज्यते नियमेन यत् । एकभक्तं तु तत् प्रोक्तं न्यूनं
ग्रासत्रयेण त्विति” । अत्र च दिनार्द्ध स्योपरि सार्द्धमुहूर्त्त-
परिमितीमुख्यः कालः पञ्चधा विभागे मध्याह्नस्यापरभाग
एकभक्तस्य कालः दिनार्द्धेऽतीते सति समनन्तरत्वात् ।
अस्तमयात् प्राचीनीऽवशिष्टोगौणः कालः दिवेत्यभ्य
नुज्ञानात् एवंस्थिते सति मुख्यकालव्यापिनी तिथि-
र्ग्रहीतव्या अतएव पद्मपुराणम् । “मध्याह्नव्यापिनी
ग्राह्या एकभक्ते सदा तिथिरिति” । बौधायनोऽपि
“उदये तूपवासस्य नक्तस्यास्तमये तिथिः । मध्याह्नव्यापिनी
ग्राह्या एकभक्तव्रते तिथिरिति” नचात्रोपवासन्यायो
युक्तः तत्र पूर्वविद्वायामेव विशेषशास्त्रपर्य्यवसानात् ।
द्विविधं हि विशेषशास्त्रं तिथिप्रयुक्तमेकं कर्नप्रयुक्तमपरम् ।
तत्र “पौर्वाह्लिकास्तु तिथयोदैव” इत्यनेन कर्मविषयेण सा-
मान्यशास्त्रेणोत्तरविद्वायां प्राप्तायाम् “उपोष्याः परसंयुक्ताः
पराः पूर्व्वेण संयुताः” इत्यनेन कर्मविषयेण विशेषशास्त्रेण
पूर्वविहिततिथिविषये अपि सामान्यविशेषशास्त्रे उदास्येते
“पूर्वाह्णिकास्तु तिथय” इति तिथिमात्रमुपजीव्य प्रवृत्तत्वात्
सामान्यशास्त्रम् “प्रतिपत् सम्मुस्वी कार्येति” तिथिविशेषमुप-
जीव्य प्रवृत्तत्वाद्विशेषशास्त्रम् । तथा सति द्विविधेनापि
विशेषशास्त्रेण पूर्वविद्धायामेवोपवासः सुस्थितः । अत्र तु-
मध्याह्नव्यापिनीत्येतत्कर्मविषयं विशेषशास्त्रम् । अत-
स्तदनुसारेण निर्णयो युज्यते! ननु प्रतिपत्सम्मुखी का-
र्य्येत्यनेन तिथिविषयेण विशेषशास्त्रेण कुतो न निर्णय
इति चेत् उपवासविषयत्वेनापि तस्योपपत्तेरिति ब्रूमः ।
ननु मध्याह्नव्याप्तिवचनमपि तिथ्यन्तरैकभक्तविषयत्वेनोप-
[Page1477-a+ 38]
पादयितुं शक्यम् अतः कर्मविशेषशास्त्रतिथिविशेषशा-
स्त्रयोः समानबलत्वमिति चेत् अस्तु नाम किं नश्छि-
न्नं मध्याह्नव्यापित्वसंसुखत्वयोः पूर्वविद्वायामापादयितुं
शक्यत्वेन विरोधाभावात् । यदा तूत्तरविद्वायामेव म-
ध्याह्नव्यापित्व तदा विरोध इति चेत् । वाढम् । तथा
पि तिथिविषयविशेषशास्त्रात् कर्मविषयविशेषशास्त्रं प्रबलं
मध्याह्नतिथेर्गुणत्वात् कर्मणश्च प्रधानत्वात् । तस्मादे-
वंविधैर्विषयैः कर्मकालव्याप्त्यैव निर्णेतव्यम् । अत्र नि-
र्णेतव्योविषयोभिद्यते । पूर्वेद्युरेव मध्याह्नव्यापि-
त्वम् परेद्यरेव तद्व्यापित्वम् । उभयत्र तद्व्यापित्वम्
उभयत्र तदव्यापित्वम् उभयत्र साम्येन तदेकदेशव्यापि-
त्वम् । उभयत्र वैषम्येण तदेकदेशव्यापित्वं चेति । तत्र
प्रथमद्वितीययोर्मध्याह्नव्यापित्वस्य निर्णायकत्वम् । तृती-
ये पूर्वविद्वा ग्राह्या मुख्यकालव्याप्त्योः समत्वेऽपि
गौणकालव्याप्नेरधिकत्वात् । अनेनैव न्यायेनोभयत्र मु-
ख्यकालव्याप्त्यभावेऽपि गौणकालव्याप्तिलाभात्पूर्व्ववि-
द्वैव । पञ्चमेऽप्ययमेव न्यायो योज्यः । षष्ठे तु यदा पूर्व्वे-
द्युर्मध्याह्नैकदेशमधिकं व्याप्नोति तदाधिकगौणकाल-
व्याप्तेश्च पूर्व्वेद्युर्ग्राह्या । यदा परेद्युर्मध्याह्नैकदेशम-
धिकं व्याप्नोति तदा गौणकालव्याप्त्यभावेऽपि मुख्य-
कालव्याप्त्याधिक्यानुसारेण परेद्युर्ग्राह्या! नन्वस्त्वेवं
स्वतन्त्रैकभक्ते निर्णयः अन्याङ्गे तु कथम्? । तत्र का-
नुपपत्तिः? इति चेत् । “पूजाब्रतेषु सर्वत्र मध्याह्नव्यापिनी
तिथि” । “मध्याह्ने पूजयेन्नृपेत्यादि” शास्त्रैरङ्गिनः पूजा-
देर्मध्याह्ने विहितत्वेनाङ्गस्यैकभक्तस्यापराह्णादौ मुख्य-
कालासम्भवः । मा भूदीदृशविषये मुख्यःकालः । प्र-
धानानुसारेण गुणस्य नेतव्यत्वात् । यदा स्वतन्त्रैकमक्तेऽपि
केनचिन्निमित्तेन मुख्यकालासम्भये गौणकालोऽभ्यनु-
ज्ञायते तदा किमु वक्तव्यम् अन्याङ्गे । यत्तूपवासप्रतिनिधि
रूपमेकभक्तं तदुपवासतिथौ कार्य्यं तस्य गौणेऽभ्यनुज्ञात
त्वात् । अतएव सुमन्तुः “तिथौ यत्रोपवासः स्यादेक
मक्तेऽपि सा तथेति” नच तादृशमेव नास्तीति शङ्कनीयम् ।
उपवासब्रतं प्रक्रम्य रोगादिना तदशक्तौ गुर्व्वनुज्ञया-
तस्यैकभक्तस्य सम्भावितत्वात् । “अष्टौ तान्यव्रतघ्नानि
आपोमूलं फलम्पयः! हविर्ब्राह्मणकाम्या च गुरोर्ववन-
मौषधमिति” शास्त्रात्” । “एकभक्तं न नक्तेन तथैवाया-
चितेन च” या० एकस्मिन् नान्यस्मिन् भक्तः । २ नि-
तान्तभक्ते ३ अन्यस्मिन्नभक्ते च त्रि० “प्रौष्याम चैकभ-
[Page1477-b+ 38]
क्तासु” मनुः । एकभक्तासु अन्यानासक्तास्वारुद्धासु ।
<LEND>
