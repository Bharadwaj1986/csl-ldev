<L>35950<pc>4608,b<k1>ब्रह्मात्मभू<k2>ब्र(व्र)ह्मात्मभू
ब्र(व्र)ह्मात्मभू¦ पु० ब्रह्मण आत्मनः देहात् भवति भू--क्विप् ।
अश्वे शब्दमाला तस्य ब्रह्मदेहजातत्वं वृ० उ० उक्तं यथा
“प्राणा वै यशोवीर्य्यं तत् प्राणेषूक्तान्तेषु शरीरं
श्वयितुमध्रियत तस्य शरीर एव मन आसीत् । सोऽ-
कामयत मेध्यं म इदं स्यादात्मन्व्यनेन स्यामिति ।
ततोऽश्वः समभवद्यदश्वत्तन्मेध्यमभूदिति तदेवाश्वमेधस्या-
श्वमेधत्वम्” मू० । “तदेवं यशोवीर्य्यभूतेषु प्राणेषूत्-
क्रान्तेषु शरीरान्निष्क्रान्तेषु तच्छरीरम्प्रजाषतेः श्वयि-
तुमुच्छूनभावङ्गन्तुमध्रियतामेध्यञ्चाभवत् । तस्य प्रजा-
पतेः शरीरान्निर्गतस्यापि तस्मिन्नेव शरीरे मन आ-
सीत् । यथा कस्यचित् प्रिये विषये दूरङ्गतस्यापि
मनो भवति तद्वत् । स तस्मिन्नेव शरीरे गतमनाः सन्
किमकरोदिति । उच्यते सोऽकामयत कथं मेध्यं भेधार्हं
यज्ञियं मे ममेदं शरीरं स्यात् । किञ्चात्मन्वी आ-
त्मवांश्चानेन शरीरेण शरीरवान् स्यामिति प्रविवेश ।
यस्मात्तच्छरीरं मद्वियोगात् गतयशोवीर्य्यमश्व-
दश्वयत् ततस्मस्मादश्वः समभवत् । ततोऽश्वनामा प्रजा-
पतिरेव साक्षादत्र स्तूयते । यस्माच्च पुनस्तत् प्रवेशाद्गत-
यशोवीर्य्यत्वादमेध्यं सन्मेध्यमभूत्तदेव तस्मादेवाश्वमेध-
स्याश्वमेधनाम्नः क्रतोरश्वमेधत्वमश्वमेधनामलाभः” शा० भा०
<LEND>
