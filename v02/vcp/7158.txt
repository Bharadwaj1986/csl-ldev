<L>7158<pc>0753,b<k1>आभास<k2>आभास
आभास¦ पु० आभासते आ + भास अच् । उपाधितुल्यतया
भासमाने १ प्रतिविम्बे “आभासोरूपसूर्य्यकवत्” शा० सू०
“बुद्धिवृत्तिचिदाभासौ द्वावेतौ व्याप्नुतो घटम् । तत्रा-
ज्ञानं धिया नश्येदाभासात्तु घटः स्फुरेत्” वेदा० का० ।
२ दुष्टे हेत्वादौ “हेत्वाभासाश्च पञ्चधा” भाषा० ।
“सव्यभिचारविरुद्धप्रकरणमसाध्यसमातीतकाला हेत्वा-
भासाः” गौ० सू० । पक्षसत्त्वसपक्षसत्त्वविपक्षा-
सत्त्वाबाधितत्वासत्प्रतिपक्षितत्वोपपन्नोहेतुर्गमकः स इवा-
भासत इति हेत्वाभासस्तेन तद्भिन्नत्वे सति तद्धर्म्म-
वत्त्वम् पञ्चरूपोपपन्नत्वाभावे सति तद्रूपेणाभासमानत्वं
हेत्वाभासत्वमिति फलितार्थः “हेत्वाभासाश्च यथोक्ताः”
गौ० सू० । एवं प्रमाणाभासः युक्त्याभासः आग-
माभासैत्यादावपि प्रामाण्याद्यभाववत्त्वे सति प्रमा-
णादिरूपेणाभासमानत्वमर्थः । “एवं बहवो विप्रतिप-
न्नायुक्तिवाक्यतदाभाससमाश्रयाः सन्तः” शा० भा० ।
[Page0754-a+ 38]
तथा च यद्वाचकपदोत्तरमाभासशब्दः प्रयुज्यते तस्य
दुष्टत्वंतेन गम्यते । रसाभासादावपि तिर्य्य ग्योन्यादिगत-
त्वेन परनायकगतत्वेन च दुष्टत्वाद्रसाभासत्वम् । पुनरुक्त-
वदाभासादौ च न दुष्टत्वम् किन्तु पुनरुक्तभिन्नत्वेनाभास-
मानत्वात् वस्तुतोऽपुनरुक्त्वमेव गम्यते इत्येव तत्र
विशेषः । “रस्यत इति रस इति व्युत्पत्तिदर्शनात्
भायतदाभासादयोऽपि गृह्यन्ते” सा० द० तत्र रसाभासः
“मधु द्विरेफः कुसुमैकपात्रे” इत्यादि । “अत्र हि सम्भोग
शृङ्गारस्य तिर्य्यग्विषयत्वाद्रसाभासत्वम्” सा० द० । “आपा-
ततोयदर्थस्य पुनरुक्तावभासनम् । पुनरुक्तवदाभासः” सा०
द० । भावे घञ् । ३ तुल्यप्रकाशे । आभा-
स्यतेऽनेन आ + भास--णिच्--करणे अच् । ग्रन्थावतार-
णार्थं ४ ग्रन्थाभिप्रायवर्ण्णने व्याख्यानांशभेदे च ।
<LEND>
