<L>25072<pc>3598,a<k1>दिश्<k2>दिश्
दिश्¦ स्त्री दिशति ददात्यवकाशं दिश--क्विन् । १ आशायाम्
प्राच्यादिव्यवहारहेतौ काष्ठायाम् । “कृत्वैकमवधिं
तस्मादिदं पूर्वञ्च पश्चिमम् । इति निर्दिश्यते देशो
यया सा दिगिति स्मृतेति” उक्तेस्तस्या दैशिकपरत्वाप-
रत्वा समवायिकारणत्वम् । सा चैका नित्या विभ्वी चेति
“कालखात्मदिशां सर्वगतत्वं परमं महत्” भाषा० ।
दिक्परीक्षा च कलाद सूत्रोपस्करयोर्यथा
<फ्>“इत इदमिति यतस्तद्दिश्यं लिङ्गम्” सू० । “काल-
लिङ्गप्रकरणं समाप्य इदानीं दिग्लिङ्गप्रकरणमारभ-
माण आह । दिश इदं दिश्यं दिगनुमापकम् इतो-
ऽल्पतरसंयुक्तसंयोगाश्रयादिदं बहुतरसंयुक्तसंयोगाधि-
करणं परम् इतश्च संयुक्तसंयोगभूयस्त्वाधिकरणादिदं
सयुक्तसंयोगाल्पीयस्त्वाधिकरणमपरमिति नियतदिग्दे-
शयोः समानकालयोः पिण्डयोर्यतो द्रव्याद्भवति सा
दिगित्यर्थः । न हि तादृश द्रव्यमन्तरेण भूयसां संयुक्त-
संयोगानामल्पीयसां वा पिण्डयोरुपनयनायकमन्यदस्ति
न च तदुपनयमन्तरेण तत्तद्विशिष्टबुद्धिः न च तामन्त-
रेण परत्वापरत्वयोरुत्पत्तिः न च तदुत्पत्तिं विना तद्वि-
शिष्टप्रत्ययव्यवहारौ । न च काल एव संयोगोपनाय-
कोऽस्तु किं द्रव्यान्तरेणेति वाच्यं कालस्य नियतक्रियोप-
नायकत्वेनैव सिद्धेः, अनियतपरधर्मोपनायकत्वकल्पना-
यान्तु काश्मीरकुङ्कुमपङ्करागं कार्णाटकामिनीकुचकलसं
प्रत्युपनयेत् आकाशात्मनोरपि तथा परधर्म्मोपसंक्रा-
मकत्वे म एव प्रसङ्गः, दिशस्तु अनियतपरधर्म्मोपसंक्रा-
सकतयैव सिद्धत्वान्नातिप्रसङ्गः एवञ्च क्रियोपनायकात्
कालात् संयोगोपनायिका दिक् पृथगेव । किञ्चास्मात्
[Page3598-b+ 38]
पूर्वमिदम् अस्माद्दक्षिणमिदम् अस्मात्पश्चिममिदम् अस्मा-
दुत्तरमिदम् अस्माद्दक्षिणपूर्वमिदम् अस्माद्दक्षिणपश्चिम-
मिदम् अस्म त्पश्चिमोत्तरमिदम् अस्मादुत्तरपूर्वमिदम्
अस्मादधस्तादिदम् अस्मादुपरिष्टादिदम् इत्येते प्रत्यया
इत इदमितीत्यनेन संगृहीताः एतेषां प्रत्ययानां निमि-
त्तान्तरासम्भवात् । किञ्च नियतोपाध्युन्नायकः कालः
अनियतोपाध्युन्नायिका दिक्, भवति हि यदपेक्षया यो
वर्त्तमानः स तदपेक्षया वर्त्तमान एव, दिगुपाधौ तु नैवं
नियमः यं प्रति या प्राची तं प्रत्येव कदाचित्तस्याः
प्रतीचीत्वात् एवमुदीच्यादिष्वपि वाच्यम्, यदपेक्षया
सूर्य्योदयाचलसन्निहिता या दिक् सा तदपेक्षया प्राची
यदपेक्षया सूर्य्यास्ताचलसन्निहिता या दिक् सा तद-
पेक्षया प्रतीची, सन्निधानन्तु संयुक्तसंयोगाल्पीयस्त्वं ते
च सूर्य्यसंयोगा अल्पीयांशो भूयांसो वा दिगुपनेयाः ।
एवं प्राच्यभिमुखपुरुषवामप्रदेशावच्छिन्ना दिगुदीची, ता-
दृशपुरुषदक्षिणभागावच्छिन्ना दिक् दक्षिणा, वामत्व-
दक्षिणत्वे तु शरीरावयववृत्तिजातिविशेषौ । गुरुत्वा-
समवायिकारणकक्रियाजन्यसंयोगाश्रयोदिक् अधः ।
अदृष्टवदात्मसंयोगजन्याग्निक्रियाजन्यसंयोगाश्रयोदिगूर्द्ध्वा ।
एवञ्चेन्द्राग्नियमनिरृतिवरुणवायुसोमेशाननागब्रह्माधि-
ष्ठानोपलक्षिता दश दिश इति व्यपदेशान्तरं प्राच्यादि-
व्यपदेशात्” उप० वृ० । “द्रव्यत्वनित्यत्वे वायुना व्याख्याते”
सू० । दिशो द्रव्यत्वं नित्यत्वञ्च वायुपरमाणुवदित्याह ।
“गुणवत्त्वाद्द्रव्यत्वम् अनाश्रितत्वाच्च नित्यत्वमित्यर्थः” वृ० ।
एकत्वमतिदिशन्नाह । “तत्त्वम्भावेन” सू० । “दिग्-
लिङ्गाविशेषाद्विशेषलिङ्गाभावाच्च सत्त्वावदेकत्वं तदनुवि-
धानादेकपृथक्त्वम्” वृ० । ननु यद्येकैव दिक् कथं तर्हि
दश दिशं इति प्रतीतिव्यवहारावित्यत आह । “कार्य्य-
विशेषेण नानात्वम्” सू० । “कार्य्यविशेषः कार्य्यभेदस्तेन
नानात्वोपचार इत्यर्थः” वृ० । तमेव कार्य्यभेदं दर्शय-
न्नाह । “आदित्यसंयोगाद्भूतपूर्वाद्भविष्यतो भूताच्च प्राची”
सू० । “प्राक् अस्यां सविता अञ्चतीति प्राची तथाच
यस्यां दिशि मेरुप्रदक्षिणक्रमेण भ्रमत आदित्यस्य प्रथमं
संयोगो भूतपूर्वो भविष्यन् वा सा दिक् प्राची अत्र पुरु-
षाभिसन्धिभेदमाश्रित्य कालत्रयोपवर्णनम्, भवति हि
कस्यचित्पूर्वेद्युः प्रातरस्यां दिशि आदित्यसंयोगः प्रथमं
वृत्त इतीयं प्राचीति प्राचीव्यवहारः कस्यचिदपरेद्युरस्यां
आदित्यसंयोगः प्रथमं भावीत्यभिसन्धाय प्राचीव्यवहारः
[Page3599-a+ 38]
कस्यचिदिदानीं अस्याम् आदित्यसंयोगो भवन्नस्तीत्यभि-
सन्धाय प्राचीव्यवहारः, भूतादिति आदिकर्म्मणि क्तप्र-
त्ययः तेनाभिसन्धेरनियमात् यदाप्यादित्यसंयोगो नास्ति
रात्रौ मध्याह्नादौ तत्रापि प्राचीव्यवहारानुगमः सिद्ध्य-
तीति भावः” उप० वृ० । दिगन्तरव्यवहारेऽपीममेव प्रकार-
मतिदिशन्नाह “तथा दक्षिणा प्रतीची उदिची च” सू० ।
“तद्वदेव दक्षिणदिग्वर्त्तिनगादिना सहादित्यसंयोगाद्भूत-
पूर्वाद्भविष्यतो भूताद्वा दक्षिणव्यवहारः एवं प्रतीच्युदि-
च्योरपि व्यवहार उन्नेयः । वामत्वदक्षिणत्वे निरुक्ते
एव” उप० वृ० । दिगन्तरालव्यवहारेऽपीममेव प्रकार-
मतिदिशन्नाह “एतेन दिगन्तरालानि व्याख्यातानि” सू० ।
“प्राचीदक्षिणयोर्दिशोर्लक्षणसाङ्कर्य्येण दक्षिणपूर्वादिगिति
व्यवहारः एवं दक्षिणपश्चिमा पश्चिमोत्तरोत्तरपूर्वेत्यूह्यम्
एते चादित्यसंयोगा येन विभुना द्रव्येणोपनीयन्ते सा
दिगिति कणादरहस्ये व्युत्पादितं विस्तरतः” उप० वृ० ।
झलि पदान्ते च कुः । दिक् । “दिग्दक्षिणा गन्धवहं मुखेन” ।
“प्रसन्नदिक् पांशुविविक्तवातम्” कुमा० । सा चोपाधिभेदात्
दशधा “पूर्वाग्नेयी दक्षिणा च नैरृती पश्चिना तथा ।
वायवी चोत्तरैशानी ऊर्द्धा चाधोदिशोदशेति” वराह-
पुराणम् । आशाशब्दे तत्सत्त्वे प्रमाणं प्राच्यादिभेदे उपा-
धिस्वरूपञ्च८३५ पृ० दृश्यम् । “यया दिशा धावति वेधसः
स्पृहा” नैष० “परस्परालापमिवामला दिशः” किरा०
भागुरिमते वा टाप् दिशाप्यत्र । दिशागज दिशापाल-
शब्दे दृश्यम् दिशाञ्च यात्राद्युपपयोगिसंज्ञाभेदः ज्यो० त०
उक्तो यथा “अङ्गारिणी दिग्रविविप्रयुक्ता यस्यां
रविस्तिष्ठति सा प्रदीप्ता । प्रधूमिता यास्यति यां
दिनेशः शेषाः प्रशस्ताः शुभदाश्च ताः स्युः” । “यत्र
पूर्वादिकाष्ठायां वृषराश्यादिगोरबिः । सा दिगस्तमिता
ज्ञेया शेषास्तिस्रः सदोदिताः । यात्रा युद्धं विवादश्च द्वारं
प्रासादहर्म्ययोः । न कर्तव्यं शुभं चान्यदस्ताशाभिमुखं
नरैः” । “अस्ताशायां स्थितं यस्य नाम्नः प्रथममक्षरम् ।
स आर्त्तः सर्वकार्येषु ज्ञेयोदैवहतो नरः” ज्योति० त०
दिक्करशब्दोक्ते २ दन्तक्षते च वैजयन्ती ३ दशसंख्यायाम्
४ तत्संख्यान्विते च । “दिग्भिर्गुणैरष्टयमैः शरैवैः” नील०
ता० । ५ श्रोत्राधिष्ठातृदेवताभेदे “दिग्वातार्कप्रचेतोऽश्वि
ब्रह्मेन्द्रोपेन्द्रमृत्युकाः” शारदातिलकम् । कः प्रजापतिः
दिशि भवं दिगा० यत् । दिश्य दिग्भवे त्रि० । दिशा निर्वृ-
त्तम् ठञ् । दैशिक दिक्कृते त्रि० दैशिकपरत्वापरत्वे ।
<LEND>
