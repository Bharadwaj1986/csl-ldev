<L>10577<pc>1458,b<k1>ॡ<k2>ॡ
ॡ¦ <एदित् त्य्पे="ह्ट्"/>ॡकारः तन्त्रमते मुग्धबोधमते च स्वरवर्ण्णभैदः पा० मते
तस्य दीर्घत्वं नास्ति तेन उदात्तानुदात्तस्वरित भेदात् अनु-
नासिकानुनासिकभेदाच्च षड्विधः । अत्रेदं बोध्यम् ऌ-
वर्ण्णस्य दीर्घत्वाभावेऽपि “ऌति ॡवा” वार्त्ति० उक्तेः लका-
रद्वययुत ऌवर्ण्णएव तत्र विधेयः तत्र लकारद्वयरूपव्य-
ञ्जनद्वयस्य एका मात्रा अचश्चापरा इति द्विमात्रत्वं तेन
होॡकारः इत्यादौ दीर्घत्वव्यवहारः । मुग्धबोधे ऌत्रय-
मित्युक्तिरपि एकमात्रद्विमात्रत्रिमात्रत्वभेदापेक्षया । तेन
न विरोधः । अतएव शिक्षायां “दुस्पुष्टश्चेति विज्ञेय
ऌकारः प्लुतएव वेति” ऋकारऌकारयोः दुःस्पृष्टत्वोक्तिः ।
दुःस्पृष्टत्वञ्च ईषत्स्पृष्टत्वं तस्य रकारलकारादित्वे एव
सम्भवति “अचोऽस्पृष्टायणस्त्वीषन्नेमस्पृष्टाःशलस्तथा”
शिक्षाणां यवरलानामीषत्स्पृष्टत्वोक्तेः । “तेन ऋकार
ऌकारयोरीषत्स्पृष्टत्वात् दुःस्पृष्टत्वम् । एवं सर्वसामञ्जस्ये
ऌवर्णस्य न दीर्घत्वकल्पनमिति सूक्ष्ममीक्षणीयम् । अस्य
च लकारद्वयघटितत्वात् दन्त्यता । अन्ते च स्वरवर्णयोगात्
अस्पृष्टत्वम् । तस्य च उदात्तादिभेदैः षड्विधत्वमपि ।
मातृकान्याशे च तस्य वामगण्डे न्यस्यता तेन तच्छब्देना-
प्यस्याभिधानम् । कामधेनुतन्त्रे तस्य ध्येयस्वरूपमुक्तम्
यथा “ॡकारं परमेशानि पूर्णचन्द्रसमप्रभम् । पञ्चदेवा-
त्मकं वर्णं पञ्चप्राणात्मकं तथा । ऋणत्रयात्मकं वर्णं
तथाविन्दुत्रयात्मकम् । चतुर्वर्गप्रदं देवि! ध्यायेत् परम-
कुण्डलीम्” ।
<LEND>
