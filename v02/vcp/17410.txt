<L>17410<pc>2571,b<k1>गान<k2>गान
गान¦ न० गै--भावे--ल्युट् । १ गीतौ । गानं हि द्विविघं लौ-
किकं वैदिकञ्च । तत्र लौकिकगानस्य लक्षणादि गीत-
शब्दे वक्ष्यते वैदिकस्य लक्षणादि जै० ९ । २ । २९ सूत्र-
भाष्यादौ उक्तं यथा
<फ्>“अर्थैकत्वात् विकल्पः स्यात्” २९ सू० । “सामवेदे
सहस्रं गीत्युपायाः । आह, के इमे गीत्युपायाः
नाम?” । उच्यते,--गोतिर्नाम क्रिया, सा आभ्य-
न्तरप्रयत्न जनितस्वरविशेषाणामभिव्यञ्जिका, सा साम-
शब्दाभिलप्या, सा च नियतपरिमाणायामृचि गीयते,
तत्सम्पादनार्थाः ऋक्षु अक्षरविकारो विश्लेषो विकर्षणम-
भ्यासो विरामः स्तोभ इत्येवमादयः सर्वे समधिगताः
समाम्नायन्ते । तेषु संशयः,--किं समुच्चीयन्ते उत
विकल्प्यन्ते?--इति । किं तावन्नः प्रतिभाति” सर्वेषां
समाम्नानात् सर्वाङ्गोपसंहारित्वाच्च प्रयोगवचनस्य समु-
च्चीयेरन्निति एवं प्राप्ते ब्रूमः, “अर्थैकत्वाद्विकल्पः
स्यात्” इति । एकार्था हि गीत्युपायाः,--गीतिः कथ
निर्वर्त्त्येतेति प्रयुज्यन्ते, तत्रान्यतरेण गीतौ निर्वृत्ताया
नेतरे प्रयोगमर्हन्ति । तस्माद्विकल्प इति” । तत्र स्वराः
उत्क्रुष्टादयः षष्ठान्ताः सप्त सामविधानब्रा० १ । १ । उक्ताः
[Page2572-a+ 38]
यथा “तद्योसौ क्रुष्टतमैव साम्नः स्वरस्तं देवा उपजी-
वन्ति येऽवरेषां प्रथमस्तं मनुष्यायो, द्वितीयस्तं गन्धर्वाप्स-
रसो, यस्तृतीयस्तं पशवो, यश्चतुर्थस्तं पितरो ये चाण्डेषु
शेरते, यः पञ्चमस्तमसुररक्षांसि, योऽन्त्यस्तमोषधयोवनस्प-
तयोयच्चान्यज्जगत्, तस्मादाहुः सामैवान्नमिति साम
ह्येषामुपजीवनं प्रायच्छत् । उपजीवनीयो भवति यएवं
वेद तस्य ह वा एतस्थ साम्न ऋगेवास्थीति स्वरोमांसानि
स्तोभा लोमानि । योह वै साम्नः स्वं यः सुवर्ण्णं वेद
स्वं च ह वै साम्नः सुवर्ण्णं च भवति स्वरो वाव साम्नः
स्वं तदेव सुवर्ण्णम्” ।
छान्दोग्ये च “का साम्नो गतिरिति स्वर इति हो
वावाच” “स्वर इति स्वरात्मकत्वात् साम्नः, यो यदा-
ष्मकः स तद्गतिस्तदाश्रयश्च भवतीति मृदाश्रय इव
घटादि” भा० । सामसंहिताभाष्येऽपि तथैवोक्तं यथा
<फ्>“साम--शब्द--वाच्यस्य गानस्य स्वरूपमृगक्षरेषु क्रुष्टा-
दिभिः सप्तभिः स्वरैः, अक्षरविकारादिभिश्च निष्पाद्यते ।
क्रुष्टः प्रथमः द्वितीयस्तृतीयश्चतुर्थः पञ्चमः षष्ठश्च इत्येते
सप्त स्वराः ते चावान्तरभेदैर्बहुधा भिन्नाः । स्वरस्य
साम--निष्पादकत्वं छान्दोग्योपनिषदः प्रथमे प्रपाठके
प्रश्नोत्तराभ्यामामनन्ति” ।
तत्राक्षरविकारविषये पूर्वोत्तरपक्षौ जै० ९ । २ । ३२ । सूत्रा-
दिभाष्ययोर्दर्शितौ यथा
<फ्>“सामप्रदेशे विकारस्तदपेक्षः स्याच्छास्त्रकृतत्वात्”
सू० ३२ । “इदमाम्नायते,--‘रथन्तरमुत्तरयोर्गायति, यद्-
योन्यां तदुत्तरयोर्गायति कवतीषु रथन्तरं गायति, वि-
राट्सु वामदेव्यम्” इति । तत्र सन्देहः,--किमुत्तरावर्ण-
वशेन गातव्यं, किं योनिवर्ण्णवशेन? । कथमुत्तरावर्ण्ण-
वशेन गीतं भवति? कथं वा योनिवर्ण्णवशेन?
इति । उच्यते, किञ्चिदुदाहरणं गृहीत्वा व्याख्या-
स्यामः,--यदा तावत् वृद्धन्तालव्यमाई भवति इति
योनौ यस्मित् भागे आईभावः क्रियते, ततो योनिवर्ण्ण-
वशेन गीतं भवति, अथ भागान्तरे वृद्धन्तालव्यं दृष्ट्वा
आईभावः क्रियते, तत उत्तरावर्णवशेन गीतं भवति ।
किं पुनरत्र कर्त्तव्यम्?--योनिवर्णवशेनेति । कथम्? ।
यावति भागे ५ एकारस्य योनौ ईभावः कृतस्तं
विचारयामः,--किं तत्र कृतमिति?--एकारो नोच्चारितः,
ईकाराकारौ आगामिताविति, एवञ्चेदुत्तरास्वपि ताव-
त्येव भागे योवर्णः, स न उच्चारयितव्यः, ईकाराकारौ
[Page2572-b+ 38]
आगमयितव्यौ इति । एवं, यद्योन्यां तदुत्तरयेर्गीतं
भवात । तस्माद्योनिवर्णवशेन गातव्यमिति । अपि चैवं
गीतिर्न नङ्क्ष्यति, इतरथा क्वचित् प्रणश्येत् यत्र महती
गीतिः अल्पेषु अक्षरेषु गीयते, तत्र व्यक्तं प्रणश्यति
यद्युत्तराक्षरवशेन क्रियते, तस्माद्योन्यक्षरवशेन कर्त्त-
मिति । अपिच कचित् क्रम उपरुध्यते यत्रक्रमे आई-
भावभाग्वर्णः, आर्षश्च क्वचिदुपरुध्यते, यत्र प्राकृत
आगमो नैव क्रियते, तत्र स्वाध्यायकाले गानेन च कर्म-
कालं गानमविरुद्धं कर्त्तव्यं, तस्मात् योन्यक्षरवशेन
कर्त्तव्यमिति “सामप्रदेशे विकारः” आईभावादिः, “तद-
पेक्षः” योन्यपेक्षः, एतत् शास्त्रेण कृतः,--“यद्योन्यां
तदुत्तरयोः” इति, यावति साममागे योनौ आईभावः
कृतः, तावत्येवोत्तरासु कर्त्तव्यः” भा० । “वर्णे तु वाद-
रिर्यथाद्रव्यं द्रव्यव्यतिरेकात्” ३३ सू० । “उत्तरावर्णवशेन
कर्त्तव्यं वादरिर्मन्यते स्म, न योनिभागवशेन । कुतः? ।
योऽसौ प्रकृतौ आईभावः कृतः, नासौ आगमः, न च
तत्र एकारलोपः, किन्तर्हि? एकारो नाम आवर्णम्
ईवर्णञ्च आवर्ण्णं संवृतम्, ईवर्ण्णं विवृतम्, उभे अपि
च दीर्घे, ताभ्यामसाधुभ्यां सन्ध्यक्षरं साधु जन्यते ।
तत्र प्रकृतौ आकारेकारौ विश्लेषितौ, नापूर्वावागमितौ,
गुणस्तु तयोः कश्चिदपूर्वः कृतः । सर्वत्रात्र प्रसाणं प्रत्यक्षं
तद्यत्र, तावति भागेऽन्यो वर्णो भवति, न सन्ध्यक्षरं,
तत्र संश्लेषाभावे विश्लेषो न शक्यः कर्त्तुम्, अन्यस्मिन्
भागे यत्र सन्ध्यक्षरं भवति, तत्र तद्वशाद्विश्लषः क्रियते
एवं, यद्योन्यान्तदुत्तरयोः कृतं भवति, योन्यां हि
संश्लिष्टयोर्विश्लेषः कृतः, इहापि संश्लिष्टयोर्विश्लेषः,
इतरथा व्यतिरिक्तं कल्पितं स्यात् अथ यदुक्तंः,--गीतिः
प्रनङ्क्ष्यतीति, न प्रनङ्क्ष्यतीति, विनामं कृत्वा अनक्षरं
गायिष्यते । संश्लेषभावाच्चाशक्यो विश्लेषः, आर्षक्रमौ
नीपरोत्स्येते” भा० ।
स्तोभविषये च तथैव तौ पक्षौ तत्रैव ९ । २ । ३४ । ३९ सूत्रादौ
दर्शितौ यथा
<फ्>“स्तोभस्यैके द्रव्यान्तरे निवृत्तिमृग्वत्” ३४ सू० । “कव-
तीषु रथन्तरं गायति, रथन्तरसुत्तरयोर्गायति यदु
योन्यां तदुत्तरयार्गायति” इति । तत्रोत्तरावर्णवशेन
गातव्यमित्येतत् समधिगतम् । अथेदानीम् इह संदि-
ह्यत,--किं स्तोभाः प्रदिश्यन्ते न वा? इति । किं
प्राप्तम्?--न प्रदिश्यन्ते इति । कुतः । गीतिर्हि
[Page2573-a+ 38]
साम, न स्तोभाः, या गीतिः, सा प्रदिश्यते, “यद्योन्यां
तदुत्तरयोर्गायति” इति गायतिशब्दसम्बन्धात् । अपि
च ऋकशब्दार्थैरसंबध्यमानः स्त्रोभोऽनर्थकः स्यात्,
तस्मादपि न प्रदिश्येत । अपिच क्वचिद्भवति वचनम्,-
“ऐन्द्र्यामवभृथसाम गायति” इति, तत्रानुपत्तिर्भवेत्
शीतफर्मा हीन्द्रो वाक्यशेषेभ्योऽवगम्यते । तस्य “तपति”
इत्यनेन सम्बन्धो न स्यात् । तस्मात् स्तोभस्य ऋगन्तरे
निवृत्तिः, यथा ऋगक्षराणामगीतित्वात् निवृत्तिरेवं
स्तोभाक्षराणामपीति” भा० । “सर्व्वातिदेशस्तु सामा-
न्याल्लोकवद्विकारः स्यात्” ३५ सू० । “नैतदस्ति,--स्तोभानां
निवृत्तिरिति, सर्वातिदेशो हि भवति, ऋक्--स्तोभ-
स्वर--कालाभ्यासविशिष्टायाः गीतेः सामशब्दो वाचकः ।
कथमवगम्यते? । तत्र प्रयोगात्, यदि स्तोभा निवर्त्ते-
रन्, तत्कृतो विशेषो नोप्रसंहितः स्यात् तत्र शब्दो
घाध्येत! तस्मात् स्तोभाः पदिश्येरन् थत्तूक्तम्,-
ऋक्शब्दार्थैः असम्बध्यमानाः स्तोभा अनर्थका भवेयुः,
षत्र ब्रूमः,--“लोकवत्” न अनर्थका भविष्यन्ति । तद्यथा,
लोके गायनैरङ्गव्यञ्जकानि यानि नाम पक्षिप्यन्ते, तानि
गीतिकालगणनार्थानि, नार्थसम्बन्धाय उच्चार्य्यन्ते, सुखं
ह्यक्षरैः गीतिकालः परिच्छिद्यते, तद्वदिहापि कालप-
रिच्छेदार्थानि स्तोभाक्षराणि अनुवर्त्तेरन्निति” भा० ।
“अन्वयतश्चापि दर्शयति” ३६ सू० । “अन्वयतश्चापि स्तोभान्
दर्शयति, यत्रार्थिकानि पदानि निवर्त्तन्ते, “स्तोभा
गेह्माश्चानुयन्ति” इति, “स्तोभाः” स्तोभा एव “गेह्माः”
स्वराः । तस्मादपि स्तोभाः प्रदिश्यन्ते” भा० । “निवृ-
त्तिर्वाऽर्थलोपात्” ३७ सू० । “ताशब्दात्पक्षो विनिवर्त्त्यते ।
‘निवृत्तिः’ ‘अग्निष्टपति’ इत्येवञ्जातीयकाः, शीतकर्मा
हीन्द्री वाक्यशेषे उपलभ्यते, न तेनैवंजातीयकाः स्तोभाः
सम्बध्येरन्निति । अन्वयात्सम्बध्यन्ते लोकवदिति यदुक्तं,
तत्परिहर्त्तव्यम्” भा० । “अन्वयो वार्थवादः स्यात्”
३८ सू० । “अन्वीयुर्वा एवञ्जातीयकाः स्तोभाः, नहि वय-
मिन्द्ररूपं प्रत्यक्षमुपलभामहे, यच्च वाक्यशेषवचनं, सोऽ-
र्थवादः” भा० । “अधिकञ्च विवर्णञ्च जैमिनिः स्तीभशब्द-
त्वात्” ३९ सू० । “अथ कः स्तोभो नाम,? तस्य लक्षणं
कर्त्तव्यम्, उच्यते,--य ऋगक्षरेभ्योऽधिको न च
तैः सवर्णः स स्तोभो नाम, ईदृशे हि लौकिकाः स्तोभ-
शब्दमपचरन्तीति,--तद्यया देवदत्तेन सभायां परं
प्रलपता बहुस्तोभं कथितमिति, यदर्थवचनेभ्योऽधिक
[Page2573-b+ 38]
विवर्णञ्च, तत् आलोच्य एवंवक्तारो भवन्ति । लक्षण
प्रयोजनं न वक्तव्यं, लक्षणकर्मणो हि तदेव प्रयोजनं,
यल्लक्षितो भविष्यतीति । किमर्थमुभयं सूत्रितं? नन्व-
न्यतरत् पर्य्याप्तम् अधिकमिति वा” इति । नेत्याह,-
भवति हि किञ्चित् अधिकं न सवर्णं,--यथा अभ्यास,-
“तोयाई, तोयाई” इति, तथा किञ्चित् विवर्णं, नाधिकं,-
यथा विकारः,--“ओग्नाइ” इति । तस्मादुभयं सूत्र-
यितव्यमिति “भा० ।
विवृतञ्चैतत् सामसंहिताभाष्ये यथा
“समुच्चेया विकल्प्या वा विभिन्ना गीति--हेतवः ।
आद्यः प्रयोगग्रहणादर्थैकत्वाद् विकल्पनम् । छान्दोग्ये
तवल्कारादि--शाखा--भेदेषु विलक्षणा गीति--हेतवोऽक्षर-
विकारादय आम्नायन्ते, ते सर्वे कर्मानुष्ठाने समुच्चे-
तव्याः, कुतः? प्रयोगवचने सर्वेषां परिगृहीतत्वात्-
मैवम्, एकैक--शाखोक्तैरेवाक्षर--विकारादिभिरध्ययन--का-
लएव गीति--स्वरूपनिष्पत्ते स्तन्निष्पत्ति--लक्षणस्य प्रयो-
जनस्यैकत्वात्, प्रयोग--वचन--परिगृहीता अपि व्रीहि-
यव--वद् वृहद्रथन्तरवच्च विकल्प्यन्ते” इति । गीतिहेतुषु
स्तोभस्यात्यन्तमप्रसिद्धत्वात्तल्लक्षणं तस्मिन्नेव पादे एका-
दशाधिकरणे चिन्तितम्--“स्तोभस्य लक्षणं नास्ति किं
वास्ति न विवर्णता । आधिक्यमप्यतिव्याप्त विशिष्टं
लक्षणं भवेत् । न तावद् विवर्णत्वं लक्षणम्, वर्ण-
विकारस्य बिपरीत--वर्णत्वेन स्तोभत्व--प्रमङ्गात्, “अग्न-
आयाहि” (छ, १ प्र, १ द, १) इत्यस्यामृचि अकारस्य स्थान
ओकारं कृत्वा गायन्ति “ओग्नाइ” इति (गे० प्र १ सा १) ।
अधिको वर्णः स्तोभ इत्युक्ते सति, अभ्यासेऽतिव्याप्तिः,
“पिबासोममिन्द्रमन्दतुत्वा” इत्येतस्यामृचि दतुत्वेत्यक्षर--त्रयं
गानकाले त्रिरभ्यस्तम् । अतोविकाराभ्यासयोरतिव्या-
प्तेर्नास्तिलक्षणम्--इति चेद्--मैवम्, अधिकत्वे सत्यृ-
ग्विलक्षण--वर्णः स्तोभः” इति विशिष्टस्य तल्लक्षणत्वात्,
लोकेऽपि सभायां विप्रलम्भकेनोच्यमानं प्रकृतार्थानन्वितं
काल--क्षेप--मात्र--हेतुं शब्दराशिं स्तोभ इत्याचक्षते,
तस्मादस्ति लक्षणम्” इति । अक्षर--विकार--स्तोभादि-
वत् वर्ण--लोपोऽपि क्वचिद् गीति--हेतुर्भवति, तल्लोप-
विषयश्च विचारो नवमाध्याये प्रथमपादस्याष्टादशाधिक-
रणेऽभिहितः--१० “इरा गिरा विकल्पः स्यादुतेरैवा-
विशेषतः । आद्यमैर बाध--पूर्वमिरायाविहितत्वतः ।
ज्योतिष्टोमे श्रूयते “यज्ञाशज्ञीयेन स्तुवीत”--इति ।
[Page2574-a+ 38]
‘यज्ञायज्ञा’--इत्यनेन शब्देन युक्तायामृच्युत्पन्नं साम
यज्ञायज्ञीयम्, तस्यामृचि गिराशब्दः पठ्यते ‘यज्ञा
यज्ञा वो अग्नये गिरा गिरा च दक्षसे’--इति । तत्र
सामगा यीनिगानमधीयानाः सहैव गकारेण गायन्ति
‘गायिरा गिरा’--इति, ब्राह्मणे तु गकार--लोप--पूर्वक-
माकार--यकारादिकगानं विधीयते ‘ऐरं कृत्वोद्गेयम्’-
इति, गिरा--शब्दे गकार--लोपात् इराशब्दो भवति,
इरायाः सम्बन्धि गानम् ऐरम्, तादृशं कृत्वा प्रयोग-
काले तद्गानं कर्त्तव्यमित्यर्थः । तत्र योनिगान--ब्राह्म-
णयोः समान--बलत्वेन विशेषाभावात् विकल्पेन प्रयो-
क्तव्यम्--इति प्राप्ते, ब्रूमः--“न गिरा गिरेति ब्रूयाद्,
यद् गिरा गिरेति ब्रूयाद् आत्मानमेव तदुद्गाता गिरेत्”
इति गकार--सहित--गाने बाधकमुक्त्वा गकार--रहित-
भिरा--पदं गेयत्वेन विधीयते, तत्पदादेरिकारस्य
गानार्थमाकारोयकारैकारश्चेति त्रीन् वर्णान् प्रयुञ्जते,
ततः ‘आयिरा’--इत्येव गातव्यम्” इति । तत्रैवोप-
रितनाधिकारणे कश्चिद् विशेषश्चिन्तितः--११ “इरापदं
न गेयं स्याद् गेयं वा गोत्यनुक्तितः । न गेयं गीय-
मानस्य स्थाने पातात् प्रगीयते । व्राह्मणेन निहित-
इराशब्दो न गातव्यः, कुतः? ऐरमिति शब्देन गीते-
रनुक्तत्वात्, पाणिनीयेन ‘विमुक्तादिभ्योऽण् [५, २, ६१]
इति सूत्रेणेराशब्दादण्--प्रत्ययोमत्वर्थीयो विहितः,
तथासतीरापदोपेतं कृत्वेत्येतावानेवार्थो भवति, यदि
प्रगीतेरापद--सम्बन्धः तद्धितेन विवक्ष्येत, तदानीमा-
कारो यकारैकारोरेफआकारश्चैतैः पञ्चभिवर्णैर्निष्पन्न-
मायिरा--रूपं गीयमानैरा--शब्द--प्रातिपादिकं भवति,
तादृशात् प्रातिपदिकात् पाणिनीयेन ‘वृद्धाच्छः [४, २,-
११४]’--इति सूत्रेण छप्रत्ययान्तरे सति, आयिरीयं
कृत्वेति ब्राह्मणपाठो भवेत्, तस्मान्न गेयम्--इति प्राप्ते,
व्रूमः--गीयमानस्य गिरा--पदस्य स्थाने इरापदं
विधीयते--इतिपदमात्रस्य बाधः, गानन्तु न वाध्यते,
किञ्च विमुक्तादिसूत्रेणाण्--प्रत्ययेऽषि, पूर्वस्मात् ‘मतौ छः
मूक्त--साम्नोः [५, २, ५९]--इति सूत्रात् सामानुवृत्तेरैरं
सामेत्यर्थो भवति, सामत्वं च गीति साध्यम्, यदा
तु ‘तस्य विकारः [४, ३, १३४]’--इत्यर्थे अण्प्रत्ययः,
तदानीमिरायाविकार इति विग्रहेयथोक्तं नानं लभ्यते,
तस्माद् गातव्यम्” इति । तत्रैव ऋगक्षराणां संस्कार-
कत्वं गानात्सकसाम्नो व्यवस्थाप्योक्तं यथा
[Page2574-b+ 38]
<फ्>यथोक्तमृगक्षराणां संस्कारकं गीत्यात्मकं यत् साम
तदेतदेकैकं छन्दोगा एकैकस्यामृचि ‘वेदसाम--नामके
ग्रन्थेऽधीयन्त, ऊहनामके तु ग्रन्थं एकेकं साम तृचेऽ-
धीयते सोऽयमूहग्रन्थः तस्मिन्नेव पादे प्रथमाधिकरणस्य
द्वितीयवर्णके विचारितः--“ऊहग्रन्थोऽपौरुषेयः पौ-
रुषेयोऽथवाग्रिमः । वेदसाम--समानत्वाद् विधि--सार्थ-
त्वतोऽन्तिमः । यस्मिन् ग्रन्थे सामगास्तृचे तृचे सामै-
कैकं गायन्ति सोऽयमूहग्रन्थोनित्यो न तु पुरुषेण
निर्मितः, कुतः? अनध्यायवर्जनेन कर्त्तुरस्मरणेनाध्या-
पकानां वेदत्वप्रसिद्ध्या च वेदसाम--नामक--योनि--ग्रन्थ-
सदृशत्वात्, इति चेत्--मैवम्, अपौरुषेयत्वं विधि-
वैयर्थ्य--प्रसङ्गात्--‘यद्योन्यां तदुत्तरयोर्गायति’--इति
विधीयते । अयमर्थः--अपौरुषेयत्वेन सम्प्रतिपन्ने
वेदसाम--नामके ग्रन्थे ‘कया नश्चित्र आ भुवत्’
इत्येतस्यां योन्यामेकस्यामृचि यद्--वामदेव्य--नामकं
सामोपदिष्टं तदेवोत्तरयोरृचोः ‘कस्त्वासत्योमदानाम्’
“अभी षु णः सस्वीनाम्” इत्यतयोः द्वितीयतृतीययो-
र्गातव्यम्--इत्ययं विधिरूहग्रन्थस्य वेदत्वे व्यर्थः स्यात्,
“वेदसाम--वदध्ययनादेव तत् प्रसिद्धेः । उपरितनऋग्द्वये
सामोहस्य पौरुषेयत्वेऽपि सामस्वरूपस्य तदाधारभू-
तानां तिसृणामृचां च वेदत्वादनध्याये वर्जनीयाः
कर्त्तुरस्मरणं जीर्णकूपारामादिष्विव चिरकाल--व्यवधा-
नादुपपन्नम्, अ--स्मरण--मूलिकैवाध्यापकानां वेदत्वप्रसिद्धिः
यथावह्वृचानामध्यापकामहाब्रत--प्रयोग--प्रतिपादकमाश्व-
लायन--निर्मितं कल्पसूत्रमारण्येऽधीयमानाः पञ्चममा-
रण्यक मिति वेदत्वेन व्यवहरन्ति तद्वत् । न च तस्यापि
वेदत्वमस्त्विति वाच्यम्, प्रथमारण्यकेन पुनरुक्तत्वात्,
अर्थवाद--राहित्येन ब्राह्मणसादृश्याभावाच्च । तस्मात्
पञ्चमारण्यकवदूहः पौरुषेयः, पौरुषेयस्य च न्याय-
मूलत्वात् यत्र वक्ष्यमाणन्याय--विरोध--स्तदप्रमाणम्” ।
अत्रेदं दिग्मात्रमुदाह्रियते । “अग्न आयाहि वीतयं
गृणानो हव्यदातये । निहोता सत्सि बर्हिषि” सा
प्रथमा ऋक् । तस्या अक्षरविकारदिभिरेवं गानम्
यथा “ओग्नाई आयाही ३ वीइ (यि) तोयाई तोयाई
गृणानो ह, व्यदा तोयाई तोयाई नाइ हो तास
३ माइ वा औ हो वा हीषि” । तत्र अग्न इत्यत्र अ
द्यस्य वर्णविकारे ऐत्यस्य स्थाने ओरूपो विकारः । एवं
ए इत्येकारस्थाने आई इति विश्लेषणम् । आया
[Page2575-a+ 38]
इत्यत्र दीर्घता इति वर्णविकारः । वी इत्यत्र वीइ
(यि) विश्लेषणम् । त इत्यस्य तो इति विकारः । गे
इत्यत्र एकारस्य आई, इति विश्लेषे ताई इति ।
तोयाई तोयाई इत्यभ्यासः । गृणानोह, इति
हव्यदातय इत्यस्यैकदेशे विरामः । व्यदातये इत्यत्र त
इत्यत्र अकारस्य ओ इति विकारे ये इत्यत्र आई इति
विश्लेषे च तोयाई इति तस्य चाभ्यासः । नि इत्यत्र नायि
इति वर्णविकारः । हो इत्यत्र विरामः । ता इति
यथास्थितम् सत्सीत्यस्य स इत्यत्र विरामः दीर्घश्चाक्षरागमः
वर्णविकारः । त्सि इत्यस्य स्थाने त्साय इति तलोप-
विकारौ । वर्हिषि इत्यस्य व इत्यत्र विरामो दीर्घश्च ।
औहो वा इति स्तोभः ऋगक्षराधिकत्वात् । र्हिषि
इत्यत्र दीर्घरलोपौ अक्षरविकारश्च । एवमन्यत्राप्यूह्यम् ।
एवंरूपेण अक्षरविकारादि तु नारदशिक्षाद्यनुसारेणो
न्नयम् । सामभेदाश्च रथन्तरादयः गानविशेषा एव
यथाह सामसं० भाष्ये
<फ्>“यदुक्तं “गीतिषु सामाख्येति” जै० सू० तदेव विशदी-
कर्त्तुं सप्तमाध्यायस्य द्वितीयपादे रथन्तरशब्दो निरूपितः-
“अतिदेश्यं विनिश्चेतुं कवतीषु रथन्तरम् । गायती-
त्यृग् गानयुक्ता शब्दार्थोगानमेव वा । इति चिन्ता
गानयुक्ता त्वभित्वेत्यृक् प्रसिद्धितः । लाघवादतिदेशस्य
योग्यत्वाच्चान्तिमोभवेत् । इदमाम्नायते--“कवतीषु रथ-
न्तरं गायति”--इति, “कया नश्चित्र आभुवदित्याद्यास्तिस्र-
ऋचः कवत्यः, तासु वामदेव्यं सामाध्ययनतः प्राप्तम्
तस्मादिदं रथन्तरं साम तास्वतिदिश्यते, तत्रातिदेशस्य
स्वरूपं निश्चेतुं रथन्तर--शब्दार्थश्चिन्त्यते । गानविशेषयुक्ता
<फ्>“अभि त्वा शूर नोनुम” इतीयमृग् रथन्तरमित्युच्यते,
कुतः? अध्येतृ--प्रसिद्ध्वितः रथन्तरं गीयतामिति
केनचिदुक्ताः अध्येतारः स्वर--स्तोभविशेषयुक्ताम्
अभित्वेत्यृचं पठन्ति, न तु स्वरस्तोभमात्रम् तस्माद्
गान--विशिष्टायाऋचोरथन्तर--शब्दार्थत्वमिति प्राप्ते,
ब्रूमः स्वरादिविशेषानुपूर्वीमात्रस्वरूपमृगक्षर--व्यतिरिक्तं
यद् गानं तदव रयन्तरशबदार्थः, कुतः? लाघबात्,
किञ्च कवतीष्वृक्षु गानमतिदेष्टु योग्यम् । नत्वृचस्तद्यो-
ग्यतास्ति, कयानोऽभित्वेत्यनयोरृचोर्युगपदाधारा-
धेयभावेन पठितुमशक्यत्वात्, तस्माद् गानविशेषएव रथ-
न्तरशब्दार्थः इति । पुनरपि नवमाध्यायस्य द्वितीय-
पादे प्रथमाधिकरणस्य प्रथमवर्णके सामशब्दस्य गान-
[Page2575-b+ 38]
मात्र--वाचित्वं स्मारितम्--“सामोक्ति--वृहदाद्युक्ती
गीतायामृचि केवले । गाने वा गानएवेति स्मार्यते
सप्तमोदितम् । सामान्यवाची सामशब्दो विशेषवाचिनो
बृहद्रथन्तरादि--शब्दाश्च गानमात्रे वर्त्तन्ते, न तु गान-
विशिष्टायामृचि--इत्ययं नियमः सप्तमस्य द्वितीयपादे
सिद्धः” । वेदगानग्रन्थे ऊहगानग्रन्थे चास्य विस्तरः ।
तद्भेदाश्च सामशब्दे वक्ष्यन्ते ।
गा--गतौ ल्युट् । २ गमने । गा स्तुतौ ल्युट् । ३ स्तवने ।
<LEND>
