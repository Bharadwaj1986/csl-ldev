<L>19624<pc>2913,a<k1>चान्द्रायण<k2>चान्द्रायण
चान्द्रायण¦ न० चन्द्रस्यायनमिवायनमत्र पूर्वपदात् संज्ञायां
<>णत्वम् । संज्ञायां दीर्घः स्वार्थेऽण् वा । व्रतभेदे तद्भेदा-
<>दिकं मिता० उक्तं यथा । “तिथिवृद्ध्या चरेत्पिण्डान् शुक्ले
<>शिख्यण्डसंमितान् । एकैकं ह्रासयेत् कृष्णे, पिण्डञ्चान्द्रा-
<>यणञ्चरन्” या० । “चान्द्रायणाख्यङ्कर्म कुर्व्वन्मयूराण्ड-
<>परिमितान् पिण्डान् शुक्ले आपूर्यमाणपक्षे तिथि
<>वद्वृद्ध्या चरेद्भक्षयेत् यथा प्रतिपत्प्रभृतिषु तिथिषु
<>चन्द्रकलानामेकैकशोवृद्धिरर्द्धमासे । तद्वत्पिण्डान् प्रति-
<>पद्येको द्वितीयायां द्वावित्येवमेकैकशोवर्द्धयन् भक्ष-
<>येद् यावत्पौर्णमासी ततः पञ्चदश्यां पञ्चदश ग्रासान्
<>भुक्त्वा ततः कृष्णपक्षे प्रतिपदि, चतुर्दश द्वितीयायां
[Page2913-b+ 38]
<>त्रयोदशेत्येबमेकैकशो ग्रासात् ह्रासयन्नश्रीयाद्या-
<>वच्चतुर्दशी । ततश्चतुर्दश्यामेर्क ग्रासं ग्रसित्वेन्दुक्षयेऽ-
<>र्थादुपवसेत् । तथा च वसिष्ठः । “एकैकं वर्द्धयेत्पिण्डं
<>शुक्लकृष्णे च ह्रासयेत् । इन्दुक्षये न भुञ्जीत एष चान्द्रा-
<>यणो विधिरिति” । चन्द्रस्यायनमिवायनं चरणं यस्मिन्
<>कर्मणि ह्रासवृद्धिभ्यां तच्चान्द्रायणम् संज्ञायान्दीर्घः
<>(णत्वञ्च) इदञ्च यववत्प्रान्तयोरणीयो मध्ये स्थवीय
<>इति यवमध्यमिति कथ्यते । एतदेव व्रतं यदा कृष्ण-
<>पक्षप्रतिपदि प्रक्रम्य पूर्व्वोक्तक्रमेणानुष्ठीयते तदा
<>पिपीलिकामध्यमिव ह्रसिष्ठम्भवतीति पिपीलिकातनु-
<>मध्यमिति कथ्यते तथाहि । पूर्व्वोक्तक्रमेण कृष्णप्रति
<>पदि चतुर्दश ग्रासान्भुक्त्वैकैकग्रासापचयेन चतुर्दशीं
<>यावद्भुञ्जीत ततश्चतुर्दश्यामेकं ग्रासं ग्रसित्वामावास्या
<>यामुपोष्य शुक्लप्रतिपद्येकमेव ग्रासम्प्राश्नीयात्तत एकैकीप-
<>चयभोजनेन पक्षशेषे निर्वर्त्त्यमाने पौर्णमास्याम्पञ्चदश-
<>ग्रासाः सम्पद्यन्त इति युक्तैव पिपीलिकामध्यता ।
<>तथाच वशिष्ठः । “मासस्य कृष्णपक्षादौ ग्रासानद्याच्चतु-
<>र्दश । ग्रासापचयभोजी सन् पक्षशेषं समापयेत् । तथैव
<>शुक्लपक्षादौ ग्रासम्भुञ्जीत चापरम् । ग्रासोपचय
<>भोजी सन् पक्षशेषं समापयेदिति” यदा त्वेकस्मिन् पक्षे
<>तिथिवृद्धिह्रासवशात् षीडश दिनानि भवन्ति चतुर्दश
<>वा तदा ग्रासानामपि वृद्धिह्रासौ वेदितव्यौ “तिथि
<>वृद्ध्या पिण्डांश्चरेदिति नियमात् । गौतमेन त्वत्र विशेषो
<>दर्शितः “अथातश्चान्द्रायणन्तस्योक्तोविधिः । कृछ्रे
<>वपनं व्रतञ्चरेत् । श्वोभूताम्पौर्णमासीमुपवसेत् । आप्या-
<>यस्व” (ऋ० १ । ११ । १६ ।) “सन्तेपयांसि (१७) नवोनवः”
<>(ऋ० १० । ८५ । १९ ।) इति चैताभिस्तर्पणमाज्यहोमो
<>हविषश्चानुमन्त्रणमुपस्थानञ्चन्द्रमसः । “यद्देवादेवहेड-
<>नम्” इति चतसृभिराज्यं जुहुयात् । देवकृतस्येति
<>चान्ते समिद्भिस्तिसृभिः । ॐ भूर्भुवःस्वः महः जनः
<>तपः सत्यं यशः श्रीः ऊर्क् इट् ओजः तेजः
<>पुरुषः धर्मः शिवः इत्येतैर्ग्रासानुमन्त्रणम् । प्र-
<>तिमन्त्रं मनसा नमःस्वाहेति वा सर्वान् एतैरेव ग्रासा-
<>ननुभुञ्जीत ग्रासप्रमाणमास्याविकारेण चरुभैक्ष्यसक्तुकण-
<>यावकपयोदधिघृतमूलफलोदकानि हवींष्युत्तरोत्तरप्रश-
<>स्तानि पौर्णमास्यां पञ्चदश ग्रासान् भुक्त्वैकैकापचयेना-
<>परपक्षमश्नीयात् । अमावास्यायामुपोष्यैकेकोपचयेन पूर्व-
<>पक्षं विषरीतमेकेषाम् एष चान्द्रायणो मासः” इति । अत्र
[Page2914-a+ 38]
<>ग्रासप्रमाणमास्याविकारेणेति यदुक्तन्तद्बालाभिप्रायम्
<>तेषां शिख्यण्डपरिमितपञ्चदशग्रासभोजनाशक्तेः । क्षी-
<>रादिद्रवहविषां शिख्यण्डपरिमितत्वन्तु पर्णपुटिकादिना
<>सम्पादनीयम् । तथा कुक्कुटाण्डार्द्रामलकादीनि तु
<>ग्रासपरिमाणानि स्मृत्यन्तरीक्तानि शक्तविषयाणि शिख्य-
<>ण्डपरिमाणाल्लघुत्वात्तेषां, यत्पुनरत्र “श्वोभूताम्पौर्णमासी
<>मुपवसेदिति” चतुर्दश्यामुपवासमभिधाय पौर्णमास्याम्पञ्च-
<>दश ग्रासान् भुक्त्वेत्यादिना द्वात्रिंशदहरात्मकत्वं चान्द्राय-
<>णस्योक्तम् तत्पक्षान्तरप्रदशनार्थम् न सार्वत्रिकम् ।
<>योगीश्वरादिवचनानुरोधेन त्रिंशदहरात्मकस्य दर्शित-
<>त्वात् । यद्येत्सार्वत्रिकं स्यात्तदा नैरन्तर्य्येण संवत्सरे
<>चान्द्रायणानुष्ठानानुपपत्तिः स्यात् चन्द्रगत्यनुवर्त्तनानु-
<>पपत्तिश्च । चान्द्रायणान्तरमाह” मिता० । “यथा कथञ्चि-
<>त्पिण्डानाञ्चत्वारिंशच्छतद्वयम् । मासेनैवोपभुञ्जीत चान्द्रा-
<>यणमथापरम्” या० । “पिण्डानाञ्चत्वारिंशदधिकं शतद्वयं
<>मासेन भुञ्जीत यथाकथञ्चित्प्रतिदिनं मध्याह्णेऽष्टौ ग्रासान्
<>तथा नक्तन्दिवसयोश्चतुरश्चतुरो वा । अथवैकस्मिंश्चतुरोऽ-
<>परस्मिन् द्वादश वा तथैकरात्रमुपोष्यापरस्मिन् षोडश
<>वेत्यादि प्रकाराणामन्यतमेन शक्त्यपेक्षया भुञ्जीतेत्येत-
<>त्पूर्वोक्ताच्चान्द्रायणद्वयादपरं चान्द्रायणम् । अतस्तयोर्नायं
<>ग्राससंख्यानियमः । किन्तु तत्र पञ्चविंशत्यधिकशतद्वयसं-
<>ख्यैव । मनुना चैते प्रकारा दर्शिताः “अष्टावष्टौ समश्नीया-
<>त्पिण्डान्मध्यन्दिनेस्थिते । नियतात्मा हविष्यस्य यतिचान्द्रा-
<>यणञ्चरन् । चतुरः प्रातरश्नीयात्पिण्डान्विप्रःसमाहितः ।
<>चतुरोऽस्तमिते सूर्य्येशिशुचान्द्रायणञ्चरन् । यथाकथ-
<>ञ्चित्पिण्डानान्तिस्रोऽशीतीः समाहितः । मासेनाश्नन्
<>हविष्यस्य चन्द्रस्यैति सलोकतामिति । “तथा चत्वारिं-
<>शच्छतद्वयान्नूनसंख्यकग्राससम्पाद्यस्यापि संग्रहार्थमपर
<>ग्रहणम् । यथाह यमः “त्रींस्त्रीन् पिण्डान् समश्नी-
<>यान्नियतात्मा दृढव्रतः । हविष्यान्नस्य वै मासमृषिचान्द्रा
<>यणं स्मृतमिति” । एषु च यतिचान्द्रायणप्रभृतिषुन चन्द्र
<>गत्यनुसरणमपेक्षितमतस्त्रिंशद्दिनात्मकसावनमासेन नैर-
<>न्तर्येण चान्द्रायणानुष्ठाने यदि कथञ्चित्तिथिवृद्धिह्रासव-
<>शेन पञ्चम्यादिष्वारम्भोभवति तथापि न दोषः । यदपि सो
<>मायनाख्यं मासव्रतं मार्कण्डेयेनोक्तम् “गोक्षीरं सप्त-
<>रात्रन्तु पिबेत् स्तनचतुष्टयात् । स्तनत्रयात्सप्तरात्रं सप्त-
<>रात्रं स्तनद्वयात् । स्तनेनैकेन षट्रात्रं त्रिरात्रं वायुभुग्म-
<>वेत् । एतत्सोमायनं नाम व्रतङ्कल्मषनाशनमिति” । तदपि
[Page2914-b+ 38]
<>चान्द्रायणधर्म्मकमेव । हारीतेनापि “अथातश्चान्द्रायण
<>मनुक्रमिष्याम इत्यादिना सेतिकर्त्तव्यताकञ्चान्द्रायण
<>ममिधाय” एवं सोमायनमित्यतिदेशस्याभिधानात् । यत्पुन
<>स्तेन कृष्णचतुर्थीमारभ्य शुक्लद्वादशीपर्य्यन्तं सोमायन
<>मुक्तम् “चतुर्थीप्रभृतिचतुःस्तनेन त्रिरात्रं त्रिस्तनेन
<>त्रिरात्रं, द्विस्तनेन त्रिरात्रमेकस्तनेन त्रिरात्रमेवमेकस्तन
<>प्रमृति पुनश्चतुःस्तनान्ते या ते सोम! चतुर्थी तनूस्तया नः
<>पाहि तस्यै स्वाहा या ते सोम! पञ्चमी षष्ठीत्येवं यथा-
<>र्थास्तिथिहोमाएकमाप्ताएताभ्यः पूतश्चन्द्रमसःसामान्यतां
<>समानलोकतां सायुज्यञ्च गच्छतीति” । चतुर्विंशति-
<>दिनात्मकसोमायनमभिहितन्तदशक्तविषयम्” मिता० ।
<>प्रायश्चित्तविवेकेऽत्र विशेषोऽभिहितो यथा
<>“तत्र मनुः । “एकैकं ह्रासयेत् पिण्डं कृष्णे, शुक्ले च
<>वर्द्धयेत् । उपस्पृशंस्त्रिषवणमेतच्चान्द्रायणं स्मृतम् । एव-
<>मेव विधिं कृत्स्नमाचरेद्यवमध्यमे । शुक्लपक्षादिनि-
<>यतश्चरेच्चान्द्रायणं व्रतम् । अष्टावष्टौ समश्नीयात् पि-
<>ण्डान्मध्यन्दिने स्थिते । नियतात्मा हविष्याशी यति-
<>चान्दायणं चरन् । चतुरः प्रातरश्नीयात् पिण्डान् विप्रः
<>समाहितः । चतुरोऽस्तमिते सूर्य्ये शिशुचान्द्रायणं
<>स्मृतम् । यथा कथञ्चित्पिण्डानां तिस्रोऽशीतीः समा-
<>हितः । मासेनाश्नन् हविष्यस्य चन्द्रस्यैति सलोकताम्”
<>एतत्पञ्चविधं चान्द्रायणं पिपीलिकातनुमध्यं यवमध्यं
<>यतिचान्द्रायणं सर्व्वतोमुखं शिशुसाह्वञ्च । तथाच
<>जावालः । पिपीलिकं यवमध्यं यतिचान्द्रायणन्तथा ।
<>चान्द्रायणं तथा ज्ञेयं चतुर्थं सर्व्वतोमुखम् । पञ्चमं
<>शिशुसाह्वञ्च तुल्यं पुण्यफलोदयम्”! कृष्णप्रतिपदमारभ्य
<>मासमेकं यदा क्रियते तदा पिपीलिकमध्यं भवति ।
<>शुक्लप्रतिपदारम्भे यवमध्यम् । उभयत्रामावास्यायाम-
<>भोजनम् । कृष्णप्रतिपदि चतुर्द्दशग्रासमोजनारम्भो
<>ह्रासक्रमेण चतुर्द्दश्यामेकोग्रासः अमावास्यायामभोजन-
<>मेव प्राप्नोति । तथाच वशिष्ठः “मासस्य कृष्णपक्षादौ ग्रा-
<>सानद्याच्चतुर्दश” । नन्वेवं क्रमेण पञ्चविंशत्युत्तरं ग्रास-
<>शतद्वयं स्यात् । न चत्वारिंशद्ग्रासाधिकशतद्वयं तच्च
<>याज्ञवल्केनोक्तम् “यथा कथञ्चित्पिण्डानां चत्वारिंशच्छ-
<>तद्वयम्” । इति “यथा कथञ्चित्पिण्डानां तिस्रोऽशीतीः
<>समाहितः” इति मनुनाप्युक्तम् । उच्यते । संयमदिवसे
<>पौर्णमास्याममावास्यायां वा पञ्चदशग्रासभोजनेन संख्या-
<>पूरणसम्भवात् । अथ वा पञ्चदश्यादिकमेवेदं व्रतं न प्रति-
[Page2915-a+ 38]
<>पदादिकं चतुर्ढश्यामेव व्रतसङ्कल्पः यथाह गौतमः “पौर्ण
<>मास्यां पञ्चदश ग्रासान् भुक्त्रा एकैकापचयेनापरपक्षमश्नी-
<>यात् अमावास्यायामुपोष्य एकैकोपचयेन पूर्व्वपक्षं
<>विपरीतमेकेषाम्” । शङ्खंलिखितौ “अमावास्यां व्रतोपा-
<>यनं यवमध्यम् । अमावास्यायां पञ्चदश पिण्डानश्नी-
<>यात्” । उपायनमारम्भः । युक्तञ्चेदम् “अमावास्या-
<>मुपोषण पञ्चदशकलात्मकख चन्द्रमसः सूर्य्यप्रवि-
<>ष्टत्वात् अत एकैककलानिर्गमस्य प्रतिपदादिषु वृद्धिशब्द
<>वाच्यत्वात् । जावालः “एकैकं वर्द्धयेद्ग्रासं शुक्ले कृष्णे
<>च ह्रासयेत् । अमावास्यां न भुञ्जीत यवमध्यं
<>चरन् द्विजः । एकैकं ह्रासयेत् पिण्डं कृष्णे, शुक्ले च
<>वर्द्धयेत् । पौर्णमास्यां न भुञ्जीत पिपीलितनुमध्यमम्” ।
<>अत्र कल्पतरुव्याख्यानम् “एकैकं ह्रासयेदिति कृष्णप्रति-
<>पाद पञ्चदश ग्रासानारभ्य एकेकापचयेनामावास्यायामेको-
<>ग्रासः तदनन्तरं शुक्लप्रतिपदि द्वौ ग्रासावेवं वृद्धिक्रमेण
<>चतुर्दश्यां पञ्चदश ग्रासाः सम्पद्यन्ते पौर्णमाम्यां चोप-
<>वासैति पिपीलिकतनमध्यं चान्द्रायणम् । एवं यव
<>मध्ये शुक्लप्रतिपदि एकोग्रासः एवमेकैकोपचयने पूर्णि-
<>मायां ञ्चदश ग्रासाः कृष्णप्रतिपदि चतुर्द्दश ग्रासा
<>एवमेकैकापचयेन अमावस्यायामुपवासः” । ऋषिचान्द्रा-
<>यणभाह यमः “त्रींस्त्रीन् पिण्डान् समश्नीयान्नियतात्मा
<>दृढव्रतः । हविष्यान्नस्य वै मासमृषिचान्द्रायणं स्मृतम्” ।
<>अत्र चत्वारिंशच्छतद्वयंसंख्या नास्ति । ग्रासपरिमाण-
<>माह पराशरः । “कुक्कुटाण्डप्रमाणन्त यावान् वा प्रवि-
<>शेम्मुखम् । एतं ग्रासं विजानीयाच्छुद्ध्यर्थं कायशोध-
<>नम्” । सकलचान्द्रायण एव चतुर्दश्यामुपवासं कृत्वा
<>अपरदिने पञ्चदश्यां संयमः कार्य्यः तत्फलमाह ।
<>वौधायनः । “शुक्लाञ्चैव चतुर्दशीमुपवसेत् कृष्णां
<>चतुर्दशीं वा केशश्मश्रुनखरोमाणि वापयित्वा” इत्य-
<>भिधाय तिथिनक्षत्रादिहोमं प्रत्यहमुक्तवान् विस्तर
<>भयान्न लिलितम्” ।
<P>“एकमाप्त्वा विपापोविपाप्मा सर्व्वमेनोहन्ति द्वितीय-
<>माप्त्वा सपूर्व्वान् दशापरानात्मानञ्चैकविंशं पङ्क्तिञ्च
<>पुनाति संवत्सरञ्चाप्त्वा चन्द्रमसः सलोकताम्प्राप्नोतीति”
<>गौतमः । एवञ्च सर्वविधचान्द्रायणे चान्द्रस्य चन्द्र-
<>सम्बन्धिनो लोकस्याथनं यस्मादिति व्युत्पत्तिरित्यव-
<>धेयम् । अस्य पुंस्त्वमपि “एष चान्द्रायणोविधिः” प्रा-
<>पुक्तस्मृतेः अत्र तस्येदमित्यर्थेऽणि तत्र चान्द्रायण
[Page2915-b+ 38]
<>शब्दस्य ततसम्बन्धिवाचकत्वात् पुंस्त्वमित्यन्ये । चान्द्रा-
<>यणव्रताशक्तौ तत्प्रत्याम्नायधेनुमूल्याद्युक्तं प्रा० वि०
<>आप्रस्तम्बः “कापालिकान्नभोक्तृणां तन्नारीगामिना
<>न्तथा । ज्ञानात् कृच्छ्राब्दमुद्दिष्टमज्ञानादैन्दबद्वयम्” तथा
<>रजकाद्यन्त्यजाधिकारे यमः “भुक्त्वा चैषां स्त्रियो गत्वा
<>पीत्वापः प्रतिगृह्य च । कृच्छ्राब्दमाचरेज्ज्ञानादज्ञाना-
<>दैन्दवद्वयम्” । ज्ञानतः कृच्छ्राव्दं त्रिंशद्धेनुदानसमानं
<>विधायाज्ञाने तदर्द्धं चान्द्रायणद्वयं विदवाति । तेन
<>चान्द्रायणद्वये पञ्चदश धेनवः अर्थादेकस्मिंश्चान्द्रायणे
<>सार्द्धसप्तधेनवः । यत्रैकमेव चान्द्रायणं तत्रार्द्धधेनो-
<>रसम्भवाद्धेन्वष्टकं देयम् । शिशुचान्द्रायणे तु पादोन
<>धेनुचतुष्टयम् । यतोऽत्र प्रात्यहिकाष्टग्रासपरिमाणेन
<>मासैकेन चत्वारिंशदुत्तरग्रासशतद्वयेन द्वात्रिंशद्गृहस्थ
<>स्येति व्यवस्थया सार्द्धसप्तदिनभोजनं पर्य्यवस्यति
<>सार्द्धद्वाविंशतिश्चोपवासाःपर्य्यवस्यन्ति । अतः सङ्कलनया
<>पादोनप्राजापत्यचतुष्टयं स्यात् । यद्यपि यवमध्य
<>पिपीलिकतनुमध्यचान्द्रायणयोरप्येतावन्त एव ग्रासास्तथा
<>पि वचनात् त्र्युटिवृद्ध्युपवासैः क्लेशातिशयाच्च सार्द्ध-
<>सप्त घेनवः । अत्र तु तदभावान्न्यायाच्च पादोनधेनुचतु-
<>ष्टयमेव । एवं यतिचान्द्रायणसर्व्वतोमुखचान्द्रायणर्षि-
<>चान्द्रायणेषु बोध्यम्” प्रा० वि० ।
<>मिताक्षरायां विशेष उक्तो यथा
<>“चान्द्रायणविषयभूतेषु पुनणपपातकेषु प्राजापत्यत्रयं
<>तदशक्तस्य प्रत्याम्नायस्ताबानेव । यत्पुनश्चतुर्विंशति
<>मतेऽभिहितम् “अष्टौ चान्द्रायणे देयाः प्रत्याम्नाय
<>चिधौ सदेति” तदतिधनिनः पिपीलिकामध्यादिचान्द्रा
<>यणप्रत्याम्नायविषयम् । मासातिकृच्छ्रविषयभूते पुनरुप-
<>पातके सार्द्धसप्तप्राजापत्याः प्रत्याम्नायाश्च धेन्वादयस्ता-
<>वन्त एव । यच्च चान्द्रायणस्यापि तत्रैव प्रत्याम्नानमुक्त-
<>म् । “चान्द्रायणं मृगारेष्टिः पवित्रेष्टिस्तथैव च । मित्रवि-
<>न्दापशुश्चैब कृच्छ्रम्भासत्रयन्तथा । नित्यनैमित्तिकानाञ्च
<>काम्यानाञ्चैव कर्म्मणाम् । इष्टीनाम्पशुबन्धानामभावे
<>चरवःस्मृताः” इति । तदपि चान्द्रायणाशक्तस्य । यत्तु
<>कृच्छम्मासत्रयन्तथेति कृच्छाष्टकम्प्रत्याम्नातम् । तदति-
<>जठरमूर्खविषयम् । “चान्द्रायणस्त्रिभिः कृच्छ्रैरिति
<>दर्शितत्वादित्यलमतिप्रपञ्चेन ।” ऐन्दवादयो ऽप्यत्र ।
<LEND>
