<L>27661<pc>3922,a<k1>ध्वनि<k2>ध्वनि
ध्वनि¦ पु० ध्यन--इन् । १ मृदङ्गादिशब्दे “शब्दो ध्वनिश्च
वर्णश्च मृदङ्गादिभबो ध्वनिः । कण्ठसंयोगजन्मानो
वर्णाद्याः कादयो मताः” माषा० । शब्दविशेषस्य ध्वन्या-
त्मकता शब्दार्थरत्नेऽस्माभिर्व्यवस्थापिता यथा “स च
शब्दः द्विविधः बुद्धिहेतुरबुद्धिहेतुश्च । तत्राबुद्धिहेतु-
र्म्मेथादिशब्दः बुद्धिहेतुश्च द्विविधः । स्वाभाविकः काल्प-
निकश्च उभयत्रापि ध्वनेवरुपकारकत्वात् ध्वन्यात्मकता ।
तत्र स्वाभाविको वर्णविशेषानभिव्यञ्जको हसितरुदिता-
दिरूपः प्राणिमात्रसाधारणः । काल्पनिकोऽपि त्रिविधः
वाद्यादिशब्दः गीतिरूपः वर्णात्मकश्च । तत्र भेरीशब्दा-
दिरूपोवाद्यरूपः माधवादिरागाभिव्यञ्जकनिषादादि-
स्वररूपो गीतिरूपः ध्वनिविशेषसहकृतकण्ठताल्वाद्यभि-
घातजन्यश्च वर्णात्मकः । “ध्वनिर्नाम यो दूरादाकर्णवतो
वर्णविशेषमनधिगच्छतः कर्णपथमवतरति प्रत्यासीदतश्च
तारत्वादिविशेषमवगमयतीति” शारीरकभाष्योक्तेस्तारत्वा-
दिधीहेतुर्ध्वनिरित्यवसेयम् । जिह्वाया ईषदन्तरपाते
वर्णानामनुत्पत्तेर्ध्वन्युपलम्भात् हसितरुदितादौ वर्णोत्-
पत्तिमन्तरेणैव तत्प्रतीतेश्च सर्वशब्दजनकता ध्वनेरव-
सीयते ।”
तद्भेदस्वरूपादिकं तत्रैव स्थानान्तरेऽस्याभिर्निर्णीतं यथा
[Page3922-b+ 38]
<फ्>“तस्य स्फोटस्याभिव्यक्तौ प्राकृतस्य ध्वनेः कारणत्वं
चिरचिरतरस्थितौ तु प्राकृतध्वनिजातवैकृतध्वनेरिति
बिवेकः । तथा च वाक्यपदीये “स्फोटस्य ग्रहणे हेतुः
प्राकृतो ध्वनिरिष्यते” इति । “स्थितिभेदे निमित्तत्वं
वैकृतः प्रतिपद्यते” इति च । स्थितिभेदे चिरचिरतरका-
लस्थितौ ध्वनिस्तु पूर्वलक्षितः । तस्य च स्फोटस्य नित्य
तया ध्वनिगतह्रस्वदीर्घादिकालस्य तत्रोपचारः । प्रति-
पादितञ्च तथैव वाक्यपदीये “स्फोटस्याभिन्नकालस्य
ध्वनिकालानुपातिनः । स्वभावतस्तु नित्यत्वात् ह्रस्वदीर्घ-
प्लुतादिषु । प्राकृतस्य ध्वनेः कालः शब्दस्येत्युपचर्य्यते” ।
शब्दस्य स्फोटस्य नित्यतया अभिन्नकालस्य ह्रस्वदीर्घा-
दिषु प्राकृतध्वनेः कालः तारत्वादिधीहेतुरुपचर्य्यते
इति तदर्थः । एवञ्च विलम्बितोच्चारणस्थले तचद्व-
र्णानां तद्वोथजनितसंस्काराणां वा बहुक्षणपर्य्यन्त
स्थायित्वकल्पनामपेक्ष्य एकस्यैव शब्दस्यामिव्यक्त्यनन्तरं
जायमानेन वैकृतेन ध्वनिना बहुकालस्थितिकल्पने ला-
धवमित्यपि द्रष्टव्यम् । भेरीशब्दादौ च ध्वन्यभिव्यक्त्य-
नन्तरं जायमानप्राकृतध्वनेर्बहुकालस्थायित्वदर्शनेन अ-
त्रापि तथाकल्पनौचित्यात् । अतएव महाभाष्ये “एवं
तर्हि स्फोटः शब्दोध्वनिः शब्दगुणैत्यादिना” ऽभिव्यक्त्यु-
पकारकत्वेन ध्वनेः स्फोटरूपशब्दगुणत्वमभिहितमभि-
हितञ्च ध्वनेर्ह्रस्वदीर्थत्वेनापि भानम् । यथा “ध्वनिः
स्फोटश्च शब्दानां ध्वनिस्तु खलु लक्ष्यते । ह्रस्वोमहांश्च
केषाञ्चित् स्वयं नैव स्वभावत” इति । न स्वभावतस्तद्रूपेण
स्फोटोलक्ष्यतैत्यर्थः । ध्वनिविकारे च वायुसंयोगवि-
शेषस्य हेतुत्वं तस्य बहुकालस्थायित्वे विलम्बितत्वम्
अल्पकालस्थायित्वे द्रुतत्वमिति विवेकः ।
३ उत्तमकाव्ये “इदमुत्तममतिशयिनि व्यङ्ग्ये वाच्याद्
ध्वनिर्बुधैः कथितः” काव्यप्रका०
“इदं काव्यं बुधैर्वैयाकरणैः प्रथानभूतस्फोटरूपव्यङ्ग्य-
व्यञ्जकस्य शब्दस्य ध्वनिरिति व्यवहारः कृतः तत-
स्तन्मतानुसारिभिरन्यैरपि न्यम्भावितवाच्यव्यङ्ग्यव्यञ्जन-
क्षमस्य शब्दार्थयुगलस्य” वृत्तिः । “इदमिति वाच्यादति-
शयिनि वाच्यादधिकास्वाद्ये व्यङ्ग्ये सति इदं काव्य
मुत्तमं तदेव च बुधैर्ध्वनिः कथित इत्यर्थः । ननु ध्वनि
परिमाषा क्वापि केनापि न कृता तत्कथमलङ्कार
शास्त्रे सा कृतेति आकाङ्क्षायां वैयाकरणरूपबुधसंवादं
दर्शयन् व्याचष्टे बुधैः वैयाकरणैरिति एवञ्च सेयं
[Page3923-a+ 38]
कारिकास्थबुधपदव्याख्येत्यबधेयम् । अत्रायमर्थः अनेक-
वर्णात्मकस्य कलसादिपदस्य प्रत्यक्षं न सम्भवति आशु-
विनाशिनां क्रमिकाणां वर्णानां मेलकाभावेन तन्मे-
लात्मनः पदस्य ग्रहीतुमशक्यत्वात् । न च प्रत्येक-
वर्णानुभवजन्यसंस्कारैः सकलवर्णात्मनः पदस्य समूहा-
लम्बनस्मृतिरेव नैयामिकमतसिद्धास्त्विति वाच्यं वर्णप-
दयोरेकदेशैकदेशिभावेन भिन्नत्वात् वर्णविषयसंस्कारैः
पदस्मरणजननस्याशक्यत्वादित्यभिप्रायवद्भिर्वैयाकरणैः
पूर्वपूर्ववर्णानुभवजनितसंस्कारसहितेनानुभूयमानचरमव-
र्णेन श्रोत्रे व्यञ्जनाख्योघ्यापारोजन्यते तेनैव व्यापा-
रेण नष्टवर्णघटितमपि पदं स्फीटपरिभाषितं श्रोत्रेण
साक्षात् क्रियते इत्युच्यते । तदाह बुधैः वैयाकरणै-
रिति अर्थप्रत्यायकत्वादेकदेशित्वाच्च पदं वर्णापेक्षया
प्रधानभूतं स्फोटसंज्ञकञ्च । तद्रूपव्यङ्ग्यव्यञ्जकस्य शब्दस्य
चान्त्यवर्णात्मन इत्यर्थः । अतस्तन्मतेऽपि चरमवर्णात्मनि
शब्दे तेषां ध्वनिव्यवहारः आलङ्कारिकाणामपि
काव्यात्मनि शब्दे ध्वनिव्यवहार इति शब्दे व्यवहार-
साम्यान्मतानुसरणम्” महेश्वरः ।
ध्वनिभेदाश्च काव्यशब्दे २० २४ । २५ पृ० दृश्याः ।
शब्दभेदध्वन्याद्युत्पत्तिप्रकारादिकं सारदाति० उक्तं यथा
“सा प्रसूते कुण्डलिनी शब्दब्रह्ममयी विभुः । शक्तिं
ततो ध्वनिस्तस्मान्नादस्तस्मान्निरोधिका । ततोऽर्द्धेन्दुस्ततो
विन्दुस्तस्मादासीत् परा ततः । पश्यन्ती मध्यमा वाचां
वैखरी ज्ञानजन्मभूः” । सा कुण्डलिनी शक्तिं प्रसूते ।
ततः शक्तेर्ध्वनिरासीत् ततस्तस्माद्ध्वनेर्नाद इत्यादि ज्ञे-
यम् । सत्वप्रविष्टा चित् शक्तिशब्दवाच्या परमाकाशावस्था
सैव सत्वप्रविष्टा रजोऽनुविद्धा सती ध्वनिशब्दवाच्या
अक्षरावस्था, सैव तमोऽनुविद्धा नादशब्दवाच्या अव्यक्ता-
वस्था सैव तमःप्राचुर्य्यात् निरोधिकाशब्दवाच्या सैव
सत्वप्राचुर्य्यात् अर्द्धेन्दुशब्दवाच्या तदुभयसंयोगाद्विन्दु-
शब्दवाच्यः सएव विन्दुः स्थानान्तरगतः पराख्यो भवति ।
तत्र परा मूलाधारे, पश्यन्ती स्वाधिष्ठाने, मध्यमा
हृदये, वैखरी मुखे । तदुक्तं “सूक्ष्मा कुण्डलिनी
मध्ये ज्योतिर्मात्रस्वरूपिणी । स्वयंप्रकाशा पश्यन्ती
सुषुम्णामाश्रिता भवेत् । अश्रोत्रविषया तस्मादुद्गच्छ-
त्यूर्द्ध्वगामिनी । ततः संकल्पमात्रात् स्याद्देवि! तत्रोर्द्ध्व-
गामिनी । सैव हृत्पङ्कजं प्राप्य मध्यमा नादरूपिणी ।
सैवोरःकण्ठतालुस्था शिरोध्राणरदादिगा । जिह्वा-
[Page3923-b+ 38]
मूलोष्ठनिष्णाता सैव वर्णपरिग्रहा । शब्दप्रपञ्चजननी
श्रोत्रग्राह्या तु वैखरी” पदार्था० राघवभट्टः ।
“ध्वनिभृता निभृताक्षरमुज्जगे” माघः ।
<LEND>
