<L>2295<pc>0203,b<k1>अन्तर्याग<k2>अन्तर्याग
अन्तर्याग¦ पु० अन्तरन्तःकरणेन मनसा कल्पितोपचारैर्यागः
पूजा होमश्च । तन्त्रोक्ते मानसोपचारैः पूजने, होमभेदे च ।
“अर्च्चयन् विषयैः पुष्पैस्तत्क्षणात् तन्मयो भवेत् । न्यासै-
स्तन्मयताबुद्धिः सोहंभावेन पूजयेत्” । तन्मयेति तदेकत्व-
ज्ञानं सोहमिति, “मन्त्राक्षराणि तच्छक्तौ प्रोतानि परिभाव-
येत् । तामेव परमव्योम्नि परमानन्दवृंहिते । दर्शयत्यात्मसद्भावं
पूजा होमादिभिर्विनेति” । विषयपुष्पाणि यथा । अमा-
यामनहङ्कारमरागमगदं तथा । अमोहकमदम्भञ्च अ-
निन्दाऽक्षोभकौ तथा । अमात्सर्य्यमलोभञ्च दशपुष्पं
विदुर्बुधाः । अहिंसा परमं पुष्पं पुष्पमिन्द्रियनिग्रहः ।
दया पुष्पंक्षमा पुष्पं ज्ञानं पुष्पञ्च पञ्चमम् । इत्यष्टसप्तभिः
१५ पुष्पैः पूजयेत् परदेवताम्” । अथ होमः । “आत्मा-
नमपरिच्छिन्नं विभाव्यात्मानमन्तरा परमात्मज्ञानमेकस्व-
रूपं संविभाव्य च । चतुरस्रं तु चित्कुण्डमानन्दमेखला-
युतम् । अर्द्धमात्राकृतिर्योनिस्तया चैव विभूषितम् । नाभौ
ध्यात्वा तन्मयस्थज्ञानाग्नौ जुहुयात् यथा । मूलान्ते नाभि-
चैतन्यरूपाग्नौ हविषा स्रुचा । ज्ञानप्रदीपिते नित्यमक्षवृत्ती-
र्जुहोम्यहम्” । (स्वाहा इति प्रथमाहुतिः, मूलान्ते) घर्म्मा-
धर्म्महविर्दीप्ते आत्माग्नौ मनसा स्रुचा । सुषुम्णावर्त्मना
नित्यमक्षवृत्तीर्जुहीम्महम्” । (स्वाहेति द्वितीयाहुतिः,
मूलान्ते) “प्रकाशाकाशहस्ताभ्यां अवलम्बन्मनःस्रुचा ।
धर्म्माधर्म्मकलास्नेहपूर्ण्णमग्नौजुहोम्यहम्” । (स्वाहेति तृती-
[Page0204-a+ 38]
याहुतिं जुहुयात् । ततो मूलान्ते) । “अन्तर्निरन्तर-
निरिन्धनएधमाने मायान्धकारपरिपन्थिनि संविदग्नौ ।
कस्मिंश्चिदद्भुतमरीचिविकाशमूमौ विश्वं जुहोमि वसुघादि-
शिवासनान्तम् । इत्यन्तर्यजनं कृत्वा साक्षाद्ब्रह्ममयो भवेत् ।
न तस्य पापपुण्यानि जीवन्मुक्तोभवेद्ध्रुवम्” । “अयमन्त-
र्यागोज्ञानिनामेव । अथान्तःपञ्चमकारयजनप्रकारः ॥
तदुक्तं कुलार्ण्णवे अन्तर्यजने” । “सुरा शक्तिः शिवोमांसं
तद्भोक्ता भैरवःस्वयम् । तयोरैक्यसमुत्पन्ने आनन्दोमोक्ष
उच्यते । आनन्दं ब्रह्मणोरूपं तच्च हव्ये व्यवस्थितम् ।
तस्याभिव्यञ्जकं द्रव्यं यीगिभिस्तेन पीयते । लिङ्गत्रय-
विशेषज्ञः षट्चक्रपद्मभेदतः । पीठस्थानानि चागम्य महा
पद्मवनं व्रजेत् । आमूलाधारमाब्रह्मरन्धं गत्वा पुनः पुनः ।
चिच्चन्द्रकुण्डलीशक्तिसामरम्यमहोदयः । व्योमपङ्कजनि-
ष्यन्दसुधापानरतो नरः । मधुपानमिदं देवि! चेतरन्मद्य-
पानकम् । पुण्यापुण्यं पशुं हत्वा ज्ञानखड्गेन योगवित् ।
परे लयं नयेच्चित्तं पलाशीति निगद्यते । मानसादिन्द्रिय-
गणं संयम्यात्मनि योजयेत् । मांसाशी स भवेद्देवि! इतरे
प्राणिघातकाः । शिवशक्त्यात्ममिथुनसंयोगानन्दनिर्भराः ।
मुक्तास्ते सैथुनं तत्स्यादितरे स्त्रीनिषेवकाः” इति त० सा०
“अन्तःपूजां विधायैव वाह्यपूजां समाचरेदिति” तन्त्रम् ।
<LEND>
