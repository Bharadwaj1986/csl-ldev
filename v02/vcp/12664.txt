<L>12664<pc>1832,b<k1>कव्य<k2>कव्य
कव्य¦ न० कवयः क्रान्तदर्शिनः पितरस्तस्येदं यत्, कूयते पितृभ्यः
[Page1833-a+ 38]
कु शब्दे कर्मणि यत्वा । पित्र्युद्देशेन दीयमानेऽन्नादौ
अमरः । हव्यकव्यदानपात्रापात्रब्राह्मणानाह स्म मनुः
“श्रोत्रियायैव देयानि हव्यकव्यानि दातृभिः । अर्ह-
त्तमाय विप्राय तस्मै दत्तं महाफलम् । एकैकमपि
विद्वांसं दैवे पित्र्ये च भोजयेत् । पुष्कलं फलमाप्नोति
नामन्त्रज्ञान् बहूनपि । दूरादेव परीक्षेत ब्राह्मणं वेद-
पारगम् । तीर्थं तद्धव्यकव्यानां प्रदाने सोऽतिथिः
स्मृतः । सहस्रं हि सहस्राणामनृचां यत्र भुञ्जते ।
एकस्तान् मन्त्रवित् प्रीतः सर्व्वानर्हति धर्म्मतः । ज्ञानो-
त्कृष्टाय देयानि कव्यानि च हवींषि च । न हि हस्ता-
वसृग्दिग्धौ रुधिरेणैव शुध्यतः । यवतो ग्रसते ग्रासान्
हव्यकव्येष्वमन्त्रवित् । तावतो ग्रसते प्रेत्य दीप्तशूलर्ष्ट्य-
योगुडान् । ज्ञाननिष्ठा द्विजाः केचित् तपोनिष्ठास्तथाऽ-
परे । तपःस्वाध्यायनिष्ठाश्च कर्म्मनिष्ठास्तथाऽपरे । ज्ञान
निष्ठेषु कव्यानि प्रतिष्ठाप्यानि यत्नतः । हव्यानि तु
यथान्यायं सर्व्वेष्वेव चतुर्ष्वपि । अश्रोत्रियः पिता यस्य
पुत्त्रः स्याद्वेदपारगः । अश्रोत्रियो वा पुत्रः
स्थात् पिता स्याद्वेदपारगः । ज्यायांसमनयोर्वि-
द्यात् यस्य स्याच्छ्रोत्रियः पिता । मन्त्रसम्पूजनार्थन्तु
सत्कारमितरोऽर्हति । न श्राद्धे भोजयेन्मित्रं धनैः
कार्य्योऽस्य संग्रहः । नारिं न मित्रं यं विद्यात् तं श्राद्धे
भोजयेद्द्विजम् । यस्य मित्रप्रधानानि श्राद्धानि च
हवींषि च । तस्यप्रेत्य फलं नास्ति श्राद्धेषु च हविःषु
च । यः सङ्गतानि कुरुते मोहाच्छ्राद्धेन मानवः । स
स्वर्गाच्च्यवते लोकाच्छाद्धमित्रो द्विजाधमः । सम्भो-
जनी साभिहिता पैशाची दक्षिणा द्विजैः । इहैवास्ते
तु सा लोके गौरन्धेवैकवेश्मनि । यथेरिणे वीजमुप्त्वा
न वप्ता लभते फलम् । तथाऽनृचे हविर्द्दत्त्वा न दाता लभते
फलम् । दातॄन् प्रतिग्रहीतॄंश्च कुरुते फलभागिनः ।
विदुषे दक्षिणा दत्ता विधिवत् प्रेत्य चेह च । कामं
श्राद्धेऽर्च्चयेन्मित्रं नाभिरूपमपि त्वरिम् । द्विषता
हि हविर्भुक्तं भवति प्रेत्य निष्फलम् । यत्नेन भोज-
येच्छ्राद्धे बह्वृचं वेदपारगम् । शाखान्तगमथाध्वर्य्युं
छन्दोगन्तु समाप्तिकम् । एषामन्यतमो यस्य भुञ्जीत
श्राद्धमर्च्चितः । पितॄणां तस्य तृप्तिः स्याच्छाश्वती
साप्तपौरुषी । एष वै प्रथमः कल्पः प्रदाने हव्यकव्ययोः ।
अनुकल्पस्त्वयं ज्ञेयः सदा सद्भिरनुष्ठितः । मातामहं
मातुलञ्च स्वस्रीयं श्वशुरं गुरुम् । दौहित्रं विट्पतिं
[Page1833-b+ 38]
बन्धुमृत्विग्याज्यौ च भोजयेत् । न ब्राह्मणं परीक्षेत
दैवे कर्म्मणि धर्म्मवित् । षित्र्ये कर्मणि तु प्राप्ने परीक्षेत
प्रयत्नतः । ये स्तेनपतितक्लीवा ये च नास्तिक्रवृत्तयः । तान्
हव्यकव्ययोर्विप्राननर्हान्मनुरब्रवीत् । जटिलञ्चानधीयानं
दुर्बलं कितवन्तथा । याजयन्ति च ये पूगांस्तांश्च श्राद्धे
न भोजयेत् । चिकित्सकान् देवलकान् मांसविक्रयि-
णस्तथा । विपणेन च जीवन्तो वर्ज्याः स्युर्हव्यकव्ययोः ।
प्रेष्यो ग्रामस्य राज्ञश्च कुनखी श्यावदन्तकः । प्रतिरोद्धा
गुरोश्चैव त्यक्ताग्निर्व्वार्द्धषिस्तथा । यक्ष्मी च पशुपा-
लश्च परिवेत्ता निराकृतिः । ब्रह्मद्विट् परिवित्तिश्च
गणाभ्यन्तर एव च । कुशीलवोऽवकीर्णी च वृषलीपति-
रेव च । पौनर्भवश्च काणश्च यस्य चोपपतिर्गृहे ।
भृतकाध्यापको यश्च भृतकाध्यापितस्तथा । शूद्रशिष्यो
गुरुश्चैव वाग्दुष्टः कुण्डगोलकौ । अकारणपरित्यक्ता
मातापित्रोर्गुरोस्तथा । ब्राह्म्यैर्यौनैश्च सम्बन्धैः संयो-
गं पतितैर्गतः । अगारदाही गरदः कुण्डाशी सोम-
विक्रयी । समुद्रयायी वन्दी च तैलिकः कूटकारकः ।
पित्रा विवदमानश्च कितवो मद्यपस्तथा । पापरोग्यभि-
शस्तश्च दाम्भिको रसविक्रयी । धनुःशराणां कर्त्ता च
यश्चाग्रेदिधिषूपतिः । मित्रध्रुक् द्यूतवृत्तिश्च पुत्रा-
चार्य्यस्तथैव च । भ्रामरी गण्डमाली च श्वित्र्यथो
पिशुनस्तथा । उन्मत्तोऽन्धश्च वर्ज्याः स्युर्व्वेदनिन्दक एव
च । हस्तिगोऽश्वोष्ट्रदमको नक्षत्रैर्यश्च जीवति ।
पक्षिणां पोषको यश्च युद्धाचार्य्यस्तथैव च । स्रोतसां भेदको
यश्च तेषाञ्चावरणे रतः । गृहसंवेशको दूती वृक्षारो-
पक एव च । श्वक्रीडी श्येनजीवी च कन्यादूषक
एव च । हिंस्रो वृषलवृत्तिश्च गणानाञ्चैव याजकः ।
आचारहीनः क्लीवश्च नित्यं याचनकस्तथा । कृषिजीवी
श्लीपदी च सद्भिर्निन्दित एव च । औरभ्रिको माहि-
षिकः परपूर्व्वापतिस्तथा । प्रेतनिर्हारकश्चैव वर्जनीयाः
प्रयत्नतः । एतान् विगर्हिताचारानपाङ्क्तेयान् द्विजाध-
मान् । द्विजातिप्रवरो विद्वानुभयत्र विवर्जयेत् । ब्राह्मण-
स्त्वनधीयानस्तृणाग्निरिव शाम्यति । तस्मै हव्यं न दातव्यं
न हि भस्मनि हूयते । अपाङ्क्तदाने यो दातुर्भवत्यूर्द्धं
फलोदयः । दैवे हविषि पित्र्ये वा तं प्रवक्ष्याम्यशेषतः ।
अव्रतैयंद्द्विजैर्भुक्तं परिवेत्त्रादिभिस्तथा । अपाङ्क्तेयैयेद-
न्यैश्च तद्वै रक्षांसि भुञ्जते । दाराग्निहीत्रसयोग
कुरुते योऽग्रजे स्थितो । परिवेत्ता स विज्ञेयः परिवि-
[Page1834-a+ 38]
त्तिस्तु पूर्व्वजः । परिवित्तिः परीवेत्ता यया च परि-
विद्यते । सर्व्वे ते नरकं यान्ति दातृयाजकपञ्चमाः ।
भ्रातुर्मृतस्य भार्य्यायां योऽनुरज्येत कामतः । धर्म्मे-
णापि नियुक्तायां स ज्ञेयो दिधिषूपतिः । परदारेषु
जायेते द्वौ सुतौ कुण्डगोलकौ । पत्यौ जीवति कुण्डः
स्यान्मृते भर्त्तरि गोलकः । तौ तु जातौ परक्षेत्रे
प्राणिनौ प्रेत्य चेह च । दत्तानि हव्यकव्यानि नाश-
येते प्रदायिनाम् । अपाङ्क्यो यावतः पाङ्क्त्यान्
भुञ्जानाननुपश्यति । तावतां न फलं तत्र दाता
प्राप्नोति बालिशः । वीक्ष्यान्धो नवतेः, काणः षष्टेः,
श्वित्री शतस्य तु । पापरोगी सहस्रस्य, दातुर्नाशयते
फलम् । यावतः संस्पृशेदङ्गैर्ब्राह्मणान् शूद्रयाजकः ।
तावतां न भवेद्दातुः फलं दानस्य पौर्त्तिकम् । वेदवि-
च्चापि विप्रोऽस्य लोभात् कृत्वा प्रतिग्रहम् । विनाशं
व्रजति क्षिप्रमामपात्रमिवाम्भसि । सोमविक्रयिणे विष्ठा,
भिषजे पूयशोणितम् । नष्टं देवलोके दत्तम्, अप्रतिष्ठन्तु
वार्द्धुषौ । यत्तु बाणिजके दत्तं, नेह नामुत्र तद्भवेत् ।
भस्मनीव हुतं हव्यं तथा पौनर्भवे द्विजे । इतरेषु
त्वपाङ्क्येषु यथोद्देष्टेष्वसाधषु । मेदोऽसृङ्मांसमज्जास्थि
वदन्त्यन्नं मनीषिणः । अपाङ्क्योपहता पङ्क्तिः पाव्यते
यैर्द्विजोत्तमैः । तान्निबोधत कात्र्स्न्येन द्विजाग्र्यान् पङ्क्ति-
पावनान् । अग्र्याः सर्वेषु वेदेषु सर्व्वप्रवचनेषु च ।
श्रोत्रियान्वयजाश्चैव विज्ञेयाः पङ्क्तिपावनाः । त्रिणाचि-
केतः पञ्चाग्निस्त्रिसुवर्णः षडङ्गवित् । ब्राह्म्यदेयात्मसन्तानो
ज्येष्ठसामग एव च । वेदार्थवित् प्रवक्ता च ब्रह्मचारी
सहस्रदः । शतायुश्चैव विज्ञेया ब्राह्मणाः पङ्क्तिपावनाः”
भाग० ४, १८, १८ । “वत्सेन पितरोऽर्यम्णा कव्यं क्षीर-
मधुक्षतेति” पृथिव्याः पितृभिः कव्यरूपक्षीर-
दोहनात् तस्य तदन्नत्वम् । कु--शब्दे कर्मणि यत् । २ स्तुत्ये
“कव्योऽसि कव्यवाहनः” ताण्ड्य० ब्रा० । “कव्यः स्तुत्यः”
भा० । कवलं कवः कु--भावे अप् कवे साधु यत् । ३ स्तव-
साधकेस्तोतरि । “वीती जनस्य दिव्यस्य कव्यैरधि” ऋ० ९,
९१, २ । “कव्यैः कवनसाधुभिः स्तोतृभिः” भा० ।
<LEND>
