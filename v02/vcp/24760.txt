<L>24760<pc>3556,b<k1>दारिद्र्य<k2>दारिद्र्य
दारिद्र्य¦ न० दरिद्रस्य भावः ष्यञ् । दरिद्रतायां दुर्गती
धनादिराहित्ये “प्रणीय दारिद्र्यदरिद्रतां नृपः” नैष०
दारिद्र्यवर्णनं मृच्छकटिकायां यथा
“सुखं हि दुःखान्यनुभूय शोभते घनान्धकारेष्विव दीप-
[Page3557-a+ 38]
दर्शनम् । सुखात्तु यो याति नरो दरिद्रतां धृतः शरी-
रेण मृतः स जीवति । दारिद्र्यमनन्तकं दुःखम् ।
षयस्य! न ममार्थान् प्रति दैन्यम् । पश्य “एतत्तु मां
दहति यद्गृहमस्मदीयं क्षीणार्थमित्यतिथयः परिवर्ज-
यन्ति । संशुष्कसान्द्रमदलेखसिव भ्रमन्तः कालात्यये
मधुकराः करिणः कपोलम्” । सत्यं न मे विभवनाश-
कृतास्ति चिन्ता, भाग्यक्रमेण हि धनानि भवन्ति
यान्ति । एतत्तु मां दहति नष्टधनाश्रयस्य यत् सौहृ-
दादपि जनाः शिथिलोभवन्ति । दारिद्र्याद्ध्रियमेति
ह्रीपरिगतः प्रभ्रश्यते तेजसो, निस्तेजाः परिभू-
यते, परिभवार्न्निर्चेदमापद्यते । निर्विण्णः शुचमेति,
शोकपिहितो बुद्ध्या परित्यज्यते, निर्वुद्धिः क्षयमेत्यहो
निधनता सर्वापदामास्पदम् । दारिद्र्यं हि पुरुषस्य ।
निवासश्चिन्तायाः परपरिभवो वैरमपरं, जुगुप्सा
मित्राणां स्वजनजनविद्वेषकरणम् । वनं गन्तुं बुद्धि-
र्भवति च कलत्रात् परिभवो, हृदिस्थः शोकाग्निर्न च
दहति सन्तापयति च” । तत्रैव अन्यत्र स्थाने “दारि-
द्र्यात् पुरुषस्य बान्धवजनो वाक्ये न सन्तिष्ठते, सुस्निग्धा
विमुखीभवन्ति सुहृदः स्फारीभवन्त्यापदः । सत्वं
ह्रासमुपैति शीलशशिनः कान्तिः परिम्लायते, पापं
कर्म च यत्परैरपि कृतं तत्तस्य सम्भाव्यते । सङ्गं नैव
हि कश्चिदस्य कुरुते सम्भाष्यते नादरात् सम्प्राप्तो गृह-
मुत्सवेषु धनिनां सावज्ञमालोक्यते । दूरादेव महाज-
नस्य विहरत्यल्पच्छदो लज्जया मन्ये निर्धनता प्रकाम-
मपरं षष्ठं महापातकम् । दारिद्र्य! शोचामि भव-
न्तमेवमस्मच्छरीरे सुहृदित्युशित्वा । विपन्नदेहे मयि
श्रन्दभाग्ये, ममेति चिन्ता क्व गमिष्यसि त्वम्” ।
तत्सूचकयोगभेदा जातकपद्धतावुक्ता यथा “समस्तपाप-
खेचरैर्युतेक्षितं धनाभिधम् दरिद्रताविधायकं वि-
शेषतः कुशानुना” । “बुधगुरुकवयश्चेद्वित्तगा वित्तनाशं
विदधति यदि दृष्टाः सोमसौम्येन्दुपुत्रैः” “क्षोणः शशी
ज्ञेन विलोकितोऽर्थे पूर्वाजितार्थस्य विनाशदः स्यात्” ।
“नवीनवित्तागमरोधकोभवेत् रविर्धनेऽत्यष्टिमिते कुजोऽङ्के
षङ्गिंशके ज्ञेधननाशदः स्यात्” । नाभनयोगशब्दे वक्तव्य-
लक्षणशूलयुगगोलकयोगैर्दरिद्रताप्तिः वृहज्जा० उक्ता यथा
“विघनश्च शुले” “धनविरहितः पाषण्डी वा युगे त्वथ गो-
लके विधनमलिन” इत्यादि “पुष्पवन्तार्कियोगे स्यान्मूर्खो
धूर्त्तो धनोज्झितः” । “तपनारार्कपुत्राणां योगे निःस्योऽति
[Page3557-b+ 38]
दुःखितः” । “नृपतेर्वंशजातीऽपि केमद्रुमभवो नरः ।
मलिनो दुःखितो नीचो निःस्वोदासः खलो भवेत्” ।
अस्य अपवादः “लग्नाद्विधोर्वा वृद्धिस्थैः शुभैः सर्वैः शुभं
फलम् । द्वाभ्यां मध्यं तथैकेनाल्पं चेन्नास्ति दरिद्रता” ।
जातकपद्धतिः ।
<LEND>
