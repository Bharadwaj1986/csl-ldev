<L>5<pc>0035,b<k1>अंश<k2>अंश
अंश¦ पु० अंश--भावेऽच् । विभागे “सकृदंशो निपतति सकृत्-
कन्या प्रदीयते । सकृदाह ददानीति त्रीण्येतानि सकृत्
सकृदिति स्मृतिः । कर्म्मणि अच् । विभाज्ये “द्वावंशौ
प्रतिपद्येत विभजन्नात्मनः पितेति” “द्व्यंशहरोऽर्द्धहरो वा
पुत्रवित्तार्ज्जनात् पितेति” च स्मृतिः । संख्यासूचकाङ्कविभाज्ये
तथाङ्के, च “अन्योन्यहाराभिहतौ हरांशाविति” अंशाहति-
श्छेदबधेन भक्तेति” भजेच्छिदोऽंशैरथ तैर्विमिश्रैरिति
च लीला० । करणे अच् । अवयवे “अंशुरंशुष्टे देव!
सोमाप्यायस्वेति” यजु० । अंशुरंशुः सर्व्वोप्यवयव इति वेद-
दीपः । “अंशिनः स्वांशगात्यन्ताभावं प्रति मृषात्मतेति”
वेदान्तपरि० । “अंशो नानाव्यपदेशादिति” शारीरक
सूत्रम्, जीवस्य निरवयवब्रह्मावयवत्वाभावमाशङ्क्य भाष्य-
कृता अंश इवेति व्याख्यातम् । तत्समानार्थकं “ममैवांशो
जीवलोके जीवभूतः सनातन” इति गीतावाक्यम् । “चतु-
र्द्दश्यष्टमांशे च क्षीणो भवति चन्द्रमाः अमावास्याष्टमांशे
च ततः किल भवेदणुरिति, स्मृतिः । विशेषावयवे, राशि-
चक्रस्य षष्ट्युत्तरशतत्रयधा विभाजके भागे, राशेस्त्रिंशद्धा
[Page0036-a+ 38]
विभाजके अवयवे, “अक्षस्यांशाः समाख्याताः षष्ट्युत्तर-
शतत्रयमिति “क्षेत्रं होरा च द्रेक्काणं नवांशोद्वादशांशकः ।
त्रिंशाशश्चेति विज्ञेयः षड्वर्ग इति च ज्योतिषम् नवमितो-
ऽंशः (राशेत्रिंशभागः) नवांशः एवं द्वादशांशादयः ।
स च अंशः षष्टिकलात्मकः कला तु षष्टिविकलात्मिका ।
नवभिर्विभक्ते राशेः त्रिंशात्मके नवांशे च । “द्विभर्त्तृका
मेषनवांशके स्यात्” इत्युपक्रम्य “निःस्वा मृगांशे” इति,
“विगुणा घटांशे” इति च व्यवहारचमत्कारः । ६, १,
२०३ पा० सू० वृषादिषु पाठात् अस्य आद्युदात्तत्वम् ।
<LEND>
