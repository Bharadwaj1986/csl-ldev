<L>9948<pc>1355,b<k1>उपाय<k2>उपाय
उपाय¦ पु० उप + अय--भावे घञ् । १ उपगमे । उपाय्यतेऽ-
र्थोऽनेन करणे घञ् । २ साधने, स च द्विविधः
लौकिकोऽलौकिकश्च तत्र घटादिकं प्रति दण्डादिर्लौकिक
उपायः स्वर्गं प्रति यागादिरलौकिक उपायः । “उपायेन
च यच्छक्यं तच्छक्यं न पराक्रमे” हितो० । “पुंसो-
नेष्टाभ्युपायत्वात्” कुसु० । ३ राज्ञां रिपुनिराकरणहेतुषु
सामादिषु च । “चतुर्थोपायसाध्ये तु रिपौ सान्त्व-
मपक्रिया” । “उपायमास्थितस्यापि नश्यन्त्यर्थाः
प्रमाद्यतः” माघः । “सर्व्वोपायैस्तथा कुर्य्यान्नीतिज्ञः
पृथिवीपतिः” मनुः । राज्ञां विजयोपायाश्च सामादयश्च-
त्वारः “साम भेदश्च दण्डश्च दानञ्चैव चतुष्टयम् । उ-
पायाः कथि ताराज्ञां स्वार्थसम्पत्तयेध्रुवम्” इत्युक्तेः एतेषां
लक्षणानि तत्तच्छब्दे वक्ष्यन्ते । क्वचित् सप्तोपायाः पठ्य-
न्ते । “साम दानञ्च भेदश्च दण्डश्चेति चतुष्टयम् । मायो-
पेक्षेन्द्रजालञ्च सप्तोपायाः प्रकीर्त्तिताः” शृङ्गारोपायौ च
द्वौ “शृङ्गारे तु पुराविद्भिरुपायौ द्वौ प्रकीर्त्तितौ । उपायौ
द्वौ प्रयोक्तव्यौ कान्तासु सुविचक्षणैः । सामद्राने इति प्राहुः
शृङ्गाररसकोविदाः । भेदे प्रयुज्ममाने हि रसाभासस्तु
जायते । निग्रहे रसभङ्गः स्यात्तस्मात्तौ दूषितौ बुधैः”
इत्यालङ्कारिकोक्तेः । ४ प्रयुक्तधनप्राप्तिसाधगे उत्तमर्ण-
व्यापारभेदे च “यैर्यैरुपायैरर्थं स्वं प्राप्नुयादुत्तमर्ण्णिकः ।
तैस्तैरुपायैः संगृह्य दाप्रयेदधमर्ण्णिकम्” मनुः । ते चो-
पायाः मनुना दर्शिता यथा “धर्म्मेण व्यवहारेण,
छलेनाचरितेन च । प्रयुक्तं साधयेदर्थं पञ्चमेन वलेन च” ।
तत्र धर्म्म उक्तो वृहस्पतिना “सुहृत्सम्बन्धिसन्दिष्टैः
साम्ना चानुगमेन च । प्रायेण वा ऋणी दाप्योधर्मएष
उदाहृतः” छलादीनि त्रीण्युक्तानि तेनैव “छद्मना
याचितञ्चार्थमानीय ऋणिकाद्धनी । अन्याहृतानि वाऽऽहृत्य
दाप्यते यत्र सोपधिः । दारपुत्रपशून् हृत्वा कृत्वा द्वारो-
पवेशनम् । यत्रार्थी दाप्यतेऽह्यर्थं तदाचरितमुच्यते । बद्ध्वा
स्वगृहमानीय ताडनाट्यैरुपक्रमैः । ऋणिकोदाप्यते यत्र
बलात्त्कारः स कीर्त्तितः” व्यवहारस्तु मनुना स्वयं
दर्शितः । “अर्थेऽपवदमानं तु कारणेन विभावितम् ।
दापयेद्धनिकस्यार्थं दण्डलेशञ्च शक्तितः” । तेन राजा-
वेदनरूपोव्यवहारः” कुल्लू० (नालिश) । मेधातिथिस्तु
निःस्वो व्यवहारेण दापयितव्यः अन्यत् कर्मोपकरणं धनं
दत्त्वा, कृषिवाणिज्यादि तेन कारयित्वा तत्रोत्पन्न धन
तस्माद्गृह्णीयादित्याह” । ५ उपक्रमे च ।
<LEND>
