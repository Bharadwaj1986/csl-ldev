<L>22128<pc>3230,b<k1>तपती<k2>तपती
तपती¦ स्त्री । सूर्य्यस्य कन्यायां संवरणनृपस्य भार्य्यायां कुरुरा-
जमातरि । “ततः संवरणात् सौरी तपती सुषुवे कुरुम्”
मा० आ० ९४ अ० । “संवरणः खलु वैवस्वतीं तपतीं
नामोपयेमे तस्यामस्य जज्ञे कुरुः” ९५ अ० । १७१ अ० ।
तत्कथा “अर्जुन उवाच तापत्य इति यद्वाक्यमुक्तवा-
[Page3231-a+ 38]
नसि मामिह । तदहं ज्ञातुमिच्छामि तापत्यार्थविनि-
श्चयम् । तपतोनाम का चैषा तापत्या यत्कृते वयम् ।
कौन्तेया हि वयं साधो! तत्त्वमिच्छामि वेदितुम् ।
वैशम्पायन उवाच । एवमुक्तः स गन्धर्वः कुन्तीपुत्रं धन-
ञ्जयम् । विश्रुतां त्रिषु लोकेषु श्रावयामास वै कथाम् ।
गन्धर्व उवाच । हन्त ते कथयिष्यामि कथामेतां मनो-
रमाम् । यथावदखिलां पार्थ! सर्वबुद्धिमतांवर! ।
उक्तवानस्मि येन त्वां तापत्या इति यद्वचः” ।
“य एष दिवि घिष्ण्येन नाकं व्याप्नोति तेजसा । एतस्य
तपती नाम बभूव सदृशी सुता । विवस्वतो वैदेवस्य सावित्र्य-
वरजा विभोः । विश्रुता त्रिषु लोकेषु तपती तपसा युता ।
न देवी नासुरी चैव न यक्षी न च राक्षसी । नाप्सरा
न च गन्धर्वी तथा रूपेण काचन । सुविभक्ताऽन-
वद्याङ्गी स्वसितायतलोचना । स्वाचारा चैव साध्वी च
सुवेशा चैव भामिनी । न तस्याः सदृशं किञ्चित् त्रिषु
लोकेषु भारत! । भर्त्तारं सविता मेने रूपशीलगुण-
श्रुतैः । सम्प्राप्तयौवनां पश्यन् देयां दुहितरन्तु ताम् ।
नोपलेभे ततः शान्तिं सम्प्रदानं विचिन्तयन् । अथर्क्षपुत्रः
कौन्तेय! कुरूणामृषभो बली । सूर्य्यमाराधयामास
नृपः संवरणस्तदा । अर्घ्यमाल्योपहाराद्यैर्गन्धैश्च
नियतः शुचिः । नियमैरुपवासैश्च तपोभिर्विविधैरपि ।
शुश्रूषुरनहंवादी शुचिः पौरवनन्दनः । अंशुमन्तं
समुद्यन्तं पूजयामास भक्तिमान् । ततः कृतज्ञं धर्मज्ञं
रूपेण सदृशं भुवि । तपत्याः सदृशं मेने सूर्य्यः
संवरणं पतिम् । दातुमेच्छत्ततः कन्यां तस्मै संवरणाय
ताम् । नृपोत्तमाय कौरव्य! विश्रुताभिजनाय च” ।
भा० आ० १७१ अ० ।
<LEND>
