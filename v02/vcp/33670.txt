<L>33670<pc>4438,a<k1>प्रतिग्रह<k2>प्रतिग्रह
प्रतिग्रह¦ पु० प्रति + ग्रह--अप् । १ स्वीकारे २ अदृष्टार्थदत्त-
द्रव्यस्य ग्रहणे ३ सैत्यपृष्ठे ४ पतद्ग्रहे च मेदि० । प्रति-
ग्रहश्चादृष्टार्थत्यक्तद्रव्यस्वीकारः । तत्र दानस्यैव स्वस्वत्व
ध्वंसमित परस्वत्वोन्पत्तिं प्रति हेतुता प्रतिग्रहस्य तु
यथेष्टविनियोगार्हताप्रयोजकस्वत्वं प्रति कारणता
यथोक्तं दायभागे
“दृष्टञ्च लोकेऽपि दाने हि चेतनोद्देशविशिष्टत्यागादेव
दातृव्यापारात् सम्प्रदानस्य द्रव्ये स्वामित्वम् । न च
स्वोकरणात् स्वत्वं स्वकर्तुरेव दातृत्वापत्तेः परस्वत्वा
पत्तिफलेन हि दानरूपता तच्च फलं सम्प्रदानाधीनं यथा
देवतोद्देशेन द्रव्यत्यागं कुर्वन्नपि यजमानो न होता किन्तु
तस्यैव त्यागस्य होमाभिधाननिमित्तं प्रक्षेपं कुर्वन् ऋत्वे
गेव होतेत्युच्यते तद्वदत्रापि स्यात् । किञ्च मनसा पात्र
[Page4438-b+ 38]
मुद्दिश्येत्यादिशास्त्रे स्वीकारात् प्रागेव दानपदा दृष्टम् ।
ननु ग्रहणं स्वीकारः अभूततद्भावे च्विप्रयोगात् अस्वं स्वं
कुर्वन् व्यापारः स्वीकारो भवति कथं तत् प्रागेव स्वत्वम् ।
उच्यत उत्पन्नमपि स्वत्वं सम्प्रदानव्यापारेण ममेदमिति
ज्ञानेन यथेष्टव्यवहारार्हं क्रियत इति स्वीकारशब्दार्थः ।
याजनाध्यापनसाहचर्व्याच्च प्रतिग्रहस्य स्वत्वमजनयती-
ऽपि अजेनरूपता न विरुद्धा याजनादौ दक्षिणादानादेव
स्वत्वात्” मूलम् । व्याख्यातमेतत् श्रोकृष्णेन यथा
“ननु त्यागात् केवलं स्वत्वनाशः सम्प्रदानस्वत्वं तु ममे-
दमिति भाविस्वत्वावगाहितत्स्वीकारादेवेति मतं निरा-
करोति नचेति । स्वीकर्तुरेवेत्येवकारेण त्यक्तुर्व्यव-
च्छेद । इदमुपपादयति परस्वत्वापत्तिफलेन हीति ।
अत्रायमाशयः धात्वर्यतावच्छेदकफलानुकूलव्यापारवत
एव तृजन्ततद्धातुव्य्यदेश्यत्वं यथा धात्वर्यतावच्छेदकोत्तर-
देशसंयोगानुकूलव्योपारवति चैत्रे गन्तेति व्यवहारः ।
स्वीकारस्य स्वत्वहेतुत्वे धात्वर्थतावच्छेदकपरस्वत्वामुकूल-
स्वीकाररूपव्यापारवतः स्वीकर्त्तरेव दातृपदव्यपदेश्यत्वा-
पत्तिरिति पूर्वस्वत्वध्वंसरूपफलस्य न तद्व्यपदेशनिया-
मकता तथात्वे उपेक्षितुछपि दातृपदव्यपदेश्यत्वापत्ति-
रिति । केचित्तु स्वीकारस्य स्वत्वहेतुत्वे परस्वत्वफलोप-
हितत्यागात्मकदाने सर्वांशे एकस्यापि कर्तृत्वासन्धवात्
एकांशमादायैव दातृत्वव्यवहारे कर्त्तव्ये प्रधानीभूतफलां-
शानुकूलव्यः पारवत्येव दातृव्यवहारः स्यादिति व्याचक्रुः ।
दृष्टान्तेनेदं द्रढयति यथा होति । होमाभिधाननि-
मित्तर्मिति । विशिष्टदेशावच्छिन्नपक्षेपोपहितत्यानस्य
होमत्वात् प्रक्षेपस्य तदभिधाननिमित्तत्वमित्यर्थः । तेन
हुधात्वर्यतावच्छेदकप्रक्षेपानुकूलव्यापारवति ऋत्विजि-
होतेति व्यपदेशो यथा तथेत्यर्यः । व्यागस्य स्वत्वहतुत्व
स्फुटमेव शास्त्रं प्रमाणयति किञ्चेति । आदिना भूमौ
तोयं विनिःक्षिपेदित्युत्तरप्रतीकपरिग्रहः । शास्त्रे शास्त्र-
कोधितत्यगे । दानपदं दृष्टमिति । “विद्यते सागर-
स्वान्तो दानस्यान्तो न विद्यते” इति तद्वचनस्योत्तरार्द्धे
दानपदं प्रयुक्तमित्यर्थः । तथाच निरन्वरयोरेव स्वस्वत्ववंस-
परस्वत्वात्पत्तिफलयोर्ददातिघात्वर्थतावच्छेदकत्वात् दा-
नस्य परस्वत्वहेतुता शास्त्रसिद्धैवेति भावः । स्वीका-
रात् प्रागेव स्वत्वे ग्रहणस्य स्वीकारपदार्थत्वासम्भबमाश-
ङ्कते नन्विति । खीकारशब्दार्थ इति । तथाच स्वपदस्य
यथेष्टविनियोगार्हत्वविशिष्टे लक्षणेति भावः । ननु याज-
[Page4439-a+ 38]
नाध्यापनप्रतिग्रहैर्ब्राह्मणो धनमार्जयेदित्यत्र राजसूयेन
यजेतेत्यादिवत् याजनाद्यात्मकैर्द्धनमर्जयेदित्यन्वयात् प्रति-
ग्रहस्यार्जनरूपता सिद्धा प्रतिग्रहस्य स्वत्वाहेतुत्व च त-
द्विरुद्धं स्वत्वहेतुव्यापारस्येवार्जनत्वादत आह याजनेति ।
अर्जनरूपता अर्जनपदव्यपदेशः । अविरोधमुपपादयति
याजनादाविति तथा च याजनादीनां स्वत्वाहेतुत्वेन तद-
न्वयानुरोधवत् अर्जयेदित्यत्रार्जनत्वं न स्वत्वजनकत्वं
किन्तु स्वत्वप्रयोजकत्वमेव तच्च प्रतिग्रहेऽप्यक्षतं दत्ते
सत्ययं प्रतीगृह्णातीत्यवधारण एव तदुद्देशेन दातुस्त्या-
नात् तत्स्वत्वोदयात् प्रतिग्रहवैमुख्यज्ञाने तद्व्यतिरेका-
च्चेति भावः” ।
“न च दानस्य स्वत्वहेतुत्वे प्रमाणाभावः “सप्तावित्तागमा
धर्म्यादायो लाभः क्रयो जयः । प्रयोगः कर्मयोगश्च
सत्प्रतिग्रह एव च” इत्यादिमन्वादिवचनैस्तस्य स्वत्व
हेतुत्वाप्रतिपादनादिति वाच्यं ब्राह्मणाय त्यक्तायां गवि
गौरियं ब्राह्मणस्य न तु ममेत्यादिसार्वजनीनप्रतीतेरेव
तत्र प्रमाणत्वात् प्रदानं स्वाम्यकारणमितिवचनाच्च अत
एव विदेशस्थं पात्रमुद्दिश्य त्यक्तधने स्वीकारमन्वरेणैव
पात्रस्य मरणस्थले पिवृदायत्वेन तद्धनं पुत्रादिभिर्विभज्य
मृह्यते अन्यथा तैरिव उदासीनैरपि तद्धनस्यारण्य
कुशादेरिवोपादाने यथेष्टनियोगे च प्रत्यवायो न स्यात् ।
नन्वेवं दानादेव स्वत्वसिद्धेर्दत्तवस्तुनि स्वीकारो व्यर्थ
इति चेन्न “लब्ध्वा चाष्टगुणं फलमित्यादि” स्मृतेः प्रतिग्र
हीतरि द्रव्यदानस्य फलविशेषं प्रति हेतुत्वोन तादृशफल-
सम्पत्त्यर्थमेव प्रतिग्रहस्योपयोगात् याजनाध्यापनप्रति-
ग्रहैर्द्विजो धनमर्जयेदित्यादिश्रुन्या प्रामुक्तस्मृत्या च प्रति-
यहस्यापि स्वत्वहेतुत्वबोधनाच्च स्वत्वजनकव्यापारस्यैवा-
र्जनपदार्थत्वात्” शब्दशक्तिप्र० । अधिकं दानशब्दे दृश्यम् ।
द्रव्यभेदप्रतिग्रहे दोषस्तु अग्राह्यशब्दे उक्तस्तत्र
अयाचितस्य विषयभेदे प्रतिग्रहे न दोषः यथा
“अयाचितोपपम्ने तु नास्ति दोषः प्रतिग्रहे । अमृतं
तं विदर्देवास्तस्मात्तन्नैव निर्णुदेत् । मुरुभृत्यांश्चोज्जि-
हीर्षुरर्चिष्यत् देवतातिथीन् । सर्वतः प्रतिगृह्णीयात्
न तु तृप्येत् स्वयं ततः । साधुतः पतिगृह्णीयादथ बाऽ-
साधुतो द्विजः । गुणवानल्पदोषश्च निर्गुणो हि नि-
मज्जकि । एवं तस्करवृत्त्या वा कृत्वाभरणमात्मनः ।
कुर्य्याद्विशुद्धि परतः प्रायश्चित्तं द्विजोत्तमः” । गारुडे
१५ अ० । अधिकम् अग्रे दर्शयिष्यमाणे शु० तत्त्वग्रन्थे
[Page4439-b+ 38]
दृश्यम् । तीर्थप्रतिग्रहनिषेधो यथा “स्वकार्ये पितृकार्य्ये
वा देवताभ्यर्चनेऽपि वा । निष्फलं तस्य तत्तीर्थं यावत्
तद्धनमश्नुते । अतस्तीर्थे न गृह्णीयात् पुण्येष्वायतनेषु
च” कौर्मे ३३ अ० । राजादितः प्रतिग्रहनिषेधो यथा
“न राज्ञः प्रतिगृह्णीयान्न शूद्रपतितादषि । न चान्य-
स्मादशक्तश्च निन्दितात् वर्जयेद्बुधः” कौर्मे १५ अ० ।
आपदि गर्हितप्रतिग्रहस्थादोषः वृहत्परा० “प्रोक्तप्र-
तिग्रहामावे प्राप्तायां वृहदापदि । विपोऽश्नन् प्रतिगृ-
ह्नन् वा यतस्ततोऽपि नाघमाक् । गुर्वादिपोष्यवर्गार्थं
देवाद्यर्थञ्च सर्वशः । प्रत्यादद्याद्द्विजो यस्तु भृत्यर्थमा-
त्मनोऽपि च । दधिक्षीराज्यमांसानि नन्घपुष्याम्बुमत्स्य-
कान् । शव्यामांसासनं शाकं प्रत्याख्येयं न कर्हिचित् ।
अपि दुष्कृतकर्मभ्यः समांदद्यादयाचितम् । पतितेभ्यस्त-
थाऽन्येभ्यः प्रतिग्राह्यमसंशयम्” । प्रतिग्रहीतुं शक्तस्य
तत्त्यागे तत्रैव स्थानान्तरे स्वर्ग उक्तो यथा “शक्तःप्रति-
ग्रहीतुं यो वेदवृत्तः सुसंयतः । लभ्यमानं न गृह्णाति
स्वगंस्तस्य सुनिश्चितम् । प्रतिग्रहमृणं वापि याचितं यो
न यच्छति । तत्कोटिगुणितिग्रस्तो मृतो दासत्वमृच्छति” ।
दाता च न स्मरेद्दानं प्रातिग्राही न याचते । तावुभौ
नरकं याठो दाता चैव प्रतिग्रही । वदन्ति कवयः
केचिद्दानप्रतिग्रहौ प्रति । प्रत्यक्षं लिङ्गमेवेह दातृ-
याचकयोर्बलम् । दातृहस्तो भवेदूर्द्ध्वमधस्तिष्ठेत् प्रति-
ग्रही । यद्दानं प्रतिगृह्णीयात् प्रतिग्राही व्रजत्यधः ।”
तस्य प्रकारमाह शु० त० विष्णुधर्मोत्तरे “भूमेः प्रतिग्रहं
कुर्य्याद्भूमेः कृत्वा प्रदक्षिणम्” । प्रदक्षिणं न सर्वस्याभूमेः
किन्तु तत्रस्थस्य प्रदक्षिणावर्त्तनमात्रं भूमेरसन्निधाने
तामुद्दिश्य प्रदक्षिणम् । “करे गृह्य तथा कन्यां दास-
दास्यौ द्विजोत्तमाः! । करन्तु हृदि विन्यस्य धर्मो ज्ञेयः
प्रतिग्रहे” “आरुह्य च गजस्योक्तः कर्णे चाश्वस्य कीर्त्तितः ।
तथाचैकशफानान्तु सर्वेषामविशेषतः । प्रतिगृह्णीत गां
पुच्छे पुच्छे कृष्णाजिनं तथा । आरण्याः पशवश्चान्ये
ग्राह्याः पुच्छे विचक्षणैः । प्रतिग्रहमथोष्ट्रस्य आरुह्य
च तथाऽऽचरेत् । वीजानां सुष्टिमादाय रत्नान्यादाय
सर्वशः । वस्त्र दशान्त आदद्यात् परिघाय तथा पुनः ।
आरुह्योपानहौ यानमारुह्यैव च पादुके । ईषायान्तु
रथं ग्राह्यं छत्रं दण्डे च धारयेत् । आयुधानि समा-
दाय तथाऽऽभूष्य विभूषणम् । वर्मध्वजौ तथा स्पृष्ट्वा
प्रविश्य च तथा गृहम् । अवतीर्य्य च सर्वाणि जल-
[Page4440-a+ 38]
स्थानानि वै द्विजाः । द्रव्याण्यन्यान्यथादाय स्पृष्ट्वा
यो ब्राह्मणः पठेत् । प्रतिग्रहीता सावित्रीं सर्वत्रैव
प्रकीर्त्तयेत् । ततस्तु सार्द्धं द्रव्येण तस्य द्रव्यस्य दैव-
तम्” भूमिर्विष्णुदेवताकेत्यादि कीर्त्तयेदित्यर्थः । “समा-
पयेत्ततः पश्चात् कामस्तुत्या प्रतिग्रहम् । विधिं धर्म-
मथो ज्ञात्वा यस्तु कुर्य्यात् प्रतिग्रहम् । दात्रा सह
तरत्येव नानादुर्गाण्यसौ द्विजः” । ब्रह्मपुराणे “व्रा-
ह्मणः प्रतिगृह्णीयाद्वृत्त्यर्थं साधुतस्तथा । अव्यश्वमपि
मातङ्गतिललौहांश्च वर्जयेत् । कृष्णाजिनहयग्राही न
भूयः पुरुषो भवेत् । शय्यालङ्कारवस्त्रादि प्रतिगृह्य
मृतस्य च । नरकान्न निवर्त्तन्ते धेनुं तिलमयीं तथा” ।
तथा “ब्रह्महत्या सुरापानमपि स्तेयं तरिष्यति । आ-
तुराद् यद्गृहीतन्तु तत्कथं वै तरिष्यति” एतदादि-
दव्य दानं ग्रहीतुर्दोषजनकम् । अनिच्छवे विद्यारहित-
त्वेनासमर्थाय च दातुरपि दोषजनकमाह दक्षः “न
केवलं हि तद्याति शेषमस्य च नश्यति” । तत् द्रव्यं
शेषं द्रव्यस्य अतएव याज्ञवल्क्यः “विद्यातपोभ्यां ही-
नेन न तु ग्राह्यः प्रतिग्रहः । गृह्णन् प्रदातारमधो-
नयत्यात्मानमेव च” । अधो नरकम् । एतद्दानप्रति-
ग्रहणोत्तरं तपोजपादिभिरात्मतारणक्षमाय स्वेच्छया
प्रतिग्रहीत्रे दानं न दोषायेत्याह विष्णुः “एतानि यदि
गृह्णाति स्वेच्छयाभ्यर्थितो न तु । तस्मै दाने न दोषो-
ऽस्ति यस्त्वात्मानन्तु तारयेत्” । तारणप्रकारमाह हा-
रीतः “मणिवासोगवादीनां प्रतिग्रहे सावित्र्यष्टसहस्रं
जपेत् पञ्चमध्यमे दशोत्तमे द्वादशरात्रं पयोव्रतं शत-
सहस्रं मसत्प्रतिग्रहेष्विति” अष्टसहस्रमष्टाधिकसहस्रम्
असत्प्रतिग्रहेषु उभयतोमुख्यादिप्रतिग्रहेषु तथाचादि-
पुराणे “किं करिष्यत्यसौ मूतो गृह्णात्युभयतोमुखीम् ।
सहस्रं वारुणाः पाशाः खुरधाराऽग्निसन्निभाः । पूर्णे व-
र्षसहस्रे तु पाश एकः प्रमुच्यते” । अत एव देवलः
“प्रतिग्रहसमर्थो हि कृत्वा विप्रो यथाविधि । नि-
स्तांरयति दातारमात्मानञ्च स्वतेजसा” । स्कान्दे “वे-
दाङ्गपारगो विप्रो यदि कुर्य्यात् प्रतिग्रहम् । न स
पापेन लिप्येत पद्ममत्रमिव म्भसा” एवं “तीर्थे न प्रति-
गृह्णीयात् पुण्येष्वायतनेषु च । निमित्तेषु च सर्वेषु न
प्रमत्तो भवेन्नरः” इति महाभारतवचनम् । प्रतिग्रहीतृ-
दोषजनके गङ्गातीरादिदेशग्रहणादिकाले दानेऽपि बोध्यम् ।
किन्त्विदानीन्तथाविधपात्राभावात् “मनसा पात्रमुद्दिश्य”
[Page4440-b+ 38]
इत्यादि प्रागुक्तवचनात्तत्तद्देशकालयोरुत्सृज्य देशान्तरे
कालान्तरे च प्रतिपादनाचारः सर्वथा समीचीनः ।
गङ्गावाक्याबल्यप्येवम् । याज्ञवल्क्यः “प्रतिग्रहसमर्थो०
हि नादत्ते यः प्रतिग्रहम् । ये लोका दानशीलानां स
तानाप्नोति पुष्कलान्” । अपबादमाह स एव “कुशाः
शाकं पयो मत्स्या गन्धाः पुष्पं दधि क्षितिः । मांस-
शय्यासनं धानाः प्रताख्येयं न वारि च” । चकाराद्-
गृहादि “शय्यागृहान् कुशान् गन्धानपः पुष्पं मणीन्
दधि । मत्स्यान् धानाः पयोमांसं शाकस्वैव न निर्णु
देत्” इति वचतात् । मणीन् विषादिनिवारकान् । तथा
“एधोदकं फलं मूलमन्नमभ्युद्धृतञ्च यत् । सर्वतः प्रति-
गृह्णीयात् मध्वथाभयदक्षिणाम्” । अभयद्रक्षिणाम् अ-
भयदानं अभयप्रद इति वक्ष्यसाणवचनात् । अभ्युद्धृतम्
अभ्यर्थ्य दत्तम् । किमिति प्रत्याख्येयम् इत्याह । तथा स्य
मनुः “अयाचिताहृतं ग्राह्यमपि दुष्कृतकर्मणः । अन्यत्र
कुलटाषण्डपतितेभ्यस्तथा द्विषः” एतद्वचनं याज्ञवल्क्य-
स्येति मिताक्षराकुल्लू कभट्टमाधवाचार्य्याः । मनोरिति
शूलपाणिः । भरद्वाजः “अयाचितोपपन्ने तु नास्ति
दोषः प्रतिग्रहे । अमृतं तद्विदुर्देवास्तस्मात्तं नैव निर्णु-
देत्” । अपवादान्तरमाह स एव “देवातिर्थ्यर्च्च नकृते गुरु-
भृत्यार्थमेव च । सर्वतः प्रतिगृह्णोयादात्मवृत्त्यर्थमेव च”
भृत्या भरणीयाः भार्य्यापुत्रादयः । तथा च मनुः “वृद्धौ
च मातापितरौ साध्वी भार्य्या सुतः शिशुः । अप्यकार्य्य
शतं कृत्वा भर्त्तव्या मनुरब्रवीत्” । आत्मवृत्त्यर्थं जीवन-
मात्रम् । “न तु तृप्येत् स्वयं ततः” इति मनुस्मृतेः ।
प्रयोगसारे “प्रतिग्रहं न गृह्णीयादात्मभोगोपलिपूसया ।
देवतातिथिपूजार्थं धनं यत्नादुपार्जयेत्” । अङ्गिराः
“कुटुम्बार्थं द्विजः शूद्रात् प्रतिगृह्णीत याचितम् । क्र-
त्वर्थमात्मने चैव न हि याचेत कर्हिचित्” । अत एव
यज्ञार्थे याचकत्रे निन्दामाह याज्ञवल्क्यः “चाण्डालो
जायते यज्ञकरणाच्छूद्रभिक्षणात्” शूद्रस्यापि अयाचित-
दातृत्वमाह नृसिंहपुराणम् “अयाचितप्रदाता च कृषि
वृत्त्यर्थमाश्रयेत् । पुराणं शृणुयान्नित्यं नरसिंहस्य पूजनम्
<LEND>
