<L>11270<pc>1607,b<k1>कक्षसेन<k2>कक्षसेन
कक्षसेन¦ पु० “परीक्षितोऽभवन् पुत्राः सर्व्वे धर्म्मार्थकोविदा ।
<>कक्षसेनोग्रसेनौ तु चित्रसेनश्च वीर्य्यवान्” भा० आ०
<>९४ अ० उक्ते परिक्षिन्नृपपुत्रभेदे । अयञ्च परिक्षित्
<>आविक्षतःपुत्रः “आविक्षतः परिक्षित्तू” इत्युपक्रमात् ।
<>“अलर्कः कक्षसेनश्च गयो गौराश्व एव चेति” यमसभास-
<>द्वर्ण्णने उक्तम् । तस्याश्रमश्च अवन्तिदेशस्थासितगिरिस्थः ।
<>“अवन्तिषु प्रतीच्यां वै” इत्युपक्रम्य “बहुमूलफलोपेतो
<>ह्यसितोनाम पर्व्वतः । आश्रमं कक्षसेनस्य पण्यस्तत्र
<>युधिष्ठिर!” भा० व० ८९ अ० । तस्य च संन्यास-
<>कथा । “कक्षसेनस्तु राजर्षिर्वसिष्ठाय महात्मने ।
<>न्यासं यथावत् संन्यस्य जगामाशु महायशाः” भा०
<>अनु० १०७ अ० । तस्य प्रातःस्मर्य्यतामाह भा० अन०
<>१६७ अ० । “कक्षसेनश्च राजर्षिर्येचान्ये नानुकी-
<>र्त्तिताः । कल्यमुत्थाय योनित्यं सन्ध्येऽह्यस्तमयोदये ।
<>पठेच्छुचिरनावृत्तः सधर्म्मफलभाग्भवेत्” । “कक्षसेनार्ष्णि-
<>सेनौ च सिन्धुद्वीपश्च पार्थिवः । एते चान्ये च बहवः
<>सिद्धिं परमिकां गताः” भा० अश्व० ९१ अ० । २ ऋषि-
<>भेदे च । यस्यापत्यमभिप्रतारी । “अथ शौनकञ्च कापेय-
<>मभिप्रतारिणं काक्षसेनिं परिबेष्यमाणौ ब्रह्मचारी वि-
<>भिक्षे” छा० उ० कक्षसेनस्यापत्यम् इञ्” भा० ।
<LEND>
