<L>21400<pc>3142,b<k1>जुहू<k2>जुहू
जुहू¦ स्त्री जुहोत्यनया हु--क्विप् नि० द्वित्वं दीर्घश्च । यज्ञिये
स्रुगाख्ये पात्रमेदे सा च पलाशघटिता” “पालाशी जुहूः”
कात्या० श्रौ० १ । ३ । ३४ । “जुहोत्यनया जुहूः स्रुक्
सा च पालाशी पलाशवृक्षकाष्ठनिर्म्मिता” कर्कः । “यस्य
पर्णमयी जुहूर्मवति न स पापं श्लोकं शृणोति” श्रुतिः ।
“पर्णमयी पलाशकाष्ठमयीत्यर्थः” । एषा चानारभ्याधी-
ताऽपि प्रकृत्यर्था यथोक्तं ताण्ड्य० ब्रा० ।
<फ्>“अनारभ्याधीतानां प्रकृतिगामित्वमिति न्यायेन
क्रत्वङ्गत्वावगमात् । स च न्यायस्तृतीयाध्याये षष्ठापादस्य
प्रथमाधिकरणे पर्णवाक्यमुदाहृत्याभिहितः । “प्रकृतौ
विकृतौ वा साद्यस्य पर्णेत्यसौ विधिः । प्रकृतेरेव वा
तुल्याद्वचनादुभयोरसौ । जुहूमाश्रित्य पर्णत्वविधिः
प्रकृतिमात्रगः । चोदकेनोभयप्राप्तेर्विकृतौ विधिनात्र
किम्” । अनारभ्य श्रूयते “यस्य पर्णमयी जुहूर्भवति न स
पापश्लोकं शृणोतीति” । तत्राव्यभिचरितक्रतुसम्बन्ध-
वतीं जुहूमाश्रित्य तद्धेतुः पर्णवृक्षो वाक्येन विधीयते ।
या जुहूः सा पर्णमयीति वाक्यञ्च प्रकृतिविकृत्योम्तुल्य-
मेव प्रवर्त्तते उभयत्राश्रयभूताया जुह्वाः सत्त्वात् ।
तस्मात् प्रकृतिविछत्योरुभयोरप्ययं विधिरिति प्राप्ते,
ब्रूमः किमयं विधिर्विकृतौ चोदकात् पूर्वन्निविशते
पश्चाद्वा । नाद्यः, आश्रयभूताया जुह्वाः चोदकमन्त-
रेणासम्भवात् । द्वितीये तु पर्णत्वमपि जुह्वा सहैव
चोदकेनातिदिश्यते, तत्र पुनर्विधिवैयर्थ्यादयं विधिः
प्रकृतिमात्रगः” । जुहोत्यस्यां दिशि--आधारे क्विप् ।
२ प्राग्देशे प्राङ्मुखतयैव होमकरणात् तस्यास्तथात्वम् ।
<LEND>
