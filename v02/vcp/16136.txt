<L>16136<pc>2405,b<k1>क्षेत्रज<k2>क्षेत्रज
क्षेत्रज¦ पु० क्षेत्रे जायते जन--ड ७ त० । “यस्तल्पजः प्रमीतस्य
<>क्लीवस्य व्याधितस्य च । स्वधर्म्मेण नियुक्तायां स पुत्रः
<>त्रेजः स्मृतः” इति मनूक्ते १ पुत्रभेदे नियोगधर्म्मश्च
<>मनुनोक्त्वा निषिध्य च वाग्दानोत्तरमेव पतिमरणे
<>विहितः यथा
<P>“देवराद्वा सपिण्डाद्वा स्त्रिया सम्यङ्ग्नियुक्तया ।
<>प्रजेप्सिताऽधिगन्तव्या सन्तानस्य परिक्षये । विधवायां
<>नियुक्तस्तु घृताक्तो वाग्यतो निशि । एकमुत्पादयेत्
<>पुत्त्रं न द्वितीयं कथञ्चन । द्वितीयमेके प्रजनं मन्यन्ते
<>स्त्रीषु तद्विदः । अनिर्व्वृत्त नियोगार्थं पश्यन्तो
<>धर्म्मतस्तयोः । विधवायां नियोगार्थे निर्वृत्ते तु यथा-
<>विधि । गुरुवच्च स्नुषावच्च वर्त्तेयातां परस्परम् । नि-
<>युक्तौ यौ विधिं हित्वा वर्त्तेयातान्तु कामतः । तावुभौ
<>पतितौ स्यातां स्नुषागगुरुतल्पगौ । नान्यस्मिन् विधवा
<>नारी नियोक्तव्या द्विजातिभिः । अन्यस्मिन् हि
<>नियुञ्जाना धर्म्मं हन्युः सनातनम् । नोद्वाहिकेषु म-
<>न्त्रेषु नियोगः कीर्त्त्यते क्वचित् । न विवाहविधावृक्तं
<>विधवावेदनं पुनः । अयं द्विजैर्हि विद्वद्भिः पशुधर्म्मो
<>विगर्हितः । मनुष्याणामपि प्रोक्तो वेने राज्यं प्रशा-
<>सति । स महीमखिलां भुञ्जन् राजर्षिप्रवरः पुरा ।
<>वर्णानां सङ्करं चक्रे कामोपहतचेतनः । ततः प्रभृति
[Page2406-a+ 38]
<>यो मोहात् प्रर्मातपतिकां स्त्रियम् । नियोजयत्यपत्यार्थं
<>तं विगर्हन्ति साधवः । यस्या म्रियेत कन्याया वाचा
<>सत्ये कृते पतिः । तामनेन विधानेन निजो विन्दत
<>देवरः । यथाविध्यधिगम्यैनां शुक्लवस्त्रां शुचिव्रताम् ।
<>मिथो भजेताप्रसवात् सकृत् सकृदृतावृतौ” ।
<P>वृहस्पतिना “उक्तो नियोगो मनुना निषिद्धः स्वयमेव
<>हि” इत्यादिना तन्निषेधौक्तः । मिताक्षरायामप्ययं पक्षो
<>द्व्यामुष्यायणप्रसङ्गे समर्थितः यथा
<>“अपुत्रेण परक्षेत्रे नियोगोत्पादितः सुतः । उभयोरप्य-
<>सौ रिक्थी पिण्डदाता च धर्म्मतः” या० । “अपुत्रो
<>गुर्वनुज्ञातः” इत्याद्युक्तविधिना अपुत्रेण देवरादिना पर-
<>क्षेत्रे परभार्य्यायां गुरु नियोगेनोत्पादितःपुत्रौभयोर्वीज
<>क्षोत्रिणोरसौ रिक्थी रिक्थहारी पिण्डदाता च
<>धर्म्मत इत्यस्यायमर्थः । यदाऽसौ नियुक्तोदेवरादिःस्वय-
<>मप्यपुत्रोऽपुत्रस्य क्षेत्रे स्वपरपुत्रार्थं प्रवृत्तोयं जनयति
<>स द्विपितृकोद्व्यामुष्यायणोद्वयोरपि ऋक्थहारी पिण्डदा-
<>ता च । यदा तु नियुक्तः पुत्रवान् केवलं क्षेत्रिणःपुत्रार्थं
<>यतते तदा तदुत्पन्नः क्षेत्रिणएव पुत्रोभवतिन वीजिनः-
<>सच नियमेन वीजिनोरिक्थहारी पिण्डदोऽपीति ।
<>यथोक्तंमनुना “क्रियाभ्युपगमात् क्षेत्रं वीजार्थं यत् प्रदी-
<>यते । तस्येह भागिनौ दृष्टौ वीजी क्षेत्रिकएवचेति” ।
<>क्रियाभ्युपगमादिति अत्रोत्पन्नमपत्यमावयोरुभयोरपि-
<>भवत्विति संविदङ्गीकरणाद्यत् क्षेत्रं क्षेत्रस्वामिना वीजिने
<>वीजवपनार्थं दीयते तस्मिन् क्षेत्रौत्पन्नस्यापत्यस्य वीज-
<>क्षेत्रिणौ भागिनौ दृष्टौ महर्षिभिः । तथा । “फलं-
<>त्वनभिसन्धाय क्षेत्रिणां वीजिनां तथा । प्रत्यक्षं
<>क्षेत्रिणामर्थो वीजाद्योनिर्व लीयसीति” मनुः । “फलं
<>त्वनभिसन्धायेति अत्रोत्पन्नमपत्यमावयोरुभयोरस्त्वि-
<>त्येवमनभिसन्धाय परक्षेत्रे यदपत्यमुत्पाद्यते तदपत्यं
<>क्षेत्रिणएव । यतोवीजाद्योनिर्वलीयसी गवाश्वादिषु-
<>तथादर्शनात् । अत्रापि नियोगोवाग्दत्ताविषयएव इ-
<>तरस्य नियोगस्य मनुना गिषिंद्धत्वात् “देवराद्धा सपिण्डाद्धा
<>स्त्रिया सम्यग्नियुक्तया । प्रजेस्पिताधिगन्तव्या सन्तानस्य
<>परिक्षये । विधवायां नियुक्तस्तु घृताक्तोवाग्यतोनिशि ।
<>एकमुत्पादयेत्पुत्रं न द्वितीय कथञ्चन” इत्येवंनियोगमुपंन्यस्य
<>मनुः स्वयमेव निषेधति । “नान्यस्मिन् विधवा नारी
<>नियोक्तव्या द्विजातिभिः । अन्यस्मिन् हि नियुञ्जाना
<>धर्म्मंहन्युःसनातनम् । नोद्वाहिकेषु मन्त्रेषु नियोगः-
[Page2406-b+ 38]
<>कीर्त्त्यते क्वचित् । न विवाहविधावुक्तंविधवावेदनं-
<>पुनः । एवंद्विजैर्हि विद्वद्भिःपशुधर्मोविगर्हितः ।
<>मनुष्याणामपि प्रोक्तोवेने राज्यं प्रशासति । स मही-
<>मखिलां भुञ्जन् राजर्षिप्रवरःपुरा । वर्णानां सङ्करञ्चक्रे
<>कामोपहतचेतनः । ततःप्रभृति योमोहात् प्रमीतपतिकां
<>स्त्रियम् । नियोजयत्यपत्यार्थे गर्हन्ते तं हि साधवः”
<>इति । नच विहितप्रतिषिद्भत्वाद्विकल्प इति मन्तव्यम्
<>नियोक्तॄणां निन्दाश्रवणात् । स्त्रीधर्म्मेषु व्यभिचारस्य-
<>बहुदोषश्रवणात् संयमस्य प्रशस्तत्वाच्च । यथाह
<>मनुरेव “कामं तु क्षपयेद्देहं पुष्पमुलफलैःश्रुभैः । नतु
<>नामापि गृह्णीयात्पत्यौ प्रेते परस्यत्विति” जीवनार्थं पुरुषा
<>न्तराश्रयणं प्रतिषिध्य “आसीतामरणात् क्षान्ता नियता-
<>व्रह्मचारिणी । योधर्म्मएकपत्नीनां काङ्क्षन्ती तमनुत्तमम् ।
<>अनेकानि सहस्राणि कौमारव्रह्मचारिणाम् । दिवं गता-
<>नि विप्राणामकृत्वा कुलसन्ततिम् । मृते भर्तरि साध्वो स्त्री
<>ब्रह्मचर्य्ये व्यवस्थिता । स्वर्गं गच्छत्यपुत्रापि यथा ते
<>व्रह्मचारिणः । अपत्यलोभाद्या तु स्त्री भर्तारमति
<>वर्तते । सेह निन्दामवाप्नोति परलोकाच्च हीयत” इति
<>पुत्रार्थमपि पुरुषान्तराश्रयणं निषेधति । तस्माद्विहित-
<>प्रतिषिद्धत्वाद्विकल्पैति न युक्तम् । एवं विवाह-
<>संस्कृतानिय्ॐगे प्रतिषिद्धे कस्तर्हि धर्म्मोनियोग इत्यतआह
<>“यस्याग्नियेत कन्याया वाचा सत्ये कृते पतिः । तामनेन
<>विधांनेन निजोविन्देत देवरः । यथाविध्यधिगम्यैनां
<>शुक्लवस्त्रां शुचिव्रताम् । मिथोभजेताप्रसवात्सकृत्सकृट्टता-
<>वृताविति” । यस्मै वाग्त्ता कन्या स प्रतिग्रहमन्तरेणैव
<>तस्याः पतिरित्यस्मादेष गम्यते । तस्मिन् प्रेते देवरस्तस्य-
<>ज्येष्ठःकनिष्ठोवा निजःसोदरोविन्देत परिणयेत् । यथा-
<>विधि यथाशास्त्रमधिगम्य परिणीयानेन विधानेन घृता-
<>भ्यङ्गवाङ्गियमादिना । शुक्लवस्त्रां शुचिव्रतां मनोवांक्वाय-
<>संयमां मिथोरहस्यागर्भग्रहोणात्प्रभृत्येकैकं वारं गच्छेत् ।
<>अयञ्च विवाहोवाचनिकोघृताभ्यङ्गादिनियमवन्नियुक्ताभिग-
<>मनाङ्गमिति न देवरस्य भार्य्यात्वमापादयत्यतस्तदुत्पन्नम-
<>पत्यं क्षेत्रस्वामिनएव मवति न देवरस्य संविदा तूमयोरपि”
<>अनेन सन्दर्भेण प्रमीतपतिकायां नियोगनिषेधात्
<>सधवायामनिषेधः तेन पाण्डुराजेन कुन्त्यां माद्र्यां च
<>नियोगद्वारा पुत्राणामुत्पादनं न विरुद्धम् ।
<>वस्तुतः “अनेकधा कृताः पुत्रा ऋषिभिर्यैः पुरातनैः न
<>शक्यन्तेऽधुना कर्त्तुं शक्तिहीनैरिदन्तनैः” इति वृहस्प-
[Page2407-a+ 38]
<>तिना शक्तिहोनानामेवेदानीन्तनानां तथाचरणस्य
<>निषेधात् शक्तिशालिभिऋषिभिस्तस्याचरणं न निषि-
<>द्धं तेषां तपःप्रभावात् तत्पापक्षयसम्भवात् । अतएव
<>मृतपतिकयोरपि अम्बिकाम्बालिकयोर्विचित्रवीर्य्यभा-
<>र्य्ययोर्नियोगात् व्यासेन धृतराष्ट्रपाण्डुरूपक्षत्रजयोरुत्-
<>पादनं न विरुद्धम् । अतएवादित्यपुराणे कलिवर्ज्य-
<>प्रकरणे “देवरेण सुतोत्पत्तिर्दत्तकन्या प्रदीयते” इत्युक्तं
<>कालिकापुराणे च तत्प्रकरणे “दत्तौरसेतरेषां च पुत्र-
<>त्वेन परिग्रहः” इत्युक्तम् । धृतराष्ट्रादीनां तु कलियुगोत्
<>पन्नत्वेऽपि वासुदेवस्य भूमावस्थितिपर्य्यन्तं कलिधर्म्माणां
<>प्रादुर्भावाभावान्न विरोधः । अतः कलौ तस्य सर्व्वथा
<>निषेधात् तद्विषये विशेषी नाभिहिता । २ क्षेत्रजात-
<>मात्रे त्रि० ३ श्वेतकण्टकार्य्यां ४ शशाण्डुल्यां ६ गोमूत्रि-
<>कायां ६ शिल्पिकायां ७ चविकायाञ्च स्त्री राजनि०
<LEND>
