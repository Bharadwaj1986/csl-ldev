<L>12964<pc>1884,a<k1>कान्ति<k2>कान्ति
कान्ति¦ स्त्री कम--कामे कन--दीप्तौ वा भावे क्तिन् । १ दीप्तौ
२ शोभायाम् ३ इच्छायाम् ४ स्त्रीणां शृङ्गारजे सौन्दर्य्य
गुणभेदे च । कान्तौ कारणं च सुश्रुते दर्शितं यथा “तेजो-
ऽप्याग्नेयं क्रमशः पच्यमानानां धातूनामभिनिर्वृत्तमन्तरस्थं
स्नेहजातं रसाख्य स्त्रीणां विशेषतो भवति तेन मा-
र्द्दवसौकुमार्य्यमृद्वल्परोमतोत्साहदृष्टिस्थितिपङ्क्तिकान्ति
दीप्तयो भवन्ति” । घृतस्य तैजसत्वेन कान्तिदत्वम् यथोक्तं
तत्रैव “घृतन्तु” इत्युपक्रम्यम् “स्मृतिमतिमेधाकान्ति
स्वरलावण्यसौकुमार्य्यौजस्तेजोबलकरम्” । शोभाकान्ति
दीप्तिद्युतीनां भेदस्तु सा० द० उक्तः “रूपयौवनलालित्यं
भोगाद्यैरङ्गभूषणम् । शोभा प्रोक्ता, सैव कान्तिर्मन्मथाप्या-
यिता द्युतिः । कान्तिरेवातिविस्तीर्णा दीप्तिरित्यभिधी-
यते” । इति भेदेन लक्षयित्वां मन्मथोन्मेषेणातिविस्तीर्णा
शोभैव कान्तिरुच्यते इति व्याख्यातम् । तेषां च
नायिकागततेव नायकगतताऽपि । चन्द्रादौ तु शोभा-
दीप्तिकान्तिद्युतीनामभेद एव । “कला च सा कान्ति
मती कलाभृतः” कुमा० । “बध्वा इवाध्वंसितवर्णकान्तेः”
माघः । चन्द्रकलासु मध्ये ७ कलाभेदे । “शशिनी चन्द्रिका
कान्तिर्ज्योत्स्ना” शा० ति० । कलाशब्दे विवृतिः । ८ लक्ष्म्या
अनुचरदेवीभेदे “एवमुक्त्वा तु सा देवी लक्ष्मीर्दैत्यवृषं
त्वलिम् । प्रविष्टा” इत्युपक्रमे “शिष्टाश्च देव्यः प्रवरा ह्रीः
कीर्त्तिद्युतिरेव च” इत्याद्युक्त्वा “श्रुतिः प्रीतिरिडा कान्तिः”
इत्यादिकमभिधाय “उपतस्थुर्महासत्वं वलिमिन्द्रं महा-
रथम्” इत्युक्तम् हरि० २५६ अ० । ९ शशिनः प्रियाभेदे
च “तिस्रस्तिदशनार्य्यस्तम्” इत्युपक्रमे “मदिरा रूपिणी
भूत्वा कान्तिश्च शशिनः प्रिया” हरि० ९८ अ० ।
१० दुर्गायां “स्तुतिः सिद्धिरिति ख्याता श्रिया संश्रयणाच्च
या । लक्ष्मीर्वा लनना वापि कामात् सा कान्तिरुच्यते”
देवीपु० ४५ अ० । ११ कामशक्तिभेदे । “तथा कान्तिः
[Page1884-b+ 38]
कलकण्ठी वृकोदरा” शा० ति० राघवभट्टः । काम-
शक्तिशब्दे विवृतिः ।
<LEND>
