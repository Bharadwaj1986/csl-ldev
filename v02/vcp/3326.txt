<L>3326<pc>0291,b<k1>अभिनन्द<k2>अभिनन्द
अभिनन्द¦ पु० अभि + नन्द--घञ् । १ सन्तोषे, २ प्रतिपाद्यगुण-
कथनादिनाऽऽनन्दे ३ प्रशंसायाम् ४ अल्पसुखे च “योनि-
रर्चिर्यदन्तः करोति तेऽङ्गारा अभिनन्दाः विस्फुलिङ्गाः
छा० उ० “अभिनन्दाः सुखलवाः” भा० । अभि-
नन्दयति । अभि + नन्द--णिच्--अच् । ५ सन्तोषके
६ प्रोत्साहनेन प्रवर्त्तके च त्रि० । अभितो नन्दत्यत्र
आधारे घञ । अज्ञस्य स्वकलत्रादि गुणप्रशंसनप्रवर्त्तक
भ्रान्तिभेदे । तत्र हि स सुखायते । अभितोनन्दः । आ
७ नन्दमये परमात्मनि इति वेदान्तिमते । नैयायिकादिमते
तु अभितोनन्दः दुःखाभावो यत्र ७ ब० । परमात्मनि,
सर्वदुःखशून्यत्वात्तस्य तथात्वम् । भारादिदुःखापनयेऽपि
भारादिवाहकानाम् अहं सुखी संवृत्तः इति प्रतींते
र्दुःस्वाभावेऽपि सुखत्वोपचारदर्शनात् ईश्वरस्य सदा
दुःखाभावाच्च तथात्वम् ।
<LEND>
