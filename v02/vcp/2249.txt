<L>2249<pc>0200,b<k1>अन्तरिक्ष<k2>अन्तरिक्ष
अन्तरिक्ष¦ न० अन्तः स्वर्गपृथिव्योर्मध्ये ईक्ष्यते ईक्ष--कर्म्मणि
घञ्, अन्तः ऋक्षाणि अस्य वा पृषो० पक्षे ह्रस्वः ऋकारस्य
रित्वं वा । पक्षिमेघसञ्चारयोग्ये भूलोकस्वर्गमध्यवर्त्तिनि
आकाशप्रदेशे । “पृथिवी हिङ्कारोऽन्तरिक्षं प्रस्ताव”
इति छा० उप० । “अन्तरिक्षगतांश्चैव मुनीन् देवांश्च
इति” मनुः । “तिर्य्यक् चान्तरिक्षं व्यपोहितमिति”
अथ० । “अदितिर्द्यौरदितिरन्तरिक्षमिति” ऋ० १, ८९,
१० । “अदितिरदींना अखण्डनीया वा पृथिवी देव-
माता वा सैव द्यौर्द्योतनशीलो नाकः ततश्च सैवान्तरिक्षम्
अन्तरा द्यावापृथिव्योर्मध्ये ईक्ष्यमाणं व्योमेति” भा० ।
“विश्वमाप्रा अन्तरिक्षमिति” ऋ० १, ५२, १३ । अन्तरिक्ष-
मन्तरिक्षान्तं द्यावापृथिव्योर्मध्ये वर्त्तमानमाकाशं विश्वं
सर्वमिति” भा० । “दिवञ्च पृथिवीं चान्तरिक्षमथो स्वरिति”
सन्ध्यामन्त्रः । ततश्च द्यावापृथिवीमध्यस्थाकाशस्यैव
भुवर्लोकरूपस्यान्तरिक्षत्वम् । “सादयाम्यन्तरिक्षस्य धर्त्त्री-
मिति” य० १४, ५ । अन्तरिक्षस्य भुवर्लोकस्य धर्त्त्री-
मिति” वेददीपः । अत्र अन्तरीक्षमपि । अस्यचान्तरीक्ष-
[Page0201-a+ 38]
निरुक्तिः श्रुतौ । “योऽन्वरे नाकाश आसीदन्तरीक्षमभव-
दीक्षं हि तन्नाम ततः पुरान्तरा वा इदानीमीक्षमभूदिति”
तस्मादन्तरीक्षमिति” ।
<LEND>
