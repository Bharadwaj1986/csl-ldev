<L>45879<pc>5275,a<k1>सात्त्विक<k2>सात्त्विक
सात्त्विक¦ पु० सत्त्वात् सत्त्वगुणप्रधानात् विष्णोर्भवति ठञ् ।
१ चतुर्मुखे ब्रह्मणि हेमच० । तस्य विष्णुनाभिकमलजत्वात्
तथात्वम् । सत्त्वमेव सात्त्वमस्त्यस्य ठन् । २ विष्णौ ।
सत्त्वगुणेन तत्कार्य्येण मनसा वा निर्वृत्तः ठञ् । ३ स-
त्त्वगुणजाते ४ सत्त्वप्रधानमनोविशेषजाते च । ५ शृङ्गा-
रादिरसानुगुणे भावभेदे सा० द०
“उक्ताः स्त्रीणामलङ्कारा अङ्गजाश्च स्वभावजाः । तद्रूपाः
सात्त्विका भावास्तथा चेष्टाः परा अपि । विकाराः सत्त्व-
सम्भूताः सात्त्विकाः परिकीर्त्तिताः । सत्त्वमात्रोद्भवत्वात्ते
भिन्ना अप्यनुभावतः । स्तम्भः स्वेदोऽथ रोमाञ्चः स्वर-
भङ्गोऽथ वेपथुः । वैवर्ण्यमश्रु प्रलय इत्यष्टौ सात्त्विका
स्मृताः” । एतेषां लक्षणानि तत्तच्छब्दे दृश्यानि ।
स्त्रीणां यौवने सत्त्वजाते ६ अलङ्कारभेदे सा० द० “यौवने
सत्त्वजास्तासामष्टाविंशतिसंख्यकाः” । अलङ्कारशब्दे ४०८
पृ० दृश्यम् । ७ सत्त्वप्रधाने त्रि० । ८ देवीपूजाभेदे स्त्री “शा-
रदी चण्डिकापूजा त्र्विधा परिकीर्त्तिता । सात्त्विको
राजसी चैव तामसी चति तां शृणु । सात्त्विको जप-
यज्ञैश्च नैवेद्यैश्च निरामिषैः” ति० त० । ९ भावभेदे पु०
[Page5275-b+ 38]
“सत्त्वोत्कटे मनसि ये प्रभवन्ति भावास्ते सात्त्विका इति
विदुर्मुनिपुङ्गवास्तु” सर्वान० । १० सत्त्वप्रधाने पुराण-
भेदे “वैष्णवं नारदीयञ्च तथा भागवतं शुभम् । गारु-
डञ्च तथा पाद्मं वाराहं शुभदर्शने! । सात्त्विकानि पुरा-
णानि विज्ञेयानि शुभानि वै । सात्विकेषु पुराणेषु
विष्णुमाहात्म्यवर्णनम्” उपपुराणशब्दे दृश्यम् ।
११ स्मृतिभेदे स्त्री “वासिष्ठं चैव हारीतं व्यासं पारा-
शरं तथा । भारद्वाजं काश्यपञ्च सात्त्विक्यो मुक्तिदाः
शुभाः” पद्मपु० उत्त० ४३ अ० । १२ दुर्गायां स्त्री ङीप् ।
१३ गीतोक्तेषु श्रद्धादिभेदेषु यथायथं त्रि० यथा
“सत्त्वानुरूपा सर्वस्य श्रद्धा भवति भारत! । श्रद्धाम
योऽयं पुरुषो यो यच्छ्रद्धः स एव सः । यजन्ते सात्त्विका
देवान्” (श्रद्धा) “आहारस्त्वपि सर्वस्य त्रिविधो भवति
प्रियः । यज्ञस्तपस्तथा दानं तेषां भेदमिमं शृणु” इत्यु-
पक्रमे “आयुःसत्त्वबलारोग्यसुखप्रीतिविवर्द्धनाः ।
रस्याः स्निग्धाः स्थिरा हृद्या आहाराः सात्त्विक
प्रियाः” (आहारः) “अफलाकाङ्क्षिभिर्यज्ञो विधिदृष्टो
य इज्यते । यष्टव्यमेवेति मनः समाधाय स सात्त्विकः”
(यज्ञः) “श्रद्धया परया तप्तं तपस्तत्त्रिविधं नरैः ।
अफलाकाङ्क्षिभिर्युक्तैः सात्त्विकं परिचक्षते” (कायिकादि
त्रिविधं तपः) “दातव्यमिति यद्दानं दीयतेऽनुपकारिणे ।
देशे काले च पात्रे च तद्दानं सात्त्विकं मतम्” (दानम्)
“सर्वभूतेषु येनैकं भावमव्ययमीक्षते । अविभक्तं विभ-
क्तेषु तज्ज्ञानं विद्धि सात्त्विकम्” (ज्ञानम्) “नियतं
सङ्गरहितमरागद्वेषतः कृतम् । अफलप्रेप्सुना कर्म
यत्तत् सात्त्विकमुच्यते” (कर्म) “मुक्तसङ्गोऽनहंवादी
धृत्युत्साहसमन्वितः । सिद्ध्यसिद्ध्योर्निर्विकारः कर्त्ता सा
त्त्विक उच्यते” (कर्त्ता) “प्रवृत्तिं च निवृत्तिं च कार्य्या-
कार्य्ये भयाभये । बन्धं मोक्षं च या वेत्ति बुद्धिः सा
पार्थ! सात्त्विकी” (बुद्धिः) “धृत्या यया धारयते मनः
प्राणेन्द्रियक्रियाः । योगेनाव्यभिचारिण्या धृतिः सा
पार्थ! सात्त्विकी” (धृतिः) “यत्तदग्रे विषमिव परिणाभे-
ऽमृतोपमम् । तत् सुखं सात्त्विकं प्रोक्तमात्मबुद्धिप्रसादजम्”
(सुखम्) “कार्य्यमित्येव यत् कर्म नियत कुरुतेऽर्जुन! ।
सङ्गं त्यक्त्वाफलं चैव स त्यागः सात्त्विको मतः” (त्यागः) ।
तत्र सात्त्विकाहारस्य चित्तशुद्धौ हेतुत्वं छान्दो० उक्तं
यथा “आहारशुद्धौ सतवशुद्धिः सत्त्वशुद्धौ ध्रुवा स्मृतिः” ।
सत्त्वं मनः । “अन्नमयं हि सौम्य! मनः इत्यादिना” तस्य
[Page5276-a+ 38]
अन्नमयत्वस्य तत्रोक्तेस्तथात्वम् । साख्यमतासद्धे सत्त्वप्रधाने
१४ महत्तत्तवे १५ अहङ्कारतत्तवे च “सात्तिवकी राजस-
श्चैव तामसश्च त्रिधा महान्” सां० प्र० धृतवाक्यम् । “सा-
त्त्विकमेकादशकं प्रवर्त्तते वैकृतादहङ्कारात्” सां० सू०
एकादशानां पूरणमेकादशकं मनः षोडशात्मगणमध्ये
सात्तिवकम् । अतस्तद्वैकृतात् सात्तिवकाहङ्काराज्जायत
इत्यर्थः । “वैकारिकस्तैजसश्च तामसश्चेत्यहं त्रिधा । अह-
न्तत्तवाद्विकुर्वाणान्मनो वेकारिकादभूत् । वैकारिकाश्च ये
देवा अर्थाभिव्यञ्जनं यतः” सा० प्र० ध० वाक्यम् । १६ अध्यव-
सायादौ च “अध्यवसायो बुद्धिर्धमो ज्ञानं विराग ऐश्व-
र्य्यम् । सात्तिवकमेतद्रूपं तामसमस्माद्विपर्य्यस्तम्” सां० का० ।
“सात्त्विक एकादशकः प्रवर्त्तते वैकृतादहङ्कारात् । भूतादे-
स्तन्मात्रः स तामसस्तैजसादुभयम्” सां० का० “प्रका-
शलाघवाभ्यामेकादशक इन्द्रियगणः सात्त्विको वैकृतात्
सात्तिवकादहङ्कारात् प्रवर्त्तते” तत्तवकौ० ।
<LEND>
