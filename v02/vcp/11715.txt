<L>11715<pc>1645,a<k1>कनकाचल<k2>कनकाचल
कनकाचल¦ पु० कनकमयोऽचलः । १ सुमेरुपर्व्वते, धान्या-
चलादिषु दशसु दानीयपर्व्वतेषु मध्ये दानीये स्वर्ण्णप-
र्व्वते च । हेमशैलस्वर्ण्णशैलादयोऽप्यत्र । तद्दानकालपरिमा-
णादि मत्स्यपु० उक्तं यथा “प्रथमोधान्यशैलः स्याद्द्विती-
यो लवणाचलः । गुडाचलस्तृतीयस्तु चतुर्थो हेमपर्व्यतः ।
पञ्चमस्तिलशैलः स्यात् षष्ठः कार्पासपर्वतः । सप्तमो घृत-
शैलश्च रत्नशैलस्तथाष्टमः । राजतो नवमस्तद्वद्दशमः
शर्कराचलः । वक्ष्ये विधानमेतेषां यथाबदनुपूर्व्वशः ।
अयने विषुवे पुण्ये व्यतीपाते दिनक्षये । शुक्लपक्षे
तृतीयायामुपरागे शशिक्षये । विवाहोत्सवयज्ञेषु
द्वादश्यामथवा पुनः । शुक्लायां पञ्चदश्यां वा पुण्यर्क्षेवा
विधानतः । धान्यशैलादयो देयाः यथा शास्त्रविधानतः ।
तीर्थे चायतने वापि गोष्ठे वा भवनाङ्गने । मण्डपं कार-
द्भक्त्या चतुरस्रमुदङ्मुखम् । प्रागुदक्प्लवनं तद्वत् प्राङ्मु-
खं वा विधानतः! गोमयेनानुलिप्तायां मूमावास्तीर्य्यवै
कुशान् । तन्मध्ये पर्वतं कुर्य्याद्विष्कम्भपर्व्वतान्वितम्” ।
विधानयुक्तविष्कम्भपर्ब्धतनिर्म्माणप्रकारादि धान्यपर्व्वत
हेमाब्दे वक्ष्यते । अस्य परिमाणमुक्तं ब्रह्माण्ड पु० ।
“अथ पापहरं वक्ष्ये सुवर्णाचलमुत्तमम् । यस्य प्रसा-
दाद्भवनं विरिञ्चेर्याति मानवः । उत्तमः पलसाहस्रो
मध्यमः पञ्चभिः शतैः । तदर्द्धेनाधरस्तद्वत् अल्प
वित्तोऽपि शक्तितः । दद्यादेकपलादूर्द्धं यथा शक्त्या विम-
त्सरः । धान्यपर्व्वतवत् सर्व्वं विदध्यात् विधिमुत्तमम् ।
विष्कम्भशैलास्तद्वच्च ऋत्विग्भ्यः प्रतीपादयेत्” ।
<LEND>
