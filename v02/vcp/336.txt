<L>336<pc>0060,a<k1>अग्निष्टुत्<k2>अग्निष्टुत्
अग्निष्टुत्¦ पु० अग्निःस्तूयतेऽत्र स्तु--आधारे क्विप् षत्वम् ।
अग्निष्टोमस्य विकृतिभूते एकाहसाध्ये यागभेदे ।
सामसंहिताभाष्ये संशयपूर्वकं तच्च कर्म्मान्तरमिति सायणा-
चार्य्येण निर्णीतम् यथा । “उक्त्वाग्निष्टुतमेतस्य वारव-
[Page0060-b+ 38]
न्तीय--साम हि । रेवतीष्वृक्षु कृत्वेति श्रुतं पशु-
फलाप्तये । रेवत्यादिर्गुणः कर्म्म पृथग्वा पूर्व्ववद् गुणः ।
रेवती--वारवन्तीय--सम्बन्धाख्यः पशु--प्रदः । साम्नो-
ऽत्र फल--कर्म्मभ्यां सम्बन्धे वाक्य--भिन्नता । तेनोक्त-
गुण--संयुक्तमन्यत् कर्मोच्यते फले” ॥ “त्रिवृदग्निष्टोमस्तस्य
वायव्यासु ऋक्षु एकविंशाग्निष्टोम--साम कृत्वा ब्रह्म-
वर्चस--कामो यजेत”--इत्यस्य सन्निधौ श्रूयते--“एतस्यैव
रेवतीषु वारवन्तीयमग्निष्टोमसाम कृत्वा पशु--कामोह्येतेन
यजेत” इति । “अस्यायमर्थः । प्रकृतौ तृतीयसवने
आर्भव--पवमानस्योपरि यज्ञायज्ञीयं साम गीयते,
तेन च साम्ना अग्निष्टोमयागस्य समाप्यमानत्वादग्नि-
ष्टोम सामेत्युच्यते, तच्च प्रकृतौ “यज्ञायज्ञीयो वा अग्नये”
इत्याद्याग्नेयीष्वृक्षु गीयते अस्मिंस्त्वग्निष्टुति ब्रह्मवर्चस-
कामेन वायव्यास्वृक्षु तत् साम गातव्यम्, तच्च प्रकृताविवैक
विंश--स्तोम--युक्तम् । पशुकामस्य तु “रेवतीर्नः सधमादे”
इत्यादिषु रेवतीष्वृक्षु “वारवन्तीयं” साम गायेदिति,
तत्र रेवतीनामृचां वारवन्तीयनामकेन सास्रा यः सम्बन्धः
सोऽयं पशु--फलायाग्निष्टुति विधीयते, एतस्यैवेति प्रकृत-
परामर्शकेनैतच्छब्देनान्य--व्यावर्त्तकेनैवकारेण चाग्निष्टुतः
समर्प्यमाणत्वात् यथा पूर्व्वाधिकरणे इन्द्रियफलाय प्रकृता-
ग्निहोत्रे दधि--गुणोविहितः तद्वत्, इति प्राप्ते, ब्रूमः-
विषमो दृष्टान्तः, दध्नोहोम--जनकत्वं न शास्त्रेण बोध-
नीयं तस्य लोकतोऽवगन्तुं शक्यत्वात् । फल--सम्बन्धः
एकएव शास्त्रबोध्यः इति न तत्र वाक्यभेदः, इह तु
रेवत्यृगाधारकवारवन्तीय--साम्रोऽग्निष्टुत्--कर्म्म--साधनत्वं फल
साधनत्वं चेत्युभयस्य शास्त्रैक--बोध्यत्वाद् दुर्वारोवाक्य--भेदः
तेन पशुफलकं यथोक्तगुण--विशिष्ट--कर्म्मान्तरमत्र विधी-
यते । एतच्छब्दः एवकारश्च विधीयमान--कर्म्मान्तर--विषयतया
योजनीयौ इति” । “यजेत वाश्वमेधेन स्वर्जिता गोसवेन
वा । अभिजिद्विश्वजिद्भ्यां वा त्रिवृताग्निष्टुतापि वा”
इति स्मृतिः ।
<LEND>
