<L>19558<pc>2908,a<k1>चाक्षुष<k2>चाक्षुष
चाक्षुष¦ न० चक्षुषा गृह्यते चक्षुस् + शैषिकोऽण् । चक्षु-
र्ग्राह्ये १ रूपादौ २ तद्वति त्रि० । तद्ग्राह्यविषयाश्च
चक्षुर्विषयशब्दे २८४२ पृ० दृश्याः । चक्षुषा निर्वृत्तः
अण् । ३ प्रत्यक्षे न० । तज्ज्ञाने चक्षुषः करणत्वेऽपि
विषयभेदेन तस्य व्यापारभेदा भाषा० उक्ता यथा
[Page2908-b+ 38]
“द्रव्यग्रहस्तु संयोगात् संयुक्तसमवायतः । द्रव्येषु सम-
वेतानां तथा तत्समवायतः । तत्रापि समवेतानां शब्दस्य
समवायतः । तद्वृत्तीनां समवेतसमवायेन तु ग्रहः” ।
द्रव्यचाक्षुषं प्रति चक्षुःसंयोगोव्यापारः । द्रव्यसमवेत-
चाक्षुषं प्रति चक्षुःसंयुक्तसमवायः । द्रव्यसमवेतसमवेत-
चाक्षषं प्रति चक्षुःसंयुक्तसमवेतसमवायः” । चक्षुषोऽ-
पत्यम् । चक्षुर्नामकस्य रिपुञ्जयनृपस्य पुत्रे षष्ठे मनुभेदे
तत्कथा यथा “चक्षुषा ब्रह्मदौहित्र्यां वीरिण्यां स रिपु-
ञ्जयः । वीरणस्यात्मजायान्तु चक्षुर्मनुमजीजनत् । मनुर्वै
राजकन्यायां नड्वलायां स चाक्षुषः । जनयामास तन-
यान्दश शूरानकल्मषान् । ऊरुः पूरुः शतद्युम्न
स्तपस्वी सत्यवाक् हविः । अग्निष्टुदतिरात्रश्च
सुद्युम्नश्चापराजितः । अभिमन्युस्तु दशमो नड्वला
यामजायत” मत्स्यपु० ४ अ० । “षष्ठं ते सम्प्र
वक्ष्यामि तन्निवोध नराधिप! । भृगुर्न्नभो विवस्वांश्च
सुधामा विरजास्तथा । अतिनामा सहिष्णुश्च सप्तैते
तु महर्षयः । चाक्षुषस्यान्तरे तात! मनोर्द्देवा
निमान् शृणु । आप्याः प्रभूता ऋभवः पृथुकाश्च
दिवौकसः । लेखा नाम महाराज! पञ्च देवगणाः-
स्मृताः । ऋषेरङ्गिरसः पुत्रा महात्मानो महौजसः ।
नाड्वलेया महाराज! दश पुत्रास्तु विश्रुताः । ऊरु-
प्रभृतयो राजन्! षष्ठं मन्वन्तरं स्मृतम्” हरि० ७ अ०
<LEND>
