<L>26394<pc>3776,a<k1>द्रवत्व<k2>द्रवत्व
द्रवत्व¦ न० द्रवस्य भावः । न्यायोक्ते संग्राहके गुणभेदे भाषा०
<>“सांसिद्धिकद्रवत्वं स्यान्नैमित्तिकमथापरम् । सांसिद्धि-
<>कन्तु सलिले द्वितीयं क्षितितेजसोः । परमाणौ जले नित्य-
<>मन्यत्रानित्यमुच्यते । नैमित्तिकं वह्नियोगात्तपनीयघृता-
<>दिषु । द्रवत्वं स्यन्दने हेतुर्निमित्तं संग्रहे तु तत्” भाषा०
<>“द्रवत्वन्निरूपयति सांसिद्धिकमिति । द्रवत्वं द्विविधं
<>सांसिद्धिकं नैमित्तिकञ्चेति । द्वितीयं नैमित्तिकं पर-
<>माणावेवेति । जलपरमाणौ द्रवत्वं नित्यम् । अन्यत्र
<>पृथिवीपरमाण्वादौ जलद्व्यणुकादौ च अनित्यम् ।
<>कुत्रचित्तेजसि कुत्रचित् पृथिव्याञ्च नैमित्तिकं द्रवत्वम् ।
<>तत्र को वा नैमित्तिकस्तद्दर्शयति नैमित्तिकमिति ।
<>वह्नीतिपदन्तेजोऽर्थकम् । तथा च तेजःसंयोगादग्निसं-
<>योगजन्यं नैमित्तिकं द्रवत्वम् । तच्च सुवर्णादिरूपे
<>तेजसि घृतजतुप्रभृतिपृथिव्यां च वर्तत इत्यर्थः । द्रवत्वं
<>स्यन्दने हेतुरिति असमवायिकारणमित्यर्थः । संग्रहे
<>सक्तुकादिसंयोगविशेषे तद्द्रवत्वं स्नेहसहितमिति बोद्ध-
<>व्यम्” मुक्ता० । तल् द्रवताप्यत्र स्त्री “न च न द्रवता
<>द्रवता परितो हिमहानकृता न कृता क्वचन” भट्टिः ।
<LEND>
