<L>37053<pc>4706,a<k1>भोजन<k2>भोजन
भोजन¦ न० भुज--ल्युट् । १ कठिनद्रव्यस्य गलबिलाधःसंयोजने ।
करणे ल्युट् । २ धने निघण्दुः ३ विष्णौ पु० । “भ्राजिष्णु-
[Page4706-b+ 38]
भोजनं भोक्ता” विष्णुस० । “भोज्यरूपा च प्रकृतिर्यया
भोजनमुच्यते” मायाया भोज्यरूपेण परिणामात् विष्णो-
स्तदधिष्ठानत्वात् तथात्वमिति भाष्यादौ दृश्यम् । भोजन-
गुणादि भावप्र० उक्तम् आहारशब्दे ८९७ पृ० दृश्यम् ।
तत्र विशेष आह्निकतत्त्वोक्तोत्राभिधीयते “विष्णुपु०
“मन्त्राभिमन्त्रितं शस्तं न च पर्युषितं नृप! । अन्यत्र
फलमांसेभ्यः शुष्कशाकादिकात् तथा । तद्वदौदरिके-
भ्यञ्च गुरुपक्वेभ्य एव च । भुञ्जीतोद्धृतसाराणि न
कदाचिन्नरेश्वर! । नाशेषं पुरुषोऽश्नीयादन्यत्र जगतो-
पते! । मध्वन्नदधिसर्पिर्भ्यः सक्तुभ्यश्च विवेकवान् ।
अश्नीयात्तन्मना भूत्वा पूर्वन्तु मधुरं रसम् । लवणाम्नौ
तथा मध्ये कटुतिक्तादिकांस्तथा । प्राग्द्रवं पुरुषोऽश्रन्
वै मध्ये च कठिनाशनः । पुनरन्ते द्रवाशी तु बला-
रोग्ये न मुञ्चति । अनिन्द्यं भक्षयेदित्थं वाग्यतोऽन्न-
मकुत्सयन् । पञ्च ग्रासान् सहामौनं प्राणाद्य प्ययनाय
तत्” । मन्त्राभिमन्त्रितमिति मन्त्रानादेशे गायत्रीति वच-
नात् गायत्राभिमन्त्रितम् । गारुडे “शाकं सूपञ्च
भूयिष्ठम् अत्यम्लञ्च निवर्जयेत् । न चैकरससेवायां
प्रसज्येत कदाचन ।” “मुनिभिर्द्विरशनं प्रोक्तं विप्राणां
मर्त्यवासिनां नित्यम् । अहनि च तथा तमस्विन्यां
सार्द्धप्रहरयामान्तः” छन्दोगप० । विष्णुः “न तृतीयमथा-
श्रीयादापद्यपि कदाचन” । भगवत्गीतासु “आयुःसत्त्व-
बलरोग्यसुखप्रीतिविवर्सनाः । रखाः स्निग्धाः स्थिरा
हृद्या आहाराः सात्त्विकप्रियाः । कड्ववणात्युष्ण-
तीक्ष्णरूक्षविदाहिनः । आहाराराजसस्येष्टा दुःख-
शोकामयप्रदाः । यातयामं गतरसं पूति पर्य्युषितञ्च
यत् । उच्छिष्टमपि चामेध्यं भोजनं ताममप्रियम्” ।
महाभारते “इन्दुव्रतसहसृस्तु यश्चरेत् कायशोधनम् ।
पिबेद्यश्चापि गङ्गाम्भस्तस्य साम्यं न यात्यसौ” ।
गङ्गामधिकृत्य मत्स्यपुराणम् “अवगाह्म च पीत्वा च
पुनात्यासप्तमं कुलम्” । देवीपुराणम् “ये चैव नृत्तिका
स्तस्मात्तीर्थादाहृत्य भुञ्जते । ते सर्वपापनिर्मुक्ताः
प्रभवन्ति गतामयाः” । मनुः “आयुष्यं प्राङ्मुखो
भुङ्क्ते यशस्यं दक्षिणामुखः । श्रियः प्रत्यङ्मुणो
भुङ्क्त ऋतं भुङ्क्ते ह्युदङ्मुखः” । नियमे त्वेवम् ।
अनियमे तु नोदङ्मुखः । हारीतः “नोदङ्मुखो-
ऽश्नीयात्” इति “निष्कानस्य तु प्राङ्मुखेनैव भीजनम् ।
यथाह देवलः “प्राङ्मुखोऽन्नानि भुञ्जीत शुचिः पीठमधि-
[Page4707-a+ 38]
ष्ठितः । विशुद्धवदनः प्रीतो भुञ्जीत न विदिङ्मुखः”
जीवन्मातृकस्य दक्षिणामुखत्वनिषेधमाह आपस्तम्बः
“दक्षिणामुखो न भुञ्जीत एवंविधभोजनमनायुष्यं
गातुरुपदिशति” केचित्तु “कुहूस्नानं गयाश्राद्धं
तिलैस्तर्पणमेव च । न जीवत्पितृकः कुर्य्यादृक्षिणा-
मुखभोजनम्” इत्याचारत्न करवृताज्जीवत्पितृकस्यापि
निषेध इत्याहुः । व्यासः “पञ्चार्द्रो भोजनं कुर्य्यात्
प्राङ्मुखो मौनमास्थितः । हस्तौ पादौ तथैवास्यमेषु
पञ्चार्द्रता मता ।” गोभिलः “भुञ्जानेषु तु विप्रेषु
यस्तु पात्रं परित्यजेत् । भोजने विघ्नकर्त्तासौ ब्रह्महा-
पि तथोच्यते” । आपस्तम्बः “दिवा पुनर्न भुञ्जीतान्यत्र
फलमूलेभ्यः” । मनुः “नातिप्रगे नातिमायं न सायं
प्रातराशितः” । अतिप्रगेऽचिरोदितसूर्य्ये अतिसायं
सूर्य्यास्तमितिसमय एवं प्रातराशितः दिनभीजनेनाति-
तृप्तः न सायं न रात्रौ भुञ्जीतेत्यर्थः । आपस्तम्बः
“यस्तु भोजनशालायां भोक्तुकाम उपस्पृशेत् । आस-
नस्थो न चान्यत्र स विप्र पङ्क्तिदूषकः” भोजनशालायां
भोक्तुकामः सन् आसनस्थो वान्यत्र स्थितो वा न
चोपस्पृशेत् । बौधायनः “उपलिप्ते समे स्थाने शुचौ
सध्यासनान्विते । चतुरस्रं त्रिकोणञ्च वर्त्तुलञ्चार्द्ध
चन्द्रकम् । कर्त्तव्यमानुपूर्वेण ब्राह्मणादिषु मण्डलम् ।
अकृत्वा मण्डलं ये तु भुञ्जतेऽधमयोनयः ।
तेषान्तु यक्षरक्षांसि हरन्त्यन्नानि तद्बलात्” । आप-
स्तम्बः “भिन्नकांस्ये तु यो विप्रो यदि भुङ्क्ते तु
कामतः । उपवासेन चैकेन पञ्चगव्येन शुद्ध्यति” ।
तथा शूद्रादिभोजनेनापरिष्कृतपात्रेऽपि । वृद्धमनुः
“ताम्मपात्रे न भुञ्जीत भिन्नकांस्ये मलाविले । पलाश-
पद्मपत्रे वा गृही भुक्तैन्दवं चरेत्” । गव्यवर्द्धमान-
धृताग्निपुराणम् “अर्कपत्रे तथा पृष्ठे आयसे ताम्र-
भाजने । करे कर्पटके चैव भुक्त्वा चीन्द्रायणं चरेत्”
पृष्ठे कदलीपत्रादिपृष्ठे । पैठीनसिः “ताम्ररजतसुवर्णाश्म-
शङ्खशुक्तिस्फटिकानां भिन्नमभिन्नम् इति न दोषः” । अत्र
पाषाणपातं भाजने विहितम् “तैजसानां मणीनाच्च
सर्वस्याश्ममयस्य च । भस्मनाद्भिर्मृदा चैव शुद्धिरुक्ता
मनीषिभिः” इति मनुना पाषाणपात्रस्य शुद्धिविधानाच्च ।
प्रचेताः “तान्घूलाभ्यञ्जने चैव कांस्यपात्रे च भोजनम् ।
यंतश्च ब्रह्मचारी च विधवा च विवर्जयेत्” । अत्रिः
“आसने पादमारीप्य बो भुङ्क्ते ब्राह्मणः क्वचित् ।
[Page4707-b+ 38]
मुखेन चान्नमश्नाति तुल्यं गोमांसभक्षणैः” । मुखेन
हस्तोत्तोलनं विना गवादिवदित्यर्थः । आश्वमेधिके
“आर्द्रपादस्तु भुञ्जीत प्राङ्मुखश्चासने शुचौ । पादाभ्यां
धरणीं स्पृष्ट्वा पादेनैकेन वा पुनः” । बौधायनः “भो-
जनं हवनं दानमुपहारः परिग्रहः । बहिर्जानु न
कार्य्याणि तद्वदाचमनं स्मृतम्” । हारीवः “मार्ज-
नाच्च वलिकर्म भोजनानि दैवतीर्थेन कुर्य्यात्” । परा-
शरभाष्ये वृद्धमनुः “न पिबेन्न च भुञ्जीत द्विजः स-
ष्येन पाणिना । नैकहस्तेन च जलं शूद्रेणावर्जितं
पिबेत्” । मार्कण्डेयपुराणम् “पादप्रसारणं कृत्वा न च
वेष्टितमस्तकः” । मनुः “पूजयेदशनं नित्यं चाद्याच्चैव
मकुत्सयन् । दृष्ट्वा हृष्येत् प्रसीदेच्च प्रणमेच्चैव सर्वदा ।
अन्नं दृष्ट्वा प्रणम्यादौ प्राञ्जलिः प्रार्थयेत्ततः । अस्माकं
नित्यमस्त्वेतदिति भक्त्याथ वन्दयेत्” । विष्णुपु० “नागः
कूर्मश्च क्रकरो देवदत्तो धनञ्जयः । वहिस्था वायवः
पञ्च तेषां भूमौ प्रदीयते । अदत्त्वा बाह्यवायुभ्यः प्राणा-
दिभ्यो न होमयेत्” । इति शिष्टपठितवचनान्नागादिभ्यो
बलिदानमिति प्राचीनाचारः । तत्रान्नं देवेभ्योदत्त्वा भो-
क्तव्यं तथा च भगवद्गीतायाम् “इष्टान् भोगान् हि वो
देवादास्यन्ति यज्ञभाविताः । तैर्दत्तानप्रदायैभ्यो यो भुङ्-
“क्ते स्तेन एव सः” । यज्ञैः संवर्द्धिता देवा वो युष्मभ्यं
भोगानन्नादीनि वृष्ट्यादिद्वारा दास्यन्ति । अतो देवैर्दत्तान्
अन्नादीन् तेभ्योऽदत्त्वा यो भुङ्क्ते स चौर एव ।
स्मृतिः “निवेद्य प्राशनात् पूर्वं देवपादोदकाहुतिः । हो-
तव्या जठरे वह्नौ स्वेन पाणितलेन तु” । तेन पादोदकेना-
पोशानं कृत्वा प्राणाहुतिर्नैवेद्येन कार्य्या” आ० त० रघु० ।
<LEND>
