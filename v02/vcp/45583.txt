<L>45583<pc>5250,a<k1>सर्ग<k2>सर्ग
सर्ग¦ पु० सृज--घञ् । १ स्वभावे २ सृष्टौ ३ निर्मोहे काव्यादेः
४ परिच्छेदे “सर्गोऽयमादिर्गतः” इति नैषधम् । ५ निश्चये
अमरः “यदि सर्ग एष ते” इति रघुः । ६ मोक्षे ७ उ-
त्साहे मेदि० ८ अनुमतो हेमच० ।
सृष्टिरूपः सर्गश्च नवविधः भाग० ३ । १० अ० उक्तो यथा
“सर्गो नवविधस्तस्य प्राकृतो वैकृतस्तु यः । कालद्रव्य-
गुणैरस्य त्रिविधः प्रतिसंक्रमः । आद्यस्तु महतः सर्गो
गुणवैषभ्यमात्मनः । द्वितीयस्त्वहमो यत्र द्रव्यज्ञान-
क्रियोदयः । भूतसर्गस्तृतीयस्तु तन्मात्रो द्रव्यशक्तिमान् ।
चतुर्थ ऐन्द्रियः सर्तो यस्तु ज्ञानक्रियात्मकः । वैकारिको
देवसर्गः पञ्चमो यन्मयं मनः । षष्ठस्तु तमसः सर्गो
यस्त्वबुद्धिकृतः प्रभोः । षडिमे प्राकृताः सर्गा वैकृता-
नपि मे शृणु । रजोभाजो भगवतो लीलेयं हरि-
मेधसः । सप्तमो मुख्यसर्गस्तु षड्विधस्तस्थुषाञ्च यः ।
वनस्पत्योषधिलतात्वक्सारावीरुधो द्रुमाः । उत्स्रोत-
सस्तमःप्राया अन्तःस्पर्शाविशेषिणः । तिरश्चामष्टमः
सर्गः सोऽष्टविंशद्विधो मतः । अविदो भूरितमसो
घ्राणज्ञा हृद्यवेदिनः । गौरजो महिषः कृष्णः शूकरो
नवयो रुरुः । द्विशफाः पशवश्चेमे अविरुष्ट्रश्च सत्तम! ।
खरोऽश्वोऽश्वतरो गौरः शरभश्चमरी तथा । एते चैक-
शफाः क्षत्तः! शृणु पञ्चनखान् पशून् । श्वा शृगालो
वृको व्याव्रो मार्जारः शशशल्लकौ । सिंहः कपिर्गजः
कूर्मो गोधा च मकरादयः । कङ्कगृध्रवकश्येनभास-
भल्लूकवर्हिणः । हंससारसचक्राङ्गकाकोलूकादयः खगाः ।
अर्वाक्स्रोतास्तु नवमः क्षत्तरेकविधो नृणाम् । रजोऽ-
धिकाः कर्मपरा दुःखे च सुखमानिनः । वैकृतास्त्रय
एवैते देवसर्गाश्च सत्तम! । वैकारिकस्तु यः प्रोक्त कौ-
मारस्तूभयात्मकः । देवसर्गश्चाष्टविधो विबुधाः पितरो-
ऽसुराः । गन्धर्वाप्मरसः सिद्धा यक्षरक्षांसि चारणाः ।
भूतप्रेतपिशाचाश्च विद्याध्राः किन्नरादयः । दशैते वि-
दुराख्याता सर्गास्ते विश्वसृक्कृताः” ।
<LEND>
