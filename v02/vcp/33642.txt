<L>33642<pc>4437,a<k1>प्रति<k2>प्रति
प्रति¦ अव्य० प्रथ--डति । १ व्याप्तौ २ लक्षणे ३ कञ्चित्प्रकार-
मापन्नस्य कथने ४ भागे ५ प्रतिदाने ६ प्रतिनिधीकरणे
मेदि० ७ स्तोके ८ क्षेपे ९ निश्चये १० व्यावृत्तौ ११ आभिमुख्ये
१२ स्वभावे च शब्दर० । अस्य निपातत्वेऽपि क्रिया-
योगे उपसर्गत्वम् गतित्वञ्च । अस्यार्थभेदोदाहरणादि
गणरत्नमहोदधिटी० उक्तं यथा “प्रति सादृश्या-
दानहिंसाङ्गोकृतिप्रतिनिधिव्याध्याभिमुख्यव्याप्तिवारणेषु ।
प्रतिदेवता । प्रतिगृह्णाति । प्रतिहन्ति प्रतिज्ञानम् ।
अभिमन्युरर्जुनतः प्रति । प्रतिश्यायः । प्रतिसूर्य्यं
गतः । प्रतिकीर्णम् पांशुभिः । प्रतिषिद्धः” । तत्र लक्ष-
णेवम्भूताख्यानभागवीप्सायामस्य कर्मप्रवचनीयसंज्ञा
तद्योगे द्वितीया परिशब्दे उदा० दृश्यम् । प्रतिनिधि-
प्रतिदानयोः कर्मप्रवचनीयसंज्ञा तद्योगे पञ्चमी । प्रद्युम्नः
कृष्णात्प्रति प्रतिनिधिरित्यर्थः । तिलेभ्यः प्रतियच्छति
माषाय, माषान् गृहीत्वा प्रतिरूपतया तिलान् ददाती-
त्यर्थः । मात्रार्थेऽस्याव्ययीभावे परनिपातः । शाकप्रति-
शाकस्य लेश इत्यर्थः । कर्मप्रवनीयत्वे नोपसर्गसंज्ञा तेन
वृक्षं वृक्षं प्रतिसिञ्चतीत्यादौ न षत्वं तथा गतिसंज्ञापि
न, तेन गतिर्गतावितिनिधातो न । “प्रतेरंश्वादयस्तत्पुरुषे
पा० प्रतेः परस्यांश्वादेः अन्तोदात्तता अंश्वादिशब्दे ३७ पृ०
दृश्यम् ।
<LEND>
