<L>22340<pc>3258,a<k1>तर्पण<k2>तर्पण
तर्पण¦ न० तृप--णिच् वा ल्युट् । १ तृप्तौ २ प्रीणने च अमरः
३ यज्ञकाष्ठे हेमच० । स्नातकादिभिःप्रत्यहं कर्तव्ये पञ्चमहा-
यज्ञान्तर्गते ४ महायज्ञभेदे स च पितृयज्ञः । पितॄणां तृ-
प्तिहेतुत्वादस्य तथात्वम् तत्प्रकारः आ० त० उक्तो यथा
“तद्द्विविधं प्रधानमङ्गञ्च । तत्राद्यमाह शातातपः
“तर्पणन्तु शुचिः कुर्य्यात् प्रत्यहं स्नातको द्विजः ।
देवेम्यश्च ऋषिभ्यश्च पितृभ्यश्च यथाक्रमम्” । विधवामधि-
कृत्य काशीखण्डम् “तर्पणं प्रत्यहं कार्य्यं भर्त्तुः
कुशतिलोदकैः । तत्पितुस्तत्पितुश्चापि नामगोत्रादि-
पूर्वकम्” । द्वितीयन्तु ब्रह्माण्डपुराणीयम् “नित्यं
नैमित्तिकं काम्यं त्रिविधं स्नानमिष्यते । तर्पणन्तु भवे-
त्तस्य अङ्गत्वेन व्यवस्थितम्” । तर्पणाकरणे दोषमाह
योगियाज्ञवल्क्यः “नास्तिक्यभावाद्यश्चापि न तर्पयति
वै सुतः । पिवन्ति देहरुधिरं पितरो वै जलार्थिनः” ।
तर्पणमधिकृत्य ब्रह्मपुराणम् “तस्मात् सदैव कर्त्तव्य-
मकुर्वन् महतैनसा । युज्यते ब्राह्मणः कुर्वन् विश्वमेत-
द्बिभर्त्ति हि” । शङ्खलिखितौ “नेष्टकारचिते
स्थाने पितृंस्तर्पयेत्” । मार्कण्डेयपुराणम् “यच्च
सर्व्वाय नोत्सृष्टं यच्चाभोज्यनिपानजम् । तद्वर्ज्यं
सलिलं तात! सदैव पितृकर्मणि” । विष्णुः “स्रात-
श्चार्द्रवासा दैवपितृतर्पणमम्भःस्थ एव कुर्य्यात् । परि-
वर्त्तितवासाश्चेत्तीर्थमुत्तीर्य्य” । अत्रापि तीर्थे विशेष-
माह मत्स्यपुराणे “तिलोदकाञ्जलिर्देयो जलस्थै-
स्तीर्थवासिभिः । सदा न हस्तेनैकेन गृहे श्राद्धं
समिष्यते” । अत्र जलस्थैरित्यनेन स्थलस्थानामपि जल-
स्थत्वं नियम्यते । ततश्च “अन्तरुदक आचान्तोऽन्तरेव
[Page3258-b+ 38]
पूतो भवति । बहिरुदके आचान्तो बहिरेव पूतो भवति
तस्मादन्तरेकं वहिरेकञ्च पादं कृत्वा आचामेत् सर्वत्र
शुद्धो भवति” इति पैठीनसिवचनात् जलस्थैक-
चरणकृताचमनेनोभयकर्म्मार्हत्वात् तर्पणकाले तीर्थे
जलैकचरणेन भवितव्यम् अन्यत्र त्वनियमः । तद्रूपाणां
जले तर्पणमनिषिद्धमिति । स्थलस्थतर्पणे आग्नेय-
पुराणम् “प्रागग्रेषु सुरांस्तृप्येन्मनुष्यांश्चैव मध्यतः ।
पितॄंश्च दक्षिणाग्रेषु दद्यादिति जलाञ्जलीन्” । अशु-
चिदेशे तु विष्णुः “यत्राशुचिस्थलं वा स्यादुदके देवता-
पितृन् । तर्पयेत्तु यथाकाममप्सु सर्वं प्रतिष्ठितम्” ।
वृहस्पतिः “ब्रह्मयज्ञप्रसिद्ध्यर्थं विद्याञ्चाध्यात्मिकीं
जपेत् । जप्त्वाथ प्रणवं वापि ततस्तर्पणमाचरेत्” ।
एतच्च तर्पणं ब्रह्मयज्ञानन्तरं छन्दोगेतरपरम् । तेषान्तु
वैश्रवणाय चोपजाय इत्यन्तसूर्य्योपस्थानानन्तरं गोभि-
लेन तर्पणाभिघानात् । “आप्लवने तु संप्राप्ते तर्पणं
तदनन्तरम्” । “गायत्रीञ्च जपेत् पश्चात् स्वाध्यायञ्चैव
शक्तितः” । आप्लवने तु संप्राप्ते गायत्रीं जपतः पुरा ।
तर्पणं कुर्वतः पश्चात् स्नानमेव वृथा भवेत्” इति-
गोभिलीयवचनाभ्याञ्च । दक्षः “प्रादेशमात्रमुद्धृत्य
सलिलं प्राङ्मुखः सुरान् । उदङ्मनुष्यांस्तृप्येत
पितृन् दक्षिणतस्तथा । अग्रैस्तु तर्पयेद्देवान् मनुष्यान्
कुशमध्यतः । पितृंस्तु कुशमूलाग्रे विघिः कौशो
यथाक्रमम्” । एवञ्च “गोशृङ्गमात्रमुद्धृत्य जलमध्ये
जलं क्षिपेत्” इति यमवचनस्थगोशृङ्गपदं प्रादेश-
मात्रपरम् । उद्धृतोदके तु हारीतः “पात्राद्वा
जलमादाय शुचौ पात्रान्तरे क्षिपेत् । जलपूर्णेऽथ वा
गर्त्ते न स्थाने तु विवर्हिषि” । अत्र यद्धि यदुपक्रम्य
श्रुतं यच्च येन समं समभिव्याहृतं तदेव तत्रैवाङ्गं नान्य-
दिति बोध्यं तदङ्गं इतरत्समभिव्याहारप्रकरणाभ्या-
मिति गोतमसूत्रात् तेन पद्मपुराणीयस्नाने तदुक्तमेव
तर्पणम् । “तद्यथा व्रह्माणं तर्पयेत् पूर्वं विष्णुं रुद्रं
प्रजापतिम् । देवायक्षास्तथा नागा गन्धर्वाप्सरसोऽ-
सुराः । क्रूराः सर्पाः सुपर्णाश्च तरवो जम्भगाः खगाः ।
विद्याधरा जलाधारास्तथैवाकाशगामिनः निराहाराश्च
ये जीवाः पापे धर्मेरताश्च ये । तेषामाप्यायनायैतद्दीयते
सलिलं मया” । एतेनैकाञ्जलिरिति सर्वेषां मतम् ।
“कृतोपवीती देवेभ्यो निवीती च भवेत्ततः । मनुष्यां
स्तर्पयेद्भक्त्या ऋषिपुत्रानृषींस्तथा । सनकश्च सनन्दश्च
[Page3259-a+ 38]
तृतीयश्च सनातनः । कपिलश्चासुरिश्चैव वोढुः पञ्च-
शिखस्तथा । सर्वे ते तृप्तिमायान्तु मद्दत्तेनाम्बुना
सदा । मरीचिमत्र्यङ्गिरसौ पुलस्त्यं पुलहं क्रतुम् ।
प्रचेतसं वशिष्ठञ्च भृगुं नारदमेव च । देवान् सर्वानृ-
षीन् सर्वांस्तर्पयेदक्षतोदकैः । अपसव्यं ततः कृत्वा
सव्यं जानु च भूतले । अग्निष्वात्तांस्तथा सौम्यान् हवि-
ष्मतस्तथोष्मपान् । सुकालिनो बर्हिषद आज्यपांस्तर्प-
येत्ततः । तर्पयेच्च पितृन् भक्त्या सतिलोदकचन्दनैः ।
दर्भपाणिस्तु विधिना हस्ताभ्यां तर्पयेत्ततः” । अत्र केचित्
पितृधर्म्मातिदेशात् दिव्यपितॄणामपि अञ्जलित्रयदानम् ।
तदसत् “कव्यवालं नलं सौम्यं यममर्य्यमणन्तथा । अग्नि-
ष्वात्ताः सोमपाश्च वर्हिपदः सकृत् सकृत्” इति
कृन्दोगपरिशिष्टेन विशिष्टैकाञ्जलिविधानात् । “पित्रा-
दीन्नामगीत्रे च तथा मातामहानपि । सन्तर्प्य भक्त्या
विधिवदिमं मन्त्रमुदीरयेत् । येऽबान्धवा बान्धवा वा
येऽन्यजन्मनि बान्धवाः । ते तृप्तिमखिलां यान्तु ये
चास्मत्तोयकाङ्क्षिणः” । अत्र ब्रह्मादिचतुर्षु तर्पणप्र-
योगाकाङ्क्षायां गोभिलयाज्ञवल्क्योक्तप्रयोगविधिर्ग्राह्यः ।
स च “अन्वारब्धेन सव्येन पाणिना दक्षिणेन तु । तृप्य-
तामिति वक्तव्यं नाम्ना तु प्रणवादिना” । अन्वारब्धेन
पश्चाल्लग्नेन अस्मादेव वचनात् तर्पणाभिलापे प्रणवा-
दित्वं तृप्यतामिति च लभ्यते । ततश्च ॐ ब्रह्मा तृप्य-
तामिति प्रयोगः । देवा इत्यादि मयेत्यन्तेन मन्त्रलिङ्गा-
देकाञ्जलिः । तथा सनक इत्यादि सदा इत्यन्तेनैका-
ञ्जलिः एवं पुनरपि । “एकैकमञ्जलिं दत्त्वा द्वौ द्वौ तु
सनकादयः । अर्हन्ति पितरस्त्रींस्त्रीन् स्त्रियस्त्वेकैक-
मञ्जलिम्” इति व्यासगोभिलसूत्रवचनात् । नतु
द्वौ द्वाविति वीप्साश्रुतेः सनकादिप्रत्येक एव द्व्यञ्जलि-
रिति वाच्यं प्रत्येकपक्षे द्वौ द्वौ समुदायपक्षे तृप्त्यनु-
रोधेन तथैव युक्तत्वात् । अत्राञ्जलिपदं प्रागुक्ता-
न्वारब्धेनेति श्रवणात्तथाविधहस्तद्वयपरम् तद्वै-
कल्पिकाञ्जलिपरं वा देवादिपक्षे । पितृपक्षे तु “तौ
युतावञ्जलिः पुमान्” इत्येतत्परं पद्मपुराणीयतर्पणपक्षे
तु पितृपक्ष एव हस्ताभ्यामिति श्रुतेस्तथैबाञ्जलिः ।
अन्यत्र नाञ्जलिरित्यवगम्यते । आचारमाधवीये प्रचेताः
“मातृमुख्यास्तु यास्तिस्नस्तासां दद्यात्रिरञ्जलीन्” ।
इति । पराशरभाष्ये सनकादिदिव्यमनुष्याणां तर्पणादिकं
सामगेन प्राङ्मुखेन तदितरेणोदङ्मुखेन कर्त्तव्यं
[Page3259-b+ 38]
तथा च परिशिष्टधृतं सामवेदीयषट्त्रिंशद्व्राह्मणं
“मनुष्याणामेषा दिक् या च प्रतीचीति” । तथाच
ज्योतिष्टोमे श्रूयते प्राचीं देवा अभजन्त, दक्षिणां
पितरः, प्रतीचीं मनुष्याः उदीचीमसुराः अपरेषामु-
दीचीं मनुष्याः” । यत्तु “कृतजप्योऽन्तर्जानुरुदङ्मुखाः ।
दिव्येन तीर्थेन देवानुदकेन तर्पयेत्” इति शङ्ख-
लिखितसूत्रं देवतर्पणे उदङ्मुखत्वविधायक तच्छ्रुति-
विरोधात् शाख्यन्तरीयम् अशक्तविषयकम् । उदकेनेति-
श्रवणात् यवादीति फलाधिक्यार्थं व्यवहारोऽपि तथा ।
यत्तु “निवीती हन्तकारेण मनुष्याँस्तर्पयेदथ । कुशस्य
मध्यदेशेन नृतीर्थेन उदङ्मुखः” लघुविष्णुनाहन्त-
प्रयोगेण जलदानमुक्तं तत् सनकादिप्रत्येकतर्पणे यथा
“सनकस्तृप्यतां तस्यैतदुदकं हन्त” इत्यादौ न तु पद्म-
पुराणीयमिलिततर्पणे “दत्तेनाम्बुना” अनेन दत्तस्य
पुनस्त्यागासम्भवात् । नृतीर्थेन कनिष्ठाङ्गुलिमूलेन
“प्राजापत्येन तीर्थेन मनुष्यांस्तर्पयेत् पृथक्” इति
विष्णुपुराणीयैकवाक्यत्वात् । गरीच्यादि ऋषितर्पणन्तु
अङ्गुल्यग्रेण “अङ्गुल्यग्रमार्षम्” इति यमवचनात् एव-
ञ्चार्षदेवतीर्थयोरङ्गुल्यग्ररूपैकदेशत्वसाधर्म्येण । मरी-
च्यादिंतर्पणे तु दिगाद्याकाङ्क्षायां देववदिति । अतएव
योगियाज्ञवलक्यवचने सनकानित्यत्र मनुष्यानिति
विशेषणं दत्तम् । ब्रह्माद्यानित्यत्र देवानिति विशे-
षणं दत्तमिति व्यवहारोऽपि तथा । मरीचिः “सौवर्णेन
तु पात्रेण ताम्ररूप्यमयेण वा । औडुम्बरेण खड्गेन
पितॄणां दत्तमक्षयम् । विना रूप्यसुवर्णेन विना
ताम्रमयेण वा । विना तिलैश्च दर्भैश्च पितॄणां नोप-
तिष्ठते” । एतच्च समग्राभावे बोव्यं नतु एकस्याभावे
शङ्खः । “सौवर्णेन तु पात्रेण राजतेनौ-
डुम्बरेण च । खड्गपात्रेण शङ्कुना वाप्युदकं
पितृतीर्थं स्पृशन् दद्यात्” । शङ्कुः सुवर्णकीलकः ।
“अक्षतोदकैर्यवाद्भिस्तर्पयेद्देवान् सतिलाभिः पितृंस्तथा”
इति छन्दोगपरिशिष्टेनापि पितृपक्षे तिलोदकमात्र-
विधानात् । पद्मपुराणे चन्दनविधानं फलाधिक्यार्थम् ।
अपसव्यं प्राचीनावीतित्वम् । उपवीतित्वम् प्राचीना-
वीतित्वञ्चाह गोभिलः “दक्षिणं बाहुमुद्धृत्य शिरो-
ऽवधाय सव्येऽंसे प्रतिष्ठापयति दक्षिणं कक्षमवलम्बनं
भवति एवं यज्ञोपवीती भवति । सव्यं बाहुमुद्धृत्य
शिरोऽवधाय दक्षिणेऽंसे प्रतिष्ठापयति सव्यकक्षमवलम्बनं
[Page3260-a+ 38]
भ्वति एवं प्राचीनावीती भवति” इति । प्रतिष्ठापयति
यज्ञोपवीतमिति शेषः । तथाचामरसिंहोऽपि
“उपवीतं यज्ञसूत्रं प्रोद्धृते दक्षिणे करे । प्राचीना-
वीतमन्यस्मिन्निवीतं कण्टलम्बितम्” इति । “सावित्री
ग्रन्थिसंयुक्तं उपवीतं तवाच्युत” इति ब्रह्मपुराणीय
पूजादर्शनात् । गायत्रीमन्त्रेण उपवीतं कर्तव्यमिति
प्रतीयते । लौकिकास्तु सावित्रीग्रन्थिरिति वदन्ति
प्रवरसंख्यया वेष्टितग्रन्थिरिति लौकिकव्यवहारः ।
विद्याकरधृतं “यथा यज्ञोपवीतम्” । इत्यादिवाक्यात्
उत्तरीयमपि यज्ञोपवीतवत् सव्यापसव्यत्वादिना धार्य्यं
विवृतं शुद्धितत्त्वे । पित्रादीत्यादिना मातामहादि
त्रयपरिग्रहः । तथाच विष्णुपुराणे “त्रिरपः
प्रीणनार्थाय देवानामपवर्जयेत् । ऋषीणाञ्च यथान्थायं
सकृच्चापि प्रजापतेः । पितॄणां प्रीणनार्थाय त्रिरपः
पृथिवीपते! । पितामहेभ्यश्च तथा प्रीणयेत् प्रपिता-
महान् । मातामहाय तत् पित्रे तत्पित्रे च समा-
हितः । दद्यात् पित्रेण तीर्थेन काम्यञ्चान्यत् शृणुष्व
मे” । स्मृतिसारे धृतम् “वामहस्ते तिलान् दत्त्वा
जलमध्ये तु तर्पयेत् । स्नानसाट्यञ्चले पात्रे रोमकूंपे
न कुत्रचित्”! जलतर्पणे रोमरहितप्रदेशे “वामवाहौ
वस्त्राच्छादिते तिलान् संस्थाप्य मुद्रारहितदक्षिणहस्त-
तर्ज्जन्यङ्गुष्ठयोरन्यतरेण तिलान् गृहीत्वा वामहस्त-
तलेन स्थापयित्वा तर्पयेदिति मदनपारिजातः । अत-
एव मरीचिः “मुक्तहस्तञ्च दातव्यं न मुद्रां
दर्शयेत् क्वचित् । वामहस्ते तिला ग्राह्या मुक्तहस्तञ्च
दक्षिणम्” । मुक्तहस्तं प्रसारितहस्तं यथा स्यात् ।
एवं मुद्रा प्रदेशिन्यङ्गुष्ठयोगे सन्दंशरूपः । मुक्तहस्तञ्च
दक्षिणम्” इति दक्षिणहस्तं तिलरहितं कुर्य्यात्
इति नैयतकालीनकल्पतरुः । तथाच नारदीये
“अङ्गुष्ठानामिकाभ्यान्तु दक्षिणस्येतरस्थितान् ।
तिलान् गृहीत्वा पात्रस्थान् ध्यात्वा संतर्पयेत् पितॄन्” ।
देवलः । “रोमसंस्थान् तिलान् कृत्वा यस्तु संतर्पयेत्
पितॄन् । पितरस्तर्षितास्तेन रुधिरेण मलेन च” ।
वृष्टिजलसम्पर्के तर्पणनिषेधमाह वायुपुराणम्
“मेघे वर्षति यः कुर्य्यात् तर्पणं ज्ञानदुर्बलः । पितॄणां
नरके घोरे गतिस्तस्य भवेद्ध्रुवम्” । तथा “शूद्रोदकैर्न
कुर्वात तथा मेघादिनिःसृतैः” । इति मेघादि दर्शनादिति
लौमुदी । योगियाज्ञवल्क्यः “यद्युद्धृतं जलञ्चेत्तु
[Page3260-b+ 38]
तिलान् संमिश्रयेज्जले । अतोऽन्यथा तु सव्येन तिला-
ग्राह्या विचक्षणैः” । अत्र शेषार्द्धं मनदपारिजाते
लिखितम् । “अन्यथा वामहस्तेन” ततस्तर्पणमाचरे-
दिति” । वायुपुराणम् । “तिलदर्भैस्तु संयुक्तं श्रद्धया
यत् प्रदीयते । तत्सर्वममृतं भूत्वा पितृणामुपतिष्ठते” ।
स्मृतिः “रविशुक्रदिने चैव द्वादश्यां श्राद्धवासरे ।
सप्तम्यां जन्मदिवसे न कुर्य्यात्तिलतर्पणम्” । मत्स्य-
पुराणे “संक्रान्त्यां निशि सप्तम्यां रविशुक्रदिने
तथा । श्राद्धे जन्मदिने चैव न कुर्य्यात्तिलतर्पणम्” ।
श्राद्धे आमावास्यातिरिक्तश्राद्धे “नीलषण्डविमोक्षेण
आमावास्यां तिलोदकैः । वर्षासु दीपदानेन पितॄणा-
मणृणो भवेत् । अमावास्यान्तु ये मर्त्याः प्रयच्छन्ति
तिलोदकम् । पात्रमौडुम्बरं प्राप्य मधुमिश्रं तपो-
धनाः! । कृतं भवति तत् श्राद्धं रहस्यञ्च सदा भवेत् ।
विशेषतश्च जाह्नव्यां सर्वदा तर्पयेत् पितॄन् । न काल-
नियमस्तत्र क्रियते सर्वकर्मसु” । बौधायनः “न
जीवत्पितृकः कृष्णैस्तिलैस्तर्पणमाचरेत् । सप्तम्यां
रविवारे च जन्मर्क्षदिवसेषु च” । स्मृतिः “निषिद्ध-
दिनमासाद्य यः कुर्य्यात्तिलतर्पणम् । रुधिरं तद्भवे-
त्तोयं दाता च नरकं व्रजेत्” । प्रतिप्रसवमाह स्मृतिः
“अयने विषुवे चैव संक्रान्त्यां ग्रहणेषु च । उपाकर्मणि
चोत्सर्गे युगादौ मृतवासरे । सूर्य्यशुक्रादिवारेऽपि न
दोषस्तिलतर्पणे । तीर्थे तिथिविशेषे च कार्य्यं प्रेते च
सर्वदा” । स्कन्दपुराणम् “तोर्थमात्रे तु कर्तव्यं
तर्पणं सतिलोदकैः । योऽन्यथा तर्पयेन्मूढः स विष्ठायां
भवेत् कृमिः । विशेषतस्तु जाह्नव्यां सर्वदा तर्पयेत्
पितॄन्” । एतत्तु निषिद्धदिनतर्पणविधायकम् ।
“तीर्थे तिथिविशेषे च गङ्गायां प्रेतपक्षके । निषिद्धेऽषि
दिने कुर्य्यात्तर्पणं तिलमिश्रितम्” इति मदन-
पारिजातविद्याकरराजपेयिधृतमरीचिवचनात् । तिला-
भावे पितृतीर्थेन प्रतिनिधिना तर्पणम् “तिलाना-
भप्यभावे तु सुवर्णरजतान्वितम् । तदभावे निषिञ्चेत्तु
दर्भैस्तोयैर्न चान्यथा” इति याज्ञवल्क्यात् । सुवर्ण-
रजतान्वितं सुवर्णरजतस्पृष्टम् । अतएव “सुलभं
सकलं पुण्यं यज्ञदानादिजं फलम् । गङ्गातोयैश्च
सतिलैर्दुर्लभं पितृतर्पणम्” इति भविष्यपुराणे
गङ्गातोयस्य दुर्लभत्वमुक्तम् न च तदभावात्तर्पणाभावः
शातातपः “पितृणां पितृतीर्थेन जलं सिञ्चद्यथो-
[Page3261-a+ 38]
विधि । दक्षिणेनाथ गृह्णीयात् पितृतीर्थे समीपतः” ।
गोभिलः “गोत्रं स्वरान्तं सर्वत्र गोत्रस्याक्षय्य
कर्मणि । गोत्रस्तु तर्पणे प्रोक्तः कर्त्ता एवं न मुह्यति ।
सर्वत्रैव पितः प्रोक्तः पिता तर्पणकर्मणि । पितुरक्षय्य-
काले तु अक्षयां तृप्तिमिच्छता । शर्मन्नर्घ्यादिके कार्य्यं
शर्म्मा तर्पणकर्मणि । शर्मणोऽक्षय्यकाले तु पितॄणां
दत्तमक्षयम्” । कार्ष्णाजिनिः “नाभिमात्रे जले
स्थित्वा चिन्तयेदूर्द्ध्वमानसः । आगच्छन्तु मे पितर इमं
गृह्णन्त्वपोऽञ्जलिम्” । योगियाज्ञवल्क्यः “नाम-
गोत्रस्वधाकारैस्तर्प्याः स्युरनुपूर्वशः” । तेन अमुकगीत्रः
पिता अमुकदेवशर्म्मा तृप्यतामेतत्तिलोदकं तस्मै स्वधेति
प्रयोगः सिध्यति । एवं मातामहादौ । एष चासम्बु-
द्धिप्रयोगो वाजसनेयीतरपरः । तेषान्तु सम्बुन्ध्यन्तता-
माह ब्राह्मणसर्वस्वे जातूकर्ण्यः “प्रमीतपितृकस्तू-
शन्त्वस्त्वेत्यावाह्य नामगोत्रमुदाहृत्य यावता पितृका-
र्य्यमसावेतत्ते उदकमिति पितृन् पितामहान् प्रपि-
तामहान् । एकैकस्मै त्रींस्त्रीन्दद्यात्” । अत्र
चासाविति नाम गृह्णातीति कात्यायनोक्तस्य नाम्नः ते
इति युष्मत्प्रयोगात् सम्बुद्ध्व्यन्तता प्रतीयते तस्य सम्बु-
द्ध्यमानात्मवाचित्वात् । असम्बुद्धिप्रथमान्तत्वेऽनन्व-
यापत्तेः । ततश्चामुकगोत्र! पितरमुकदेवशर्म्मँस्तृप्य-
स्वैतत्ते तिलोदकं स्वधेति प्रयोगः सिध्यति । एवं
मातामहानामपि । ततो मात्रादीनां षण्णां तर्पणानि ।
द्वादशानां मध्ये यो जीवति तं विहाय वृद्धप्रपिता-
महादीत् गृहीत्वा पूरयेत् । एवं प्रव्रजतिते पतिते
च । ततो विमातृज्येष्ठभ्रातृपितव्यमातुलादींस्तर्पयेत् ।
शङ्खः “वान्धवानां कृत्वा सुहृदां तर्पयेत्” सुहृदो
मित्रादयः । मित्रायाप्यसवर्णाय जलं न देयम् ।
“सवर्णेभ्यो जलं देयं नान्यवर्णेभ्य एव च” इति
याज्ञवल्कीयात् । भीष्मायासवर्णायापि भीष्माष्टम्यां
तर्पणं कार्य्यम् “ब्राह्मणाद्यास्तु ये वर्णादद्युर्भीष्माय नो
जलम् । संवत्सरकृत तेषां पुण्यं नश्यति सत्तम!”
इत्यादि वचनात् । मन्त्रस्तु “वैयाघ्रपद्यगोत्राय इत्यादि ।
ब्राह्मणेनैतत् पितृतर्पणानन्तरं कार्य्यम् अन्येन पितृतर्प-
णात् पूर्वम् । अत्र वीजं वर्णज्यैष्ठ्यमिति हलायुधः ।
अपसव्येन दक्षिणामुखेन सतिलोदकेन सकृत् कर्त्त-
व्यम् । ततः कृताञ्जलिः” “भीष्मः शान्तनवोवीर” इत्यादि
पठेत् । ततो येऽवान्धवा बान्धवा वा इत्यादिना एका-
[Page3261-b+ 38]
ञ्जलिर्देयः । योगियाज्ञवल्क्यः “निष्पीडयति यः
पूर्वं स्नानवस्त्रञ्च तर्पणात् । निराशाः पितरस्तस्य यान्ति
देवाः सहर्षिभिः । तथा “अन्नप्रकरवत्तस्य अपसव्येन पी-
डनम् । अन्नप्रकरवत् श्राद्धोच्छिष्टसमीपान्नविकरणवत्
तस्याधोवस्त्रस्य “स्नानशाट्यान्तु दातव्या मृदस्तिस्रो विशु-
द्धये” इति वशिष्ठवचने अधोवस्त्रस्य दुष्टस्यैव शुद्धये
मृद्दानं प्रतीयते । योगियाज्ञवल्क्यः “वस्त्रनिष्पी-
डितं तोयं स्नातस्योच्छिष्टभागिनः । भागधेयं श्रुतिः
प्राह तस्मान्निष्पीडयेत् स्थले” । अत्र मन्त्रमाह
गोभिलः “ये चास्माकं कुले जाता अपुत्रागोत्रिणो
मृताः । ते तृप्यन्तु मया दत्तं वस्त्रनिष्पीडनोदकम्” ।
अशक्तौ शङ्खः । “आब्रह्मस्तम्बपर्य्यन्तं जगत्तृप्यत्विति-
क्रमात् । अञ्जलित्रितयं दद्यात् एतत्संक्षेपतर्पणम्” ।
“आब्रह्मस्तम्बपय्यन्तं देवर्षिपितृमानवाः । तृप्यन्तु सर्वे
पितरो मातृमातामहादयः । अतीतकुलकोटीनां
सप्तद्वीपनिवासिनाम् । आब्रह्मभुवनाल्लोकादिदमस्तु
तिलोदकम्” ।
<फ्>जन्माष्टम्यां तर्पणस्य फलं यथा “तस्यां तिथौ
वारिमात्रं पितॄणां यः प्रयच्छति । गयाश्राद्धं
कृतं तेन शताव्दं नात्र संशयः” ब्रह्म० वै० श्रीकृष्णजन्म
खण्डः । तर्पणञ्च देवर्षिपितृमनुष्यणं जलाञ्जलिदानेन
तृप्तिसम्पादनम् । यथा “एवं स्नात्वा पितृन् देवान्
मनुष्यांस्तर्पयेन्नरः । नाभिमात्रे जले स्थित्वा चिन्तये
दूर्द्ध्वमानसः । आगच्छन्तु मे पितर इमं गृह्णन्त्वपो-
ऽञ्जलिम् । त्रींस्त्रीञ्जलाञ्जलीन् दद्यादाकाशे
दक्षिणे तथा । वसित्वा वसनं शुक्लं स्थले चास्तीर्ण-
वर्हिषि । विधिज्ञास्तर्पणं कुर्य्युर्न पात्रे तु कदाचन ।
यदपां क्रूरमध्यं तु यदमेध्यन्तु किञ्चन । अशान्तं
मलिनं यच्च तत्सर्वमपगच्छतु । गृहीत्वानेन मन्त्रेण
तोयं सव्येन पाणिना । प्रक्षिपेद्दिशि नैरृत्यां रक्षोप
हतये द्रुतम् । अनाह्निकन्तु यद्भुक्तं पापाद् यच्च
प्रतिग्रहम् । दुस्कृतं यच्च मे किञ्चिद्वाङ्मनःकायक-
र्म्मभिः । पुनातु मे तदिन्द्रस्तु वरुणः स वृहस्पतिः ।
सविता च भगश्चैव मुनयः सनकादयः । आब्रह्म स्तम्बप-
र्य्यन्तं जगत् तृप्यत्विति ब्रुवन् । क्षिपेदपोऽञ्जलींस्त्रींस्तु
कुर्वन् सङ्क्षेपतर्पणम्” गारुडे २१५ अ० । तर्पण
विशेषस्तु गारुडे २१९ अ० वह्निपुराणे नित्या ह्नक
स्नानविधाननामाध्याये च द्रष्टव्यः । जीवत्पितृकस्य
[Page3262-a+ 38]
तर्पणनिषेधो यथा “दर्शस्नानं गयाश्राद्ध्वं विलैस्तर्पण-
मेव च । न जीवत्पितृको भूप! कुर्य्यात् कृत्वाघमा-
प्नुयात्” कालिका० पु० ८९ अ० ।
कर्त्तरि ल्यु । ५ तृप्तिकारके त्रि० । “सुरभिर्घ्राणतर्पणः”
अमरः । “सन्तर्पणो नाकसदां वरेण्यः” भट्टिः ।
<LEND>
