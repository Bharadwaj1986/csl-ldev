<L>8936<pc>1107,b<k1>उत्थानैकादशी<k2>उत्थानैकादशी
उत्थानैकादशी¦ स्त्री उत्थानस्य हरेः निद्रातःप्रबोधनस्य कालः
एकादशी । चान्द्रकार्त्तिकशुक्लैकादश्याम् । तत्र काल
व्यवस्था--ति० त० रघुनन्दनेन दर्शिता यथा मात्स्ये
“शेते विष्णुः सदाषाढे माद्रे च परिवर्त्तते । कार्त्तिके
परिबुध्येत शुक्लपक्षे हरेर्दिने” भविष्यनारदीययोः
“मैत्राद्यपादे स्वपितीह विष्णुर्वैष्णव्यमध्ये परिवर्त्तते च ।
पौष्णावसाने च सुरारिहन्ता प्रबुध्यते मासचतुष्टयेन”
भविष्ये “निशि स्वापोदिवोत्थानं सन्ध्यायां परिवर्त्तनम् ।
अन्यत्र पादयोगेऽपि द्वादश्यामेव कारयेत्” । अन्यत्र
स्वापादिविहितरात्र्यादीतरकाले दशमीप्रतिपदोश्च । “कि-
न्तन्मैत्राद्यपादेन? दशम्यंशेन यो दिवा । पौष्ण
शेषेण किन्तेन? प्रतिपद्यथयोनिशि” । दशम्यंशेन दशम्या
अंशोयत्र पादे तेन । यः पतिपदि वा प्राप्तस्तेन वा किम्? ।
अत्र दशमीप्रतिपदोर्वजनात् तदितरैकादश्यादिपञ्च-
तिथिषु मैत्रादिनक्षत्रपादविशेषलाभे द्वादशीं विनापि
शयनादिरिति प्रतीयते । वचनान्तरम् “रेवत्यन्तो यदा
रात्रौ द्वादश्या च समायुतः । तदा विबुध्यते विष्णु-
र्दिनान्ते प्राप्य रेवतीम्” दिनान्ते त्रिधाविभक्तदिन
तृतीयभागे दिवोत्यानमित्यनुरोधात् । विष्णुधर्म्मोत्तरे
“विष्णुर्दिवा न स्वपिति त च रात्रौ प्रबुध्यते । द्वादश्या-
मृक्षसंयोगे पादयोगो न कारणम् । अप्राप्ते द्वादशीमृक्षे
उत्यानशयने हरेः । पादयोगेन कर्त्तव्ये नाहोरावं
[Page1108-a+ 38]
विचिन्तयेत् वराहपुराणम् । “द्वादश्यां सन्धिसमये न-
क्षत्राणामसम्भवे । आभाकासितपक्षेषु शयनावर्त्तना-
दिकम्” आभाकानाम् आषाढभाद्रकार्त्तिकानाम् । ततश्च
द्वादश्यां निशादौ नक्षत्रमात्रयोगात् द्वादश्यामृक्षाभावे
तिथ्यन्तरे निशाद्यनादरेण पादविशेषयोगात्, तदभावे
द्बादश्यां सन्ध्यायामेव शयनादिकं बोधनन्तु द्वादश्यां
रात्रौ रेवत्यन्तपादयोगे दिनतृतीयभाग इति विशेषः” ।
<LEND>
