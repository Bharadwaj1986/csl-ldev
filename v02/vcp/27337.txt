<L>27337<pc>3891,b<k1>धी<k2>धी
धी¦ स्त्री ध्यै सम्प० भावे--क्विप् संप्रसारणञ्च । १ बुद्धौ ज्ञाने
अमरः । “प्रसीद कथयात्मानं न धियां पथि । वर्त्तसे”
कुमा० । २ मानसवृत्तिभेदे “तत्राज्ञानं धिया नश्ये-
दाभासात्तु घटः स्फुरेत्” वेदान्त० “धियो योनः
प्रचोदयात्” गायत्री सा च न्यायनये आत्मवृत्तिः ।
“बुद्ध्यादि षट्कं संख्यादिपञ्चकं भावना तथा । धर्मा-
धर्मौ गुणा एते आत्मनः स्युश्चतुर्दश” भाषा० । वेदान्तमते
[Page3892-a+ 38]
मनोवृत्तिः । “कामः संकल्पो विचिकित्सा श्रद्धाऽश्रद्धा
धृतिरधृतिर्ह्रीर्धीर्भीरित्येतत्सर्वं मन एव” श्रुतिः । ४ क-
र्मणि च “उधः स धियामुदञ्चनः” ऋ० ५ । ११ । १६ ।
“धियां कर्मणाम्” भा० “धीभिश्चन मनसा स्वेभिर-
क्षभिः” ऋ० १ । १३९ । २५ मनसि च “धीजवनोऽसि
सोम!” ऋ० ९ । ८८ । ३ “धीजवनः मनोवेगः” भा०
धीगुणशब्दे दृश्यम् ।
<LEND>
