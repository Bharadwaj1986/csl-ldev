<L>12476<pc>1779,b<k1>कलन<k2>कलन
कलन¦ न० कलयत्यनेन कल--गतौ गत्यर्थस्य ज्ञानार्थत्वात् ज्ञाने करणे
<>ल्युट् । १ चिह्ने २ वातपित्तादिदोषे च तैः स्वरूपानुमानात्
<>तथात्वम् । ३ ग्रहणे ४ ग्रासे । “कलनात् सर्वभूतानां स कालः
<>परिकीर्त्तितः” ति० त० विष्णुध० पु० । ५ ज्ञाने च “लोका-
<>नामन्तकृत् कालः कालोऽन्यः कलनात्मकः” सू० सि० । “कल-
<>नात्मकः ज्ञानविषयस्वरूपः ज्ञातुम् शक्य इत्यर्थः” रङ्ग० ।
<>“न सोऽस्ति प्रत्ययो लोके यः कालानुगमादृते” इत्युक्तेः
<>ज्ञानमात्रस्य कालविषयकत्वात् तथात्वम् । कं जलं लाति
<>उत्पत्तिसाधनत्वेन तथा सन् नमति नम--बा० ड । ६ वेतस-
<>वृक्षे पु० राजनि० । तस्य जलसमीपजातत्वात् तत्स्रोतसा न-
<>मनाच्च तथात्वम् । “स्त्रियाः प्रविष्ट उदरं पुंसो रेतः
<>कलाश्रयः । कलनं(लं)त्वेकरात्रेण पञ्चरात्रेण बुद्बुदम्”
<>भाग० ३, ३०, ३७ उक्ते ७ एकरात्रेण पच्यमाने गर्भकारणे
<>रेतोविकारभेदे इति शब्दकल्पद्रुभादयः । तच्चिन्त्यम्
<>“आर्त्तवं वायुरादाय कुक्षौ गर्भं करोति हि । मासि
<>मासि विवर्द्धेत गर्भिण्या गर्भलक्षणम् । कललं जायते
<>तस्याः इति” सुश्रुते “दृष्टाः करणाश्रयिणः कार्याश्रयि-
<>णश्च कललाद्याः” सा० कारिकायाम् “कार्य्यं शरीरं तस्या-
<>वस्थाः कललबुद्बुदमांसपेशीकरण्डाङ्गप्रत्यङ्गव्यूहाः” कौ०
<>उक्तेश्च तदेकवाक्यतया लकारद्वययुक्तपाठस्यैव भागवतेऽवधृत-
<>त्वेन नकारयुक्तपाठोलिपिकरप्रमादकृतः इति विवेच्यम्
<LEND>
