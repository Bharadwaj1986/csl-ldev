<L>16718<pc>2493,a<k1>गच्छ<k2>गच्छ
गच्छ¦ पु० गम--सम्प० क्विप् मलोपे तुक् च गतंगतिं छ्यति
छो--क । १ वृक्षे त्रिका० । लीलावत्युक्ते श्रेढीव्यवहारे
प्रवृत्तगत्यादिक्रियाविरतिकारके २ पदसंज्ञे स्थाने पु० ।
तज्ज्ञानार्थं तत्राह “श्रेढीफलादुत्तरलोचनघ्नाच्चयार्द्ध्व-
वक्त्रान्तरवर्गयुक्तात् । मूलं मुखोनं चयखण्डयुक्तं चयोद्धृतं
गच्छमुदाहरन्ति । उदाहरणम् । द्रम्मत्रयं यः प्रथमे-
ऽह्नि दत्त्वा दातुं प्रवृत्तोद्विचयेन तेन । शतत्रयं
षष्ट्यधिकं द्विजेभ्यो दत्तं कियद्भिर्दिवसैर्वदाशु । न्यासः
आदिव० । ३ । चयः । २ । गच्छः । ० । सर्वधनं ३६० ।
लब्धो गच्छः १८ । अथ द्विगुणोत्तरादिफलानयने करण-
सूत्रं सार्द्धवृत्तम् । विषमे गच्छे व्येके गुणकः स्थाप्यः
समेऽर्द्धिते वर्गः । गच्छक्षयान्त्यमन्त्याद्व्यस्तं गुणवर्गजं
फलं यत्तत् । व्येकं व्येकगुणोद्धृतमादिगुणं स्याद्गुणो-
त्तरे गणितम् । उदाहरणम् । पूर्बं वराटकयुगं येन
द्विगुणोत्तरं प्रतिज्ञातम् । प्रत्यहमर्थिजनाय स मासे
निष्कान् ददाति कति । न्यासः आदिः । २ । चयो-
द्विगुणः २ । गच्छः । ३० । लब्धावराटकाः । २१४७८-
६ ४६ । निष्कवराटिकाभिर्भक्ताजाता निष्काः । १०४८-
५७ । द्रम्माः । ९ । पणाः । ९ । काकिण्यौ । २ ।
वराटकाः । ६ । उदाहरणम् । आदिर्द्विकं सखे!
वृद्धिः प्रत्यहं त्रिगुणोत्तरा । गच्छः सप्तदिनं यत्र गणितं
तत्र किं वद । न्यासः । आदिः । २ । चयोगुणः
३ । गच्छः । ७ । लब्धं गणितम् । २१८६”
शब्दकल्पद्रुमे निर्विसर्गगच्छेत्यस्य विभक्त्यन्तस्य शब्दत्व-
कल्पनेनार्थकथनमतीव हास्यास्पदम् गच्छेत्यस्य वि-
भक्त्यन्ततया पदत्वेन शब्दत्वाभावात् अन्यथा नाना-
विभक्तियोगेन नानाशब्दार्थकथनापत्तेः ।
<LEND>
