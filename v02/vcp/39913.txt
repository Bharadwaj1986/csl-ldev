<L>39913<pc>4819,a<k1>लक्ष्मी<k2>लक्ष्मी
लक्ष्मी¦ स्त्री लक्ष--ई--मुट् च । १ विष्णोःपत्न्याम् अमरः ।
२ शोभायां, ३ कान्तौ, ४ सम्पतौ, ५ ऋद्ध्यौषधे, ६ वृद्धिना-
मौषधे, ७ फलिनीवृक्षे च मेदि० । ८ स्थलपद्मिन्याम् ९ हरि-
द्रायां, १० शम्यां, ११ मुक्तायां १२ द्रव्ये च राजनि०
१३ पीडायां १४ वारयोषिति च शब्दच० ।
लक्ष्मीपूजाकालादि स्कन्दपु० उक्तं यथा
“पौषे चैत्रे तथा भाद्रे पूजयेयुः स्त्रियः श्रियम् । सिंहे
धनुषि मीने च स्थिते सप्ततुरङ्गमे । प्रत्यव्दं पूजय-
ल्लक्ष्मीं शुक्लपक्षे गुरोर्दिने । नापराह्णे न रात्रौ च
नासिते न त्र्यहस्पृशि । द्वादश्यां चैव नन्दायां रिक्ता-
याञ्च निरंशके । त्रयोदश्यां तथाष्टम्यां कमलां नैव
पूजयेत् । न पूजयेत् शनौ भौमे न बुधे नैव भार्गवे ।
पूजयेत्तु गुरोर्वारे चाप्राप्ते रविसोमयोः । गुरुवारे
हि पूर्णा च यत्नेन यदि लभ्यते । तत्र पूज्या तु कमला
धनपुत्रविवर्द्धिनी । न कुर्य्यात् प्रथमे मासि नैव
कुर्य्याद्विसर्जनम् । न घण्टां वादयेत्तत्र नैव झिण्टीं
प्रदापयेत् । पौषे च दशमी शस्ता चैत्रके पञ्चमी तथा ।
नभस्ये पूर्णिमा ज्ञेया गुरुवारे विशेषतः । आढकं
धान्वसंपूर्णं नानाभरणभूषितम् । सुगन्धिशुक्लपुष्पेण
शुक्लपक्षे विशेषतः । पौष तु पिष्टकं दद्यात् परप्रान्नञ्च
चैत्रके । विष्टकं परमान्नञ्च नभस्ये तु विशेषतः । गुरु-
वारसमायुक्ता नमस्ये पूर्णिमा शुभा । कमलां पूजये
त्तत्र पुनर्जन्म न विद्यते । एकेम कमलेनैव कमलां
पूजयेद् यदि । इह लोके सुखं पाप्य परत्र केशवं
[Page4819-b+ 38]
व्रजेत्” । लक्ष्मीचरित्रे तु “न कृष्णपक्षे रिक्तायां दशमी
द्वादशीषु च । श्रवणादिचतुरृक्षे लक्ष्मीपूजां न का-
रयेत” । दशमीनिषेधः पौषातिरिक्तपरः प्रागुक्तैक-
वाक्यत्वात् । दीपान्वितामास्यायां तत्पूजादिकं दीपान्वित-
शब्दे ३६०७ पृ० दृश्यम् । कोजागरलक्ष्मीपूजा कोजा-
गरशब्दे २२६२ पृ० दृश्या । माघशुक्लपञ्चम्यां श्री-
पूजनं “पञ्चम्यां श्रीरपि श्रियम्” ति० त० विहितम् ।
“पञ्चम्यां श्रियं पूजयेत्” कल्पश्रुतिरपि तत्परा । गरु० पु०
११४ अ० लक्ष्म्यास्त्यागकारणतोक्ता यथा
“कुचेलिनं दन्तमलोपधारिणं बह्वाशिनं निष्ठुरवाक्य
भाषिणम् । मूर्य्योदये चास्तमये च शायिनं विमुञ्चति
श्रीरपि चक्रपाणिनम् । नित्यं छेदस्तृणांनां धरणि-
विलिखनं पादयोरल्पमार्ष्टिर्दन्तानामल्पशौचं वसनमलि-
नता रूक्षता मूर्ध्वजानाम् । द्वे सन्ध्ये चापि निद्रा
विवसनशयनं ग्रासहासातिरेकः स्वाङ्के पीठे च वाद्यं
निधनमुपनयेत् केशवस्यापि लक्ष्मीः । तस्या भाजनहेतुता
तत्रोक्ता यथा “शिरः सुधौतं चरणौ सुमार्जितौ वरा-
ङ्गनासेवनमल्पभोजनम् । अनग्नशायित्वमपर्वमैथुनं
चिरप्रनष्टां श्रियमानयन्ति षट् । यस्य कस्य तु पुष्पस्य
पाण्डरस्य विशेषतः । शिरसा धार्य्यमाणस्य अलक्ष्मीः
प्रतिहन्यते । दीपस्य पश्चिमाच्छाया च्छाया शय्यासनस्य
च । रजकस्य तु यत्तीर्थमलक्ष्मीस्तत्र तिष्ठति” ।
<LEND>
