<L>15823<pc>2366,a<k1>क्षर<k2>क्षर
क्षर¦ न० क्षरति स्यन्दते मुञ्चति वा क्षर--जला० वा अच् ।
१ जले २ मेघे पु० मेदि० । ३ चले त्रि० ४ देहे “द्वाविमौ
पुरुषौ लोके क्षरश्चाक्षर एव च । क्षरः सर्वाणि भूतानि
कूटस्थोऽक्षर उच्यते” गीतोक्तेषु ५ सर्वप्राणिषु तेषां स्वो-
पाध्यन्तःकरणचलनेन औपाधिकचलनवत्त्वात्तथात्वम्
भा० अनु० १७ अ० जीवानां क्षरणप्रकार उक्तो यथा
“आयुःकीर्त्तिकराणीह यानि कृत्यानि सेवते । शरीर-
ग्रहणे यस्मिंस्तेषु क्षीणेषु सर्वशः । आयुःक्षयपरीतात्मा
विपरीतानि सेवते । बुद्धिर्व्यावर्त्तते चास्य विनाशे प्रत्यु-
परियते । सत्वं बलञ्च कालञ्च विदित्वा चात्मनस्तथा ।
अतिवेलमुपाश्नाति स्वविरुद्धान्यनात्मवात् । यदाऽयमति-
कष्टानि सर्वापयुपनिषेवते । अत्यर्थमपि वा भुङ्क्ते न
वा भुङ्क्ते कदाचन । दुष्टान्नामिषपानञ्च यदन्योन्यविरो-
धि च । गुरु चाप्यभितं भुङ्क्ते नातिजीर्णेऽपि वा
पुनः । व्यायाममतिमात्रञ्च व्यवायञ्चोपसेवते । सततं
कर्म्मलोभाद्वा प्राप्तं वेगं विधारयेत् । रसाभियुक्तमन्नं
बा दिवास्वप्तञ्च सेवते । अपक्वान्नागते काले स्वयं दोषान्
प्रकोपयेत् । स्वदोषकोपनाद्रोगं लभते मरणान्तिकम् ।
अपि वोद्बन्धनादीनि परीतानि व्यवस्यति । तस्य तैः का-
रणैर्ज्जन्तोः शरीरं च्यवते तदा । जीवितं च्यवमानं
तद्यथावदुपधारय । ऊष्मा प्रकुपितः काये तीव्रवायुसमी-
[Page2366-b+ 38]
रितः । शरीरमनुपर्य्येत्य सर्वात् प्राणान् रुणद्धि वै ।
अत्यर्थं बलवानूष्मा शरीरे परिकोपितः । भिनत्ति जीव-
स्थानानि कर्म्माणि विद्धि तत्त्वतः । ततः सवेदनो जीवः
सद्यः प्रच्यवते क्षरात् (देहात्) । शरीरं त्यजते जन्तुश्छि-
द्यमानेषु मर्म्मसु । वेदनाभिः परीतात्मा तद्विद्धि द्विजसत्तम! ।
जाता मरणसंविग्नाः सततं सर्वजन्तवः । दृश्यन्ते सन्त्यज-
न्तश्च शरीराणि द्विजर्षभ! गर्भसंक्रमणे चापि कर्म्मणा-
मतिसर्पणे । तादृशीमेव लभते वेदनां मानवः पुनः ।
भिन्नसन्धिरथ क्लेदमद्भिः स लभते नरः । यथा पञ्चसु
भूतेषु सम्भूतत्वं नियच्छति । शैत्यात् प्रकुपितः काये ती-
व्रवायुसमीरितः । यः स पञ्चसु भूतेषु प्राणापाने व्यव-
स्थितः । स गच्छत्यूर्द्ध्वगो वायुः कृच्छान्मुक्त्वा शरीरिणम् ।
शरीरञ्च जहात्येवं निरुच्छासश्च दृश्यते । स निरूष्मा
निरुच्छासो निःश्रीको हतचेतनः । ब्रह्मणा सम्परिष्वक्तो
मृत इत्युच्यते नरः । स्रोतोभिर्य्यैर्विजानाति इन्द्रिया-
र्थान् शरीरभृत् । तैरेव च विजानाति प्राणानाहारस-
म्भवान् । तत्रैव कुरुते काये यः स जीवः सनातनः ।
तथा यद्यद्भवेद्युक्तं सन्निपाते क्वचित् क्वचित् । तत्तन्मर्म्म
विजानीहि शास्त्रदृष्टं हि तत्तथा । तेषु मर्म्मषु भिन्नेषु
ततः स समुदोरयन् । आविश्य हृदयं जन्तोः सत्त्व-
ञ्चास्य रुणद्धि वै । ततः सचेतनो जन्तुर्नाभिजानाति
किञ्चन । तरसा संवृतज्ञानः संवृतेष्वेव मर्म्मसु । स-
जीवो निरधिष्ठानश्चाल्यते मातरिश्वना । ततः स तं म-
हीच्छासं भृशमुच्छस्य दारुणम् । निष्क्रामन् कम्पयत्याशु
तच्छरीरमचेतनम् । स जीवः प्रच्युतः कायात् कर्म्मभिः
स्वैः समावृतः । अभितः स्वैः शुभैः पुण्यैः पापैर्वाऽप्यु-
पपद्यते । ब्राह्मणा ज्ञानसम्पन्ना यथावच्छ्रुतनिश्चयाः ।
इतरं कृतपुण्यं वा तं विजानन्ति लक्षणैः । यथाऽन्ध-
कारे खद्योतं लीयमानं ततस्ततः । चक्षुष्मन्तः प्रपश्यन्ति
तथा च ज्ञानचक्षुषः । पश्यन्त्येवंविधं सिद्धा जीवं दिव्येन
चक्षुषा । च्यवन्तं जायमानञ्च योनिञ्चानुपवेशितम ।
तस्य स्थानानि दृष्टानि त्रिविधानीह शास्त्रतः । कर्म्म-
भूमिरियं भूमिर्य्यत्र तिष्ठन्ति जन्तवः । ततः शुभाशुभं कृत्वा
लभते सर्वदेहिनः । इहैवोच्चावचान् भोगान् प्राप्नुवन्ति
खकर्म्मभिः । इहैवाशुभकर्म्माणः कर्म्मभिर्निरयं गताः ।
अर्वाग्गतिरियं कष्टा यत्र पच्यन्ति मानवाः । तस्मात्
सुदुर्लभो मोक्षे रक्ष्यश्चात्मा ततोभृशम् । ऊर्द्ध्वन्तु जन्तवो
गत्वा ये तु स्थानेष्ववस्थिताः । कोर्त्यमानानि तानीह त-
[Page2367-a+ 38]
त्त्वतः सन्निवोध मे । तच्छ्रुत्वा नैष्ठिकीं बुद्धिं विन्देथाः
कर्म्मनिश्चयम् । तारारूपाणि सर्वाणि यत्रैतच्चन्द्रमण्डलम् ।
यत्र विभ्राजते लोके स्वभासा सूर्य्यमण्डलम् । स्थानान्ये-
तानि जानीहि जनानां पुण्यकर्म्मणाम् । कर्म्मक्षयाच्च
ते सर्वे च्यवन्ते वै पुनः पुनः । तत्रापि च विशेषोऽस्ति दिवि
नीचोच्चमध्यमः । न च तत्रापि सन्तोषो दृष्ट्वा दीप्ततरां
श्रियम् । इत्येता गतयः सर्वाः पृथक् ते समुदीरिताः ।
उपपत्तिन्तु वक्ष्यन्ति गर्भस्याहमतः परम् । तथा तन्मे
निगदतः शृणुष्वावहितो द्विज!” ।
११ अज्ञाने च “क्षरं त्वविद्या च स्मृतं तु विद्या” श्वेताश्व०
उ० । १२ परमेश्वरे “सदसत्क्षरमक्षरम्” विष्णुस० । “सर्वं
खल्विदं ब्रह्मेति” श्रुतेस्तस्य सर्वभूतमयत्वात्तथ त्वम् ।
“कार्य्यकारणरूपं तु नश्वरं क्षरमुच्यते” इत्युक्तयोः
१३ कार्य्यकारणयोः ।
<LEND>
