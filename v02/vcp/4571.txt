<L>4571<pc>0380,b<k1>अर्शस्<k2>अर्श(र्स)स्
अर्श(र्स)स्¦ न० ऋ--असुन् शुठ् (सुठ् दन्तादिरित्यन्ये) ।
<>बलिकाकारे गुह्यस्थरोगभेदे यथाह सुश्रुतः “षड-
<>र्शंसि भवन्ति वातपित्तकफशोणितसन्निपातैः सहजानि
<>चेति ॥ तत्रानात्मवतां यथोक्तैः प्रकोपणैर्ब्धिरुद्धाध्यशन-
<>स्त्रीप्रसङ्गोत्कटुकासनपृष्ठयानवेगविधारणादिभिर्व्विशेषैः प्रकु
<>पिता दोषा एकशो द्विशः समस्ताः शोणितसहिता वा
<>यथोक्तं प्रसृताः प्रधानधमनीरनुप्रपद्याऽधोगत्वा गुदमा-
<>गम्य प्रदुष्य बलीर्म्मांसप्ररोहान् जनयन्ति विशेषतोमन्दा-
<>ग्नेस्तथा तृणकाष्ठोपललोष्ट्रवस्त्रादिभिः शीतोदकसंस्पर्श-
<>नाद्वा कन्दाः परिवृद्धिमासादयन्ति तान्यर्शांसीत्याचक्षते ॥
<>तत्र स्थूलान्द्रप्रतिबद्धमर्द्ध पञ्चाङ्गुलं गुदमाहुस्तस्मिन् बलय-
<>स्तिस्रोऽध्यर्द्धाङ्गुलान्तरभूताः प्रवाहणी विसर्ज्जनी संवरणी
<>चेति । चतुरङ्गुलायताः सर्वास्तिर्य्यगेकाङ्गुलोच्छ्रिताः ॥ शङ्खा-
<>वर्त्तनिभाश्चापि उपर्य्युपरि संस्थिताः । गजतालुनिभाश्चापि
<>वर्णतः सम्प्रकीर्त्तिताः ॥ रोमान्तेभ्यो यवाध्यर्द्धं गुदौष्ठः
<>परिकीर्त्तितः ॥ प्रथमा तु गुदौष्ठादङ्गुलमात्रे । तेषान्तु
<>भविष्यतां पूर्व्वरूपाणि, अन्ने न श्रद्धा कृच्छ्रात्पक्तिरम्लीका
<>सक्थिसदनमाटोपः कार्श्यमुद्गारबाहुल्यमक्ष्णोश्च श्वयथुरन्द्र-
<>कूजनं गुदपरिकर्त्तनमाशङ्का पाण्डुरोगग्रहणी दोषशो-
<>षणं कासश्वासौभ्रमस्तन्द्रा निद्रेन्द्रियदौर्ब्बल्यञ्च । जाते-
[Page0381-a+ 38]
<>ष्वेतानि रूपाणि प्रव्यक्ततराणि भवन्ति ॥ तत्र मारुतात्प-
<>रिशुष्कारुणवर्णानि विषममध्यानि कदम्बपुष्पतुण्डिकेरी-
<>नाडीमुखसूचीमुखाकृतीनि च भवन्ति । तैरुपहतः सशूलं
<>संहतमुपवेश्यते कटीपृष्ठपार्श्व मेढ्रगुदनाभिप्रदेशेषु चास्य
<>वेदना गुल्माष्ठोलाप्लीहोदराणि चास्य तन्निमित्तान्येव
<>भवन्ति, कृष्णत्वङ्नखनयनदशनवदनमूत्रपुरीषश्च पुरुषो
<>भवति । पित्तान्नीलाग्राणि तनूनि विसप्र्पीणि पीतावभासानि
<>यकृत्प्रकाशानि शुकजिह्वासंस्थानानि यवमध्यानि जलौ-
<>कोवक्त्रसदृशानि प्रक्लिन्नानि च भवन्ति तैरुपहतः सरुधिर-
<>मतिसार्य्यते ज्वरदाहपिपासासूर्च्छाश्चोपद्रवा भवन्ति,
<>पीतत्वङ्नखनयनदशनवदनमूत्रपुरीषश्च पुरुषो भवति ।
<>श्लेष्मजानि श्वेतानि महामूलानि स्थिराणि वृत्तानि
<>स्निग्धानि पाण्डूनि करीरपनसास्थिगोस्तनाकाराणि न
<>भिद्यन्ते न स्रवन्ति कण्डूबहुलानि च भवन्ति तैरुपहतः
<>सश्लेष्माणमनल्पं मांसधावनप्रकाशमतिसार्य्येत शोफशीत
<>ज्वरारोचकाविपाकशिरोगौरवाणि चास्य तन्निमित्तान्येव
<>भवन्ति, शुक्लत्वङ्नस्वनयनदशनवदनमूत्रपुरीषश्च पुरुषो
<>भवति ॥ रक्तजानि न्यग्रोधप्ररोहविद्रुमकाकणन्तिकाफलसदृ-
<>शानि पित्तलक्षणानि च यदावगाढपुरीषप्रपीडितानि
<>भवन्ति तदात्यर्थं दुष्टमनल्पमसृक् सहसा विसृजन्ति तस्यैवा-
<>तिप्रवृत्तौ शोणितातियोगोपद्रवा भवन्ति ॥ सन्निपातजानि
<>सर्व्वदोषलक्षणयुक्तानि ॥ सहजानि दुष्टशोणितशुक्रनिमि-
<>त्तानि तेषां दोषत एव प्रसाधनं कर्त्तव्य विशेषतश्चात्र
<>दुर्दर्शनानि परुषाणि पाण्डूनि दारुणान्यन्तर्मुखानि
<>तैरुपद्रुतः कृशोऽल्पभुक् सिरासन्ततगात्रोऽल्पप्रजःक्षीण
<>रेताः क्षामस्वरः क्रोधनोऽल्पाग्निर्ध्राणशिरोऽक्षिश्रवण-
<>रोगवान् सततमन्द्रकूजाटोपहृदयोपलेपारोचकप्रभृतिभिः
<>पीड्यते ॥” “अर्श आद्या महारोगा अतिपापाद्भवन्ति
<>हि” । शाता० स्मृ० । पृषो० सलोपः । अर्शमप्यत्र न० ।
<LEND>
