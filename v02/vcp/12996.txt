<L>12996<pc>1887,a<k1>कापिलेय<k2>कापिलेय
कापिलेय¦ पु० कपिलायाः तन्नाम्न्या ब्राह्मण्या अपत्यम् ढक् ।
कपिलानाम्न्याः स्तनपायित्वेन तदपत्ये ब्राह्मण्याः कपिल-
शिष्ये मुनिभेदे । तस्य सम्भवादिकं भा० शा० २१८ अ०
वर्ण्णितं यथा “तत्र पञ्चशिखो नाम कापिलेयो महा-
मुनिः । परिधावन् महीं कृत्स्नां जगाम मिथिलामथ ।
सर्वसंन्यासधर्माणां तत्त्वज्ञानविनिश्चये । सुपर्यवसितार्थश्च
निर्द्वन्द्वोनष्टसंशयः । ऋषीणामाहुरेकं तु यं कामानावृतं
नृष् । शाश्वतं सुखमत्यन्तमन्विच्छन्तं सुदुर्लभम् । यमाहुः
कपिलं सांख्याः परमर्षिं प्रजापतिम् । समन्ये तेन रूपेण
विस्मापयति हि स्वयम् । आसुरेः प्रथमं शिष्यं यमाहु-
श्चिरजीविनम् । पञ्चस्रोतसि यः सत्रमास्ते वर्षसहस्रि-
कम् । यत्न चासीनमागम्य कापिलं मण्डलं महत् । पञ्च-
स्रोतसि निष्णातः पञ्चरात्रविशारदः । पञ्चज्ञः पञ्चकृत्
[Page1887-b+ 38]
पञ्चगुणः पञ्चशिखः स्मृतः । पुरुषावस्थमव्यक्तं परमार्थं
न्यवेदयत् । इष्टसत्रेण संपृष्टो भूयश्च तपसाऽऽसुरिः । क्षेत्र
क्षेत्रज्ञयोर्व्यक्तिं बुबुधे देवदर्शनः । यत्तदेकाक्षरं ब्रह्म
नानारूपं प्रदृश्यते । आसुरिर्मण्डले तस्मिन् प्रतिपेदे
तदव्ययम् । तम्य पञ्चशिखः शिष्यो मानुष्या पयसा भृतः ।
ब्राह्मणी कपिला नाम काचिदासीत् कुटुम्बिनी । तस्याः
पुत्रत्वमागम्य स्त्रियाः स पिबति स्तनौ । ततः स कापि-
लेयत्वं लेभे बुद्धिं च नैष्ठिकीम् । एतन्मे भगवानाह
कापिलेयस्य संभवम् । तस्य तत् कापिलेयत्वं सर्ववित्त्व-
मनुत्तमम्” ।
व्याख्यातञ्चैतत् नीलकण्ठेन यथा “कापिलेयः कपिलायाः
पुत्रः परिधावन् एकत्र वासमकुर्वन् । सुपर्यवसितार्थः
सम्यग्निश्चितप्रयोजनः । कामैरनावृतं कामादवसित
मितिपाठे यदृच्छया स्थितं नृषु सुखम् अन्विच्छन्तं स्थाप-
यितुमिति शेषः । सः कपिलः, तेन पञ्चशिखसंज्ञेन
तत्प्राशष्यत्वात्तत्तुल्यत्वम् । पञ्च स्रोतांसि विषयकेदार
प्रणाडिकाः यस्य तस्मिन् मनसि मानसं सत्रमित्यर्थः ।
यत्र यत्समीपे, कापिलं कपिलमतानुसारि मण्डलं मुनि
समूहं प्रति परमार्थं यो न्यवेदयदित्युत्तरेण सम्वन्धः ।
पञ्चस्रोतसि मनसि निष्णातः ऊहापोहकोशलवान् ।
पञ्चरात्रो नाम विष्णु त्वप्रापकः क्रतुः “पुरुषोह वै नारा-
यणो ऽकामयतात्यतिष्ठेयं सर्वाणि भूतान्यहमेवेदं सर्वं
स्यामिति सएतं पञ्चरात्रं पुरुषमेधं यज्ञक्रतुमपश्य
दिति” शतपवोक्तस्तत्र विशारदः अनुष्ठिताखिलकर्मे-
त्यर्थः । पञ्च अन्नमयप्राणमयमनोमयविज्ञानमयानन्दम-
यान् कोषान् मिथ आत्मनश्च विविक्तान् जानातीति पञ्च-
ज्ञः अतएव पञ्चकृत् पञ्च तद्विषयान्यु पासनानि “भृगुर्वै
वारुणिरित्यस्यामुपनिषदि “सतपस्तप्त्वाऽन्नं ब्रह्मेति व्यजा-
नदित्यादि” विहितानि करोति पञ्चकृत्, पञ्च “शान्तो-
दान्त उपरतस्तितिक्षुः समाहितो भूत्वात्मन्येवात्मानं
पश्यतीति श्रुताः शान्तादयो गुणाः यस्मिन् स पञ्चगुणः
ततश्च “ब्रह्मविद्ब्रह्मैव भवतीति” श्रुतेः पञ्चभ्योऽतिरिच्य-
मानत्वात् शिखेवेति पञ्चशिखं पुच्छं ब्रह्म तज्ज्ञत्वात्
मुनिरपि पञ्चशिखः । ननु पञ्चकृत् कथं षष्ठज्ञः स्यादिति
वेत्? शृणु--यथान्नमयं विकारमुपासीनस्तत्प्रकृतिमन्नं
विराडाख्यमेति एवं मायया विकृतमानन्दं तत्पतिमेतीति
न षष्ठोपास्तिः पृयग्वक्तव्या । षष्ठज्ञानाय तस्य पञ्चमो-
पास्तिफलत्वात् तदेतदाह पुरुषेति । पुरुषा अन्नमयादयः
[Page1888-a+ 38]
पञ्च अवसन्नतया बाधिततया तिष्ठन्तीत्यस्मिन्निति पुरुषा-
वस्थम् अतएव शिरआद्यवयवरहितत्वादव्ययम् अबा-
ध्यत्वाच्च परमार्थम् अबोधयत् । तस्यापि गुरुमाह इष्टेत्या-
दिना । इष्टसत्रेण आत्मयज्ञेन हेतौ तृतीया, अध्ययनेन
वसतीतिवत्, सम्यक् पृष्टं प्रश्नो यस्य स संपृष्टः, आत्मज्ञा-
नार्थं कृतप्रश्न इत्यर्थः । व्यक्तिं बाध्यत्वाबाध्यत्वेन स्पष्टताम्
देवदर्शनः दिव्यदृष्टिरित्यर्थः । सांख्यसम्मतं गुणपुरुषान्तर-
ज्ञानात् कैवल्यं प्रधानं चोपादानमिति पक्षं निरस्यति
यत्तरिति, अक्षरमेव जगदुपादानतया नानारूपं न तु
क्षरं प्रधानम्, अव्ययं ब्रह्मैव प्रतिपेदे ज्ञातवान्, न तु गुण
पुरुषान्तरम् । भगवान् मार्कण्डेयः सनत्कुमारो वा” ।
<LEND>
