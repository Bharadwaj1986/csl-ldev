<L>2389<pc>0211,a<k1>अन्न<k2>अन्न
अन्न¦ न० अनित्यनेन अन--नन्, अद्यते इति अद--क्त वा
<>“अन्नाण्ण इति” पा० निर्द्देशात् अन्नार्थतया न जग्धिः ।
<>ओदने, स्विन्नान्ने, “शस्यं क्षेत्रगतं प्रोक्तं सतुषं धान्य-
<>नुच्यते । आमं तु वितुषं ज्ञेयं स्विन्नमन्नमुदाहृतम्” इति वसि०
<>स्मृ० । अन्नमूलं हि जीवनमित्युक्तेः तेषां प्राणहेतुत्वात्तथा-
<>त्वम् । तत्रामान्नेऽपि अन्नशब्दप्रयोगः “आमान्नं हरये
<>दत्त्वा पक्वं कृत्वाथ खादयेत् । षष्टिर्वर्षसहस्राणि विष्ठायां
<>जायते कृमिरिति” पुराणे “चाण्डालान्नं भुक्त्वा त्रिरात्र
<>मुपवसेत् सिद्धं भुक्त्वा पराक” इति विष्णुसूत्रे, आदित्या-
<>ज्जायते वृष्टिर्वृष्टेरन्नं ततः प्रजा” इति मानवे च तत्र प्रयो-
<>गात् “स्विन्नमन्नमुदाहृतमिति वशिष्ठोक्तिस्तु परिभाषार्था
<>न तु तन्मात्रस्यैवान्नताबोधनार्था । अतएव “अन्नमाश्रित्य
<>पापानि तिष्ठन्ति हरिवासरे” इत्यादिनिषेघे आमान्न-
<>भक्षणस्यापि ग्रहणम् अन्नानि च विविधानि “अन्नानि
<>विविधानीह भवन्ति गिरिसम्भवे”! इत्युपक्रम्य अष्टादश-
<>विधानि धान्यान्यभिधाय “अन्नवर्ज्जब्रते देवि! एतान्येव
<>विवर्ज्जये” दित्यनेन पद्मपुराणे अन्नबर्ज्जनव्रते तेषां वर्ज्जनी-
<>यत्वाभिधानात् अष्टादश धान्यानि च धान्यशब्दे वक्ष्यन्ते
<>“अन्नमशितं त्रेवा विधीयते तस्य यःस्थविष्ठोधातुस्तत्पुरीषं
<>यन्मध्यमस्तन्मांसं योऽणिष्ठस्तन्मन” इति श्रुत्या “अन्नमयं
<>हि सोम्य मन इति” श्रुत्यन्तरोक्तं मनसोऽन्नमयत्वं यत्
<>समर्थितं तत् सर्व्वप्रकारान्नविकारत्वेनैव । ततश्च “राजान्नं
[Page0211-b+ 38]
<>तेज आदत्ते” इत्यादौ निषिद्धतापि सर्वेषाभेव । “शूद्रेषु
<>दासगोपालकुलमितार्द्धसीरिणः । भोज्यान्नाः नापितश्चैव
<>यश्चात्मानं निवेदये” दित्यादावपि दासादेर्भोज्यान्नताप्रति-
<>प्रसवः अष्टादशान्नविषयएव दासादयश्च संकीर्ण्णजातिभेदाः
<>पराशरोक्ता वेदितव्यास्ते च तत्तच्छब्दे दर्शयिष्यन्ते ।
<>“गोरसं तिलसक्तूंश्च तिलपिण्याकमेव च । अपूपान् भक्ष-
<>येत् शूद्राद्यच्चान्यत् पयसाकृतमिति” संवर्त्तवचनन्तु आपदि
<>शूद्रान्ननिवृत्तानामपि भक्ष्यतार्थम् । “कन्दुपक्वं तैलपक्वं
<>पायसं दघि सक्तवः । एतान्यशूद्रान्नभुजां भोज्यानि मनुर-
<>व्रवीदिति” हारीतवचने अशूद्रान्नभुजामिति विशेषणा-
<>त्तथावगतेः एवमेव प्रा० वि० । “अन्नं हि भूतानां श्रेष्ठं
<>तस्मात् सर्व्वौषधमुच्यते” इति श्रुतौ अन्नस्य सर्व्वौषधिरूप-
<>त्वोक्तेः सर्वेषांव्रीह्याद्योषधीनामन्नत्वं व्यक्तमुक्तं “पृथिव्या
<>ओषधय ओषथिभ्योऽन्नमिति” श्रुतौ च ओषधिजमात्रस्य
<>अन्नत्वमुक्तम् “अद्यतेऽदन्ति च भूतानि तस्मादन्नमित्युच्यते”
<>इति तन्निरुक्तिरपि श्रुतौ दर्शिता । पृथिव्यां, तस्याश्च अन्न-
<>हेतुत्वादन्नशब्दवाच्यता । “अद्भ्योऽन्नमिति श्रुतेः” “यत्
<>कृष्णं रूपं तदन्नस्येति” छा० उप० श्रुतेश्च । अत एव
<>भाष्यकृता “हन्ताहमिमास्तिस्री देवता” इति श्रुतौ इदमा
<>तेजोबन्नात्मिकाया देवतायाः परामर्शः इत्युक्तम् । उदके
<>च निरुक्त० तस्य च “वृष्टेरन्नं ततः प्रजा इति” मनुना
<>अन्नहेतुत्वोक्तेस्तथात्वम् । तथाऽनिति प्राणित्यनेनेति व्युत्पत्तेः
<>उदकस्य प्राणहेतुत्वादन्नत्वम् “आपोमयः प्राण” इत्युक्त्वा
<>तत्समर्थनाय “आपः पीतास्त्रेधा विधीयन्ते तासां
<>यःस्थविष्ठोधातुस्तन्मूत्रं योमध्यमः तल्लोहितं योऽणिष्ठः
<>स प्राण इति छान्दोग्येऽपां प्राणहेतुत्वमुक्तम् । तथा
<>“षोडशकलो वा असौ पुरुषः” इत्युपक्रग्य “पञ्चदशाहानि
<>माशीः काममपः पिबापोमयः प्राणो न पिबितो विच्छेत्-
<>स्यते” इति तत्रैव जलपानाभावे प्राणविच्छेद उक्तः ।
<>प्राणानन्दहेतुत्वाद्वा अन्नस्य तथात्वम् यथा “आपो वा
<>अन्नाद्भूयस्यस्तस्माद्यदा सुवृष्टिर्न भवति व्याधीयत्ते प्राणाः
<>अन्नं कणीयो भविष्यतीति अथ यदा सुसुष्टिर्भवति आन-
<>न्दिनः प्राणाः भवन्ति अन्नं बहु भविष्यतीति छा० उप० ।
<>सूर्य्ये पु० सि० कौ० तस्य अन्नहेतुवृष्टिहेत्वात्तथात्वम् “आ-
<>दित्याज्जायते वृष्टिर्वृष्टेरन्नं ततः प्रजा” इति मनुना तद्धेतु-
<>त्वोक्तेस्तथात्वम् भोगसाधने उपकरणे, न० “स्त्रियोऽन्नं
<>पशवोऽन्नञ्च विशोऽन्नञ्च महीक्षितामिति” मनुः । भक्ष्य-
<>द्रव्ये च “प्राणस्यान्नमिदं सर्वं प्रजापतिरकल्पयत् । स्थावर
[Page0212-a+ 38]
<>जङ्गमञ्चैव सर्वं प्राणस्य भोजनमिति” मनुना जङ्गम-
<>स्याप्यन्नत्वोक्तेः ।
<LEND>
