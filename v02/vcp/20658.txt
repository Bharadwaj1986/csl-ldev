<L>20658<pc>3043,b<k1>जम्बुद्वीप<k2>जम्बु(म्बू)द्वीप
जम्बु(म्बू)द्वीप¦ पुंन० जम्बु(म्बू)वृक्षयुक्तो द्वीपः भूमेः
सप्तद्वीपान्तर्गते द्वीपभेदे । तत्सीमाविभागादि विष्णु पु०
उक्तं यथा ।
“जम्बुप्लक्षाह्वयौ द्वीपौ शाल्मलिश्चापरो द्विज! । कुशः
क्रौञ्चस्तथाशाकः पुष्करश्चैव सप्तमः । एते द्वीपाः समु-
द्रैस्तु सप्त सप्तभिरावृताः । लवणेक्षुसुरासर्पिर्दधि-
दुग्धजलैः समम् । जम्बूद्वीपः समस्तानामेतेषां मध्यसं-
स्थितः । तस्यापि मेरुर्मैत्रेय! मध्ये कनकपर्वतः । चतुर-
शीतिमाहस्रो योजनैरस्य चोच्छ्रयः । प्रविष्टः षोडशाध-
स्ताद्द्वात्रिंशन्मूर्ध्नि विस्तृतः । मूले षोडशसाहस्रो
विस्तारस्तस्य भूभृतः । भूपद्मस्यास्य शैलोऽसौ कर्णिका-
संस्थितिः स्थितः । हिमवान् हेमकूटश्च निषधस्तस्य
दक्षिणे । नीलः श्वेतश्च शृङ्गी च उत्तरे वर्षपर्वताः ।
लक्षप्रमाणौ द्वौ मध्यौ दशहीनास्तथा परे । सहस्र-
द्वितयोच्छ्रायास्तावद्विस्तारिणश्च ते! नाभिश्च प्रथमं वर्षं
ततः किंपुरुषं स्मृतम् । हरिवर्षं तथैवान्यत् मेरोर्दक्षि-
णतो द्विज! । रमणञ्चोत्तरं वर्षं तथैबानु हिरण्यम् ।
उत्तरा कुरवश्चैव यथा वै भारतं तथा । नवसाहस्रमेकै-
कमेतेषां द्विजसत्तम! । इलावृतञ्च तन्मध्ये सौवर्णो
मेरुरुच्छ्रितः । मेरोश्चतुर्दिशं तत्र नवसाहस्रविस्तरः ।
इलावृतं महाभाग! चत्वार उपपर्वताः विष्कम्मा र-
चिता मेरोर्योजनायुतमुच्छ्रिताः । पूर्वेण मन्दरो
नाम दक्षिणे गन्धमादनः । विपुलः पश्चिमे भागे सुपार्श्व-
श्चोत्तरे स्मृतः । कदम्बस्तेषु जम्बूश्च पिप्पलो वट एव
च । एकादशशतायामाः पादपा गिरिकेतवः । जम्बु
द्वीपस्य सा जम्बूर्नामहेतुर्महामुने! । महागजप्रमाणानि
जम्ब्वास्तस्याः फलानि वै । पतन्ति भूभृतः पृष्ठे शीर्य्य-
माणानि सर्वतः । रसेन तेषां प्रख्याता तत्र जम्बूनदीति
वै । सरित् प्रवर्त्तते सा च पीयते तन्निवासिभिः ।
न स्वेदो न च दौर्गन्ध्यं न जरा नेन्द्रियक्लमः । तत्-
[Page3044-a+ 38]
पानसुस्थमनसा जनानां तत्र जायते । तीरमृत्तत्र सं-
प्राप्य सुखवायुविशोषिता । जाम्बूनदाख्यं भवति सुवर्णं
सिद्धभूषणम् । भद्राश्वं पूर्वतो मेरोः केतुमालञ्च पश्चिमे ।
वर्षे द्वे तु मुनिश्रेष्ठ! तयोर्मूलमिलावृतम् । वनं चैत्र-
रथं पूर्वं दक्षिणे गन्धमादनम् । वैभ्राजं पश्चिमे तद्व-
दुत्तरे नन्दनं स्मृतम् । अरुणोदं महाभद्रं संसितोदं
समानसम् । सरांस्येताति चत्वारि देवभोग्यानि
सर्वदा । शीतान्तश्चैव मुञ्जश्च कुवरी माल्यवांस्तथा । वै-
कच्छप्रमुखा मेरोः पूर्वतः केशराचलाः । त्रिकूटःशिशिर-
श्चैव पतङ्गो रुचकस्तथा । निषधाद्यो दक्षिणतस्तस्य
केशरपर्वताः । शिखिवासाः सवैदूर्य्यः कपिलो गन्ध-
मादनः । जारुधिप्रमुखास्तद्वत् पश्चिमे केशराचलाः ।
मेरोरनन्तराङ्गेषु जठरादिष्ववस्थिताः । शङ्खकूटोऽथ
ऋषभो हंमो नागस्तथापरः । कालञ्जराद्याश्च तथा
उत्तरे केशराचलाः । चतुर्दशसहस्राणि योजनानां
महापुरी । मेरोरुपरि मैत्रेय! ब्रह्मणः प्रथिता पुरी ।
तस्याः समन्ततश्चाष्टौ दिशासु विदिशासु च । इन्द्रादि-
लोकपालानां प्रख्याताः प्रवराः पुरः । विष्णु पदाद्विनिष्-
क्रान्ता पूरयित्वेन्दुमण्डलम् । समन्ताद्ब्रह्मणः पुर्य्या-
गङ्गा पतति वै दिवः । सा तत्र पतिता दिक्षु चतुर्द्धा
प्रत्यपद्यत । सीता चालकनन्दा च वंङ्क्षुर्भद्रा च वै
क्रमात् । पूर्वेण शैलात् सीता तु शैलं यात्यन्तरीक्षगा ।
ततश्च पूर्ववर्षेण भद्राश्वेनैति साणवम् । भद्रा तथोत्तर-
गिरीनुत्तरांश्च तथा कुरून् । अतीत्योत्तरमम्भोधिं सम-
भ्येति महामुने! । वङ्क्षुश्च पश्चिमगिरीनतीत्य सकलां-
स्ततः । पश्चिमं केतुमालाख्यं वर्षमभ्येति सार्णवम् ।
तथाचालकनन्दापि दक्षिणेनेत्य भारतम् । प्रयाति सागरं
भूत्वा सप्तभेदा महामुने! । आनीलनिषधायामौ माल्य
वद्गन्धमादनौ । तयोर्मध्ये गतो मेरुः कर्णिकाकार-
संस्थितः । भारताः केतुमालाश्च भद्राश्वाः कुरवस्तथा ।
पद्मानि लोकपद्मस्य । मर्य्यादाश्चैव बाह्यतः । जठरो देव
कूटश्च मर्य्यादापर्वताबुभौ । तौ दक्षिणोत्तरायामा
वानीलनिषधायतौ । मेरोः पश्चिभदिग्भागे यथा
पूर्वौ तथा स्थितौ । त्रिशृङ्गो जारुधिश्चैव उत्तरे वर्ष-
पर्वतौ । पूर्वपश्चायतावेतावर्णवान्तव्यवस्थितौ । इत्येते
मुनिवर्य्योक्ता मर्य्यादापर्वतास्तव । जठराद्याः स्थिता
मेरोर्येषां द्वौ द्वौ चतुर्दिशम् । मेरोश्चतुर्दिशं ये तु
प्रोक्ताः केशरपर्वताः । शीतान्ताद्या मुने! तेषामतीवेह
[Page3044-b+ 38]
मगोरमाः । शैलानामन्तरद्रोण्यः सिद्धचारणसेविताः ।
सुरम्याणि तथा तेषु काननानि पुराणि च । लक्ष्मी-
विष्ण्वग्निसूर्य्यादिदेवानां मुनिसत्तम! । तान्यायतन-
गर्य्याणि जुष्टानि वरकिन्नरैः । गन्धर्वयक्षरक्षांसि तथा
दैतेयदानवाः । क्रीडन्ति तासु रम्यासु शैलद्रोणीष्वह-
र्निशम् । भौमाह्येते स्मृताः स्वर्गाधर्म्मिणामालया
मुने! । नैतेषु पापकर्म्माणो यान्ति जन्मशतैरपि ।
भद्राश्वे भगवान् विष्णुरास्ते हयशिरा द्विज! । वराहः
केतुमाले तु भारते कूर्म्मरूपधृक् । मत्स्यरूपश्च गोविन्दः
कुरुष्वास्ते सनातनः । विश्वरूपेण सर्वत्र सर्वः सर्वेश्वरो
हरिः । सर्वस्याधारभूतोऽसौ मैत्रेयास्तेऽखिलात्मकः ।
यानि किंपुरुषाद्यानि वर्षाण्यष्टौ महामुने । न तेषु
शोकोनायासो नोद्वेगः क्षुद्भयादिकम् । सुस्थाः प्रजा
निरातङ्काः सर्वदुःखविवर्जिताः । दशद्वादशवर्षाणां
सहस्राणि स्थिरायुषः । न तेषु वर्षवर्य्येषु भौमान्य-
म्भांसि तेषु वै । कृतत्रेतादिका नैव तेषु स्थानेषु कल्पना ।
सर्वेष्वेतेषु वर्षेषु सप्त सप्त कुलाचलाः । नद्यश्च शतशस्तेभ्यः
प्रसूता या द्विजोत्तम!” । “पराशर उवाच । उत्तरं यत्
समुद्रस्य हिमाद्रेश्चैव दक्षिणम् । वर्षं तद्भारतं नाम
भारती यत्र सन्ततिः । नवयोजनसाहस्रो विस्तारो-
ऽस्य महामुने । कर्म्मभूमिरियं स्वर्गमपवर्गञ्च गच्छताम् ।
महेन्द्रो मलयः सह्यः शुक्तिमानृक्षपर्वतः । विन्ध्यश्च
पारिपात्रश्च सप्तात्र कुलपर्वताः । अतः संप्राप्यते स्वर्गो
मुक्तिमस्मात् प्रयान्ति च । तिर्य्यकत्वं नरकत्वञ्च यान्त्यतः
पुरुषा मुने! । इतः स्वर्गञ्च मोक्षश्च मध्यञ्चान्तश्च
गन्यते । न खल्वन्यत्र मर्त्यानां कर्म्मभूमौ विधीयते ।
भारतस्यास्य वर्षस्य नव भेदान्निशामय । इन्द्रद्वीपः
कशेरुमांस्ताम्रवर्णो गभस्तिमान् । नागद्वीपस्तथा सौम्यो
गन्धर्वस्त्वथ वारुणः । अयन्तु नवमस्तेषां द्वीपः सागर-
संवृतः । योजनानां सहस्रन्तु द्वीपोऽयं दक्षिणोत्तरात् ।
पूर्वे किराता यस्यान्ते पश्चिमे यवनाः स्थिताः । ब्राह्मणाः
क्षत्रिया वैश्या मध्ये शूद्राश्च भागशः । इज्यायुद्ध-
बणिज्याद्यैर्वर्त्तयन्तो व्यवस्थिताः । वेदस्मृतिमुखाश्चान्याः
पारिपात्रोद्भवा मुने! । नर्म्मदा सुरसाद्याश्च नद्यो
विन्ध्यविनिर्गताः । तापीपयोष्णीनिर्विन्ध्याकावेरी
प्रमुखा नदी । गोदावरीभीमरथीकृष्णवेन्नादिका-
स्तथा । सह्यपादोद्भवा नद्यः स्मृताः पापभयापहाः ।
कृतामलाताम्रपर्णीप्रमुखा मलयोद्भवाः । त्रिसामा
[Page3045-a+ 38]
ऋषिकल्लाद्याः शुक्तिमत्पादसम्भवाः । शतद्रुचन्द्र-
भानाद्या हिमवत्पादनिःसृताः । आसां नद्युपनदद्यश्च
सन्त्यन्यास्तु सहस्रशः । पश्चिमे कुरुपञ्चालमध्यदेशाद-
योजनाः । पूर्वदेशादिकश्चैव कामरूपनिवासिनः । ओड्राः
कलिङ्गामगधा दाक्षिणात्याश्च सर्वशः । तथापरान्ताः
सौराष्ट्राः शूद्राभीरास्तथार्बुदाः । मारुका मालवाश्चैव
पारिपात्रनिवासिनः । सौवीराः सैन्धवाहूणाः शाल्लाः
शाकलवासिनः । मद्रामार्गास्तथाम्बष्ठाः पारसीकादय-
स्तथा । आसां पिबन्तः सलिलं वसन्ति सरितां सदा ।
चत्वारि भारते वर्षे युगान्यत्र महामुने! । कृतं त्रेता
द्वापरञ्च कलिश्चान्यत्र न क्वचित् । तपस्तप्यन्ति मुनयो
जुह्वते चात्र यज्विनः । दानानि चात्र दीयन्ते पर-
लोकार्थमादरात् । पुरुषैर्यज्ञपुरुषो जम्बूद्वीपे सदेज्यते ।
तत्रापि भारतं श्रेष्ठं जम्बूद्वीपे महामुने! । यतो हि
कर्म्मभूरेषा ततोऽन्या भोगभूमयः । अत्र जन्मसह-
स्राणां सहस्रैरपि सत्तम! । कदाचिल्लभते जन्तु-
र्म्मानुष्यं पुण्यसञ्चयात् । गायन्ति देवाः किल गीतकानि
धन्यास्तु ये भारतभूमिभागे । स्वर्गापवर्गास्पदहेतुभूते
भवन्ति भूयः पुरुषाः सुरत्वात् । कर्म्माण्यसंकल्पिततत्
फलानि सन्न्यस्य विष्णौ परमात्मरूपे । अवाप्य तां
कर्म्ममहीमनन्ते तस्मिल्लंयं ये त्वमलाः प्रयान्ति । जानीम
नैतत् क्व वयं विलीने स्वर्गप्रदे कर्म्मणि देहबन्धम् ।
प्राप्स्यामो धन्याः खलु ते मनुष्याये भारते नेन्द्रियविप्र-
हीणाः । नववर्षन्तु मैत्रेय! जम्बूद्वीपमिदं मया ।
लक्षयोजनविस्तारं संक्षेपात् कथितं तव । जम्बूद्वीपं
समावृत्य लक्सयोजनविस्तृतः । मैत्रेय! वलयाकारः
स्थितः क्षारोदधिर्बहिः” ।
<फ्>भाग० ५ । १६ अ० तद्वर्णनमन्यथोक्तम् यथा
<फ्>“यो वा अयं द्वीपः कुवलयकमलाभ्यन्तरकोषोनियुत-
योजनविशालः समवर्त्तुलो यथा पुष्करपत्रम् ॥ ६ ॥
यस्मिन्नव वर्षाणि नवयोजनसहस्रायामानि अष्टभि-
र्मर्य्यादागिरिभिः सुविभक्तानि ॥ ७ ॥ “एषां मध्ये इला-
वृतं नामाभ्यन्तरवर्षं यस्य नाभ्यामवस्थितः सर्वतः
सौवर्णः कुलगिरिराजो मेरुर्द्वीपायामसमुन्नाहः कर्णि-
काभूतः कुवलयकमलस्य मूर्द्धनि द्वात्रिंशत्सहस्र-
योजनविततो मूले षोडशसाहस्रं तावतान्तर्भूम्यां
प्रविष्टः ॥ ८ ॥ उत्तरोत्तरेणेलावृतं नीलः श्वेतः शृङ्ग-
तानिति त्रयोरम्यकहिरण्मयकुरूणां मर्य्यादागिरयः
[Page3045-b+ 38]
प्रागायता उभयतः क्षारोदावधयो द्विसाहस्रपृथव
एकैकशः पूर्वस्मात् पूर्वस्मादुत्तरेण दशांशाधिकांशेन दैर्घ्य
एव ह्रसन्ति ॥ ९ ॥ एवं दक्षिणेनेलावृतं निषधो हेमकूटो
हिमालय इति प्रागायता यथा नीलादयः । अयु-
तयोजनोत्सेधा हरिवर्षकिंपुरुषभारतानां यथा
सङ्ख्यम् ॥ १० ॥ तथैवेलावृतमपरेण पूर्वेण च माल्यवद्-
गन्धमादनावानीलनिषधायतौ द्विसहस्रं पप्रथतुः
केतुमालभद्राश्वयोः सीमानं विदधाते ॥ ११ ॥ मन्दरो
मेरुमन्दरः सुपार्श्वः कुमुद इत्ययुतथोजनविस्तारोन्नाहा-
मेरोश्चतुर्दिशमवष्टम्भगिरय उपकॢप्ताः ॥ १२ ॥ चतुर्ष्वे तेषु
चूतजम्बूकदम्बन्यग्रोधाश्चत्वारः पादपप्रवराः पर्वतकेतव
इवाधिसहस्रयोजनोन्नाहास्तावद्विटपविततयः शतयोजन-
परिणाहाः ॥ १३ ॥ ह्रदाश्चत्वारः पयोमध्विक्षुरसमृष्टजलाः ।
यदुपस्पर्शिन उपदेवगणा योगैश्वर्य्याणि स्वाभाविकानि
भरतर्षभ! धारयन्ति । देवोद्यानानि च भवन्ति चत्वारि
नन्दनं चैत्ररथं वैभ्राजकं सर्वतोभद्रमिति ॥ १४ ॥ येष्वमर-
परिवृढाः सह सुरत्वलनाललामयूथपतय उपदेवगणैरुप-
गीयमानमहिमानः किल विहरन्ति ॥ १५ ॥ मन्दरोत्सङ्ग
एकादशशतयोजनोत्तुङ्गदेवचूतशिरसो गिरिशिखरस्थूलानि
फलान्यमृतकल्पानि पतन्ति ॥ १६ ॥ तेषां विशीर्य्यमाणा-
नामतिमधुरसुरभिसुगन्धिवहलारुणरसोदेनारुणोदा नाम
नदी मन्दरगिरिशिखरान्निपतन्ती पूर्वेणेलावृतमुपप्लाव-
यति ॥ १७ ॥ यदुपजोषणाद्भवान्या अनुचरीणां पुण्यजनबधू-
नामवयवस्पर्शसुगन्धवातो दशयोजनम् समन्तादनुवासयति ॥
१८ ॥ एवं जम्बूफलानामत्युच्चनिपातविशीर्णानामनस्थिप्रा-
याणामिभकायनिभानां रसेन नदी जम्बूनाम नदी मेरुम-
न्दरशिखरादयुतयोजनादवनितले निपतन्ती दक्षिणेनात्मानं
यावदिलावृतमुपस्यन्दति ॥ १९ ॥ तावदुभयोरपि रोधसो या
मृत्तिका तद्रसेनानुविध्यमाना च वाय्वर्कसंयोगविपाकेन
सदामरलोकाभरणं जाम्बूनदं नाम सुवर्णं भवति ॥ २० ॥
यदुह वाव विबुधादयः सह युवतिभिर्मुकुटकटककटिसूत्र
कुण्डलाद्याभरणरूपेण खलु धारयान्त ॥ २१ ॥ यस्तु महा-
कदम्बः सुपार्श्वपार्श्वनिरूढस्तस्य कोटरेभ्यो विनिःसृताः
पञ्चायामपरिणाहाः पञ्च मधुधाराः सुपार्श्वशिखरात्
पतन्त्योऽपरेणात्मानमिलावृतमनुमोदयन्ति । याह्युपयुञ्ज-
नानां मुखनिर्व्वासितोवायुः समन्ताच्छतयोजनमनु-
वासयति ॥ २२ ॥ एवं कुमुदनिरूढोयः शतवन्तो नाम वट-
स्तस्य स्कन्धेभ्यो नीधीनाः पयोदधिमधुधृतगूडान्ना-
[Page3046-a+ 38]
द्यम्बरशय्यासनाभरणादयः सर्व एव कामदुधा नदाः
कुमुदाग्रात् पतन्तस्तमुत्तरेणेलावृतमुपयोजयन्ति । यानुप-
जुषाणानां न कदाचिदपि प्रजानां वलीपलितक्लम-
स्वेददौर्गन्ध्यजरामयापमृत्युशीतोष्णबैवर्ण्योपसर्गादयस्ता-
पविशेषा भवन्ति । यावज्जीवं सुखं निरतिशयमेव
कुरङ्गकुररकुसुम्भवैकङ्कत्रिकुटशिखरपतङ्गरुचकनिषधशिति
वासःकपिलशङ्खवैदूर्य्यजारुधिहंसर्षभनागकुञ्जरनीरदादयो
गिरयो मेरोः कर्णिकाया इव केशरभूतामूलदेशे
परित उपकॢप्ताः ॥ २३ ॥ जठर देवकूटौ मेरुं पूर्वे
णाष्टादशयोजनसहस्रमुदगायतो द्विसहस्रपृथूत्तङ्गौ
भवतः । एवमपरेण पवनपारिपात्रौ दक्षिणेन कैलास-
करवीरौ प्रागायतौ । एवमुत्तरतः त्रिशृङ्गमकरौ अष्टा-
भिरेभिः परिष्कृतोऽग्निरिव परितश्चकास्ति काञ्चन-
गिरिः । मेरोर्मूर्द्धनि भगवत आत्मयोनेर्मध्यत उपकॢप्तां
पुरीमयुतयोजनसाहस्रीं समचतुरस्रां शातकौम्भीं वदन्ति
॥ २४ ॥ तामनुपरितो लोकपालानामष्टानां यथादिशं
यथारूपं तुरीयमानेन पुरोऽष्टावुपक्ल्रप्ताः” ॥ २५ ॥ ६ अ०
<फ्>“तत्र चतुर्द्धा विभज्यमाना चतुर्भिर्नामभिश्चतुर्दिश-
मभिस्यन्दती नदनदीपतिमेवाभिनिविशति । सीता-
ऽलकनन्दाव ङ्क्षर्भद्रेति ॥ ७ ॥ सीता तु ब्रह्मसदनात् केश-
राचलादिशिखरेभ्योऽधोधः प्रस्रवन्ती गन्धमादनमूर्द्धसु
पतित्वान्तरेण भद्राश्वं वर्षं प्राच्यां दिशि क्षारसमुद्रमभि-
प्रविशति ॥ ८ ॥ एवं माल्यवच्छिखरान्निष्पतन्ती तत उप-
रतवेगा केतुमालमभि वङ्क्षुः प्रतीच्यां दिशि सरित्पतिं
प्रविशति ॥ ९ ॥ भद्रा चोत्तरतो मेरुशिरसो निपतिता
गिरिशिखराद्गिरिशिखरमतिहाय शृङ्गवतः शृङ्गादव-
स्यन्दमाना उत्तरांस्तु कुरूनभित उदीच्यां दिशि लवणा-
र्णवं प्रविशति ॥ १० ॥ तथैवालकनन्दा दक्षिणेन ब्रह्मसद-
नाद्बहूनि गिरिकूटानि अतिक्रम्य हेमकूटहिमकूटान्यति-
रभसतररंहसा लुठन्ती भारतमभि वर्षं दक्षिणस्यां दिशि
लवणजलधिमभिप्रविशति ॥ ११ ॥ अन्ये च नदानद्यश्च
वर्षे वर्षे सन्ति वहुशोमेर्व्वादिगिरिदुहितरः शतशः ।
“अत्रापि भारतमेव वर्षं कर्मक्षेत्रम् ॥ १२ ॥ अन्यान्यष्ट-
वर्षाणि स्वर्गिणां पुण्यशेषोपभोगस्थानानि भौमस्वर्गपदानि
व्यपदिशन्ति” ॥ १३ ॥ १७ अ०
<फ्>“भारतेऽप्यस्मिन्वर्षे सरिच्छैलाः सन्ति बहवः ॥ १६ ॥
मलयो मङ्गलप्रस्थोमैनाकस्त्रिकूट ऋषभः कूटकः कोल्लः
सह्यो देवगिरिऋव्यमूकः श्रीशैलो वेङ्कटो महेन्द्रोवारि-
[Page3046-b+ 38]
धारोविन्ध्यः शक्तिमानृक्षगिरिः पारिपात्रोद्रोण-
श्चित्रकूटोगोवर्द्धनोरैवतः ककुभोनीलोगोकामुख इन्द्रकीलः
कामगिरिरिति चान्ये च शतसहस्रशः शैलास्तेषां नितम्ब
प्रभवानदानद्यश्च सन्त्यसंख्याताः ॥ १७ ॥ एतासामपोभारत्यः
प्रजा नामभिरेव पुनन्तीनामात्मानं चोपस्पृशन्ति । चन्द्र-
वशा ताम्रपर्णी अवटोदा कृतमाला वैहायसी कावेरी-
वेन्ना पयस्विनी शर्करावर्त्ताऽङ्गभद्रा कृष्णवेन्ना भीमरथी
गोदावरी निर्व्विन्ध्या पयोष्णी तापी रेवा सुरसा नर्म्मदा
चर्म्मण्वती अन्धः शोणश्च नदौ महानदी वेदस्मृतिः ऋषि-
कुल्या त्रिसामा कौशिकी मन्दाकिनी यमुना सरस्वती
दृषद्वती गोमती सरयूरोघवती सप्तवती सुषमा शतद्रू-
श्चन्द्रभागा मरुद्वृधा वितस्ता असिक्नोविश्चेति महा-
नद्यः ॥ १८ ॥ अस्मिन्नेव वर्षे पुरुषैर्लब्धजन्मभिः शुक्ललो-
हितकृष्णवर्णेन स्वारन्धेन कर्मणा दिव्यमानुषनारकग-
तयोबह्व्य आत्मन आनुपूर्व्येण सर्वाह्येव सर्वेषां विधी-
यन्ते । यथावर्णविधानमपवर्गश्च भवति” ॥ २० ॥ १९ अ०
<फ्>“जम्बुद्वीपस्य च राजन्नुप द्वीपानष्टौ ह्येके उपदि-
शन्ति । सगरात्मजाश्चाश्वान्वेषण समां महीं परितो
निखनद्भिरुपकल्पितान् । तद्यथा स्वर्णप्रस्थश्चन्द्रशुक्ल
आवर्त्तनो रमणको मन्दहरिणः पाञ्चजन्यसिंह-
लोलङ्केति” २० अ० । अत्रत्य जनपदाश्च जनपदशब्दे उक्ता ।
भा० भी० ९ अ० । जम्बुद्वीपस्थ नदीभेदा उक्ता यथा ।
<फ्>“आर्य्या म्लेच्छाश्च कौरव्य! तैर्मिश्राः पुरुषा विभो! ।
नदीं पिबन्ति विपुलां गङ्गां सिन्धुं सरस्वतीम् । गोदा-
वरीं नर्मदाञ्च बाहुदां च महानदीम् । शतद्रूं चन्द्रभानाञ्च
यमुनाञ्च महानदीम् । दृषद्वतीं विपाशाञ्च विपापां स्थूल-
बालुकाम् । नदीं वेत्रवतीञ्चैव कृष्णवेन्नाञ्च निम्नगाम् ।
इरावतीं वितस्ताञ्च पयोष्णीं देविकामपि । वेदस्मृतां
वेदवतीं त्रिदिवामिक्षुमालवीम् । करीषिणीं चित्र-
वहां चित्रसेनाञ्च निम्नगाम् । गोमतीं धूतपापाञ्च
गण्डकीञ्च महानदीम् । कौशिकीं निश्चितां कृत्यां
निचितां लोहतारिणीम् । सरयूञ्च रहस्यां च शतकुम्भां
तथैव च । चर्मण्वतीं चन्द्रभागां हस्तिसोमां दिशं तथा ।
शरावतीं पयोष्णीञ्च परां भीमरथीमपि । कावेरीं
चुलकाञ्चापि वेणां शलबलामपि । नीवारां महि-
ताञ्चापि सुप्रयोगां जनाधिप! । पवित्रां कुण्डलां सिन्धुं
राजनीं पुरमालिनीम् । पूर्व्वाभिरामां वीराञ्च भीमा-
मोघवतीं तथा । पलाशिनीं पापहरां महेन्द्रां पाट-
[Page3047-a+ 38]
लावतीम् । करीषिणीमसिक्नीञ्च कुशचीरां महानदीम् ।
मकरीं प्रवरां मेनां हेमां घृतवतीं तथा । पुरावती-
मनुष्णाञ्च शैव्यां तापीञ्च भारत! । सदानीरामघृष्याञ्च
कुशधारां महानदीम् । सदाकान्तां शिवाञ्चैव तथा
वीरवतीमपि । वास्तुं सुवास्तुं गौरीञ्च कम्पनां सहि-
रण्वतीम् । वरां वीरङ्कराञ्चापि पञ्चमीञ्च महानदीम् ।
रथचित्रां ज्योतिरपां विश्वामित्रां कपिञ्जलाम् । उपेन्द्रां
बहुलाञ्चैव कुचीरां मधुवाहिनीम् । विनदीं पिञ्जलां
वेणां तुङ्गवेणां महानदीम् । विदिशां कृष्णवेणाञ्च
ताम्राञ्च कपिलामपि । शेलुं सुवामां वेदाश्वां हरिदश्वां
महोपमाम् । शीघ्राञ्च पिच्छलाञ्चैव भारद्वाजीञ्च निम्न-
गाम् । कौशिकीं निम्नगां शोणां बाहुदामथ चन्द्रमाम् ।
दुर्गामन्त्रशिलाञ्चैव ब्रह्मबोध्यां वृहद्वतीम् । यवक्षामथ
रोहीञ्च तथा जाम्बूनदीमपि । मनसां तमसां दासीं
वसाञ्च वरणामसीम् । नालां धृतिमतीञ्चैव पूर्णाशाञ्च
महानदीम् । तामसीं वृषाभाञ्चैव ब्रह्ममेध्यां वृह-
द्वतीम् । एताश्चान्याश्च बहुधा महानद्यो जनाधिप! ।
सदानिरामयां कृष्णां मन्दगां सन्दवाहिनीम् । ब्रह्मा-
णीञ्च महागौरीं दुर्गामपि च भारत! । चित्रोपलां
चित्ररथां मञ्जुलां वाहिनीं तथा । मन्दाकिनीं वैत-
रणीं कोशां चापि महानदीम् । शुक्तिमतीं सलिङ्गाञ्च
पुष्परेणूत्पलावतीम् । लोहित्यां करतोयाञ्च तथैव
वृषकाह्वयाम् । कुमारीमृषिकुल्याञ्च मारिषाञ्च सर-
स्वतीम् । मन्दाकिनीन्तु पुण्याञ्च सर्वसङ्गाञ्च भारत! ।
विश्वस्य मातरः सर्व्वाः सर्व्वाश्चैव महाफलाः । तथा
नद्यस्त्वप्रकाशाः शतशीऽथ सहस्रशः । इत्येताः सरितो
राजन्! समाख्याता यथास्मृति” । अन्याः काश्चित् नद्यः
कालिकापुराणोक्तास्तच्छब्दे २०१३ पृ० दर्शिताः । जम्बु-
द्वीपस्था जनपदाश्च भा० भी० ७ अ० उक्ताः जनपदशब्दे
३०२०पृ० दर्शिताः । कूर्म्मविभागशब्दे च तत्स्थानञ्चोक्तम् ।
२ जम्बु(म्बू)द्वीपाकारसंनिवेशयुक्ते दातव्यद्रव्यभेदे तद्विधा-
नादि हेमा० दा० ख० ब्रह्माण्डपु०
<फ्>“शृणु देवि! महादानं जम्बु(म्बू)द्वीपाह्वयन्तु तत् ।
यथाह भगवानद्य पद्मयोनिर्जनार्दनः । पुण्येऽह्नि
पुण्यनक्षत्रे पुण्यकाले तु सर्वतः । विषुवत्ययनादौ च
ग्रहणे चन्द्रसूर्य्ययोः । व्यतीपातेऽथ वा कुर्य्याज्जन्मर्क्षे
वा विशेषतः । अष्टम्यां पञ्चदश्यां वा नित्यं वा दानमा-
चरेत् । पुण्यदेशेषु सर्वेषु नदीदेवालयादिषु । दानं गृहे
[Page3047-b+ 38]
वा दातव्यं श्रद्धा वा यत्र जायते । विप्रन्तु वेदविद्वासं
गुरु सम्पूज्य यत्नतः । भूलेपनादि यत्कार्य्यं सर्वं
विप्रेण कारयेत् । विलेपयेत्सर्वभूमिं गोमयेन सवारिणा ।
तत्र विंशतिहस्तन्तु लेपयेत्परिमण्डलम् । लवणेनोदधिं
तत्र परितः परिकल्पयेत् । प्रादेशमात्रं विस्तारादष्ट-
द्रोणेन पार्व्वति! । तत्राक्षतान्निर्विकिरेत् श्वेतपुष्पैः
समन्ततः । तन्मध्ये कारयेन्मेरुं धान्यभारत्रयेण वै ।
मेरुर्महाव्रीहिमयस्तु मध्ये सुवर्णकल्पद्रुमसंयुतः स्यात् ।
पूर्वेण मुक्ताफलवज्रयुक्तो याम्येन गोमेदकपुष्परागैः ।
पश्चाच्च गारुत्मतनीलरत्नैः सौम्येन वैदूर्य्यसरोजरागैः ।
श्रीखण्डखण्डैरभितः प्रवाललतान्वितः शुक्तिशिलातलः
स्यात् । शुक्लाम्बराण्यम्बु धरावली स्यात् पूर्वेण पीतानि
च दक्षिणे तु । वासांसि पश्चादथ कर्वुराणि रक्तानि
चैवोत्तरतोघनाली । व्रह्मा तु मध्ये कमलासनस्थश्चतु-
र्मुखः काञ्चननिर्मिताङ्गः । चतुर्भुजश्चात्र निवेशनीयो
दधत् स्रुचं चात्र कमण्डलुञ्च । तथाक्षसूत्रं जपसाधनञ्च
कृष्णाजिनं चोपवीतं च बिभ्रत् । गङ्गां चतुर्द्धा पतितां
निधाय चतुर्दिशं चोदकपूर्णरूपाम् । रौप्यान्महेन्द्र-
प्रभृतीनथाष्टौ संस्थाप्य लोकाधिपतीन् क्रमेण । नाना-
द्विजौघानि च राजतानि मृगाश्च सर्वत्र निषेशनीयाः ।
पूर्वेण मन्दरगिरिर्यवतण्डुलाभ्याम् शुक्लाम्बरेण परितः
परिवेष्टितान्तः । प्लक्षेण काञ्चनमयेन वृषेण तद्वद्रौप्येण
वृक्षमृगपक्षियुतो विधेयः । याम्येन गन्धमदनोऽत्र गि-
रिस्तु कार्य्यो मुद्गैश्च जम्बुतरुणा च हिरण्मयेन ।
हैमेन यक्षपतिना च विराजमानः पीताम्बरेण परितः
परिवेष्टितश्च । पश्चात्तिलाचलमथोपरि कर्बुराभम् वासः
सपिप्पलहिरण्मयहंसयुक्तम् । आकारयेद्विपुलमत्र-
सुगन्धपुष्पम् रौप्येण शक्तिघटितेन विराजमानम् ।
संस्थाप्य तं विपुलशैलमथोत्तरेण शैलं सुपार्श्वभपि माष-
मयं सुवस्त्रम् । न्यग्रोधवृक्षमपि हेममयं सधेनुम्
रौप्यैश्च शक्तिघटितैश्च शुभं विधायं । मेरोश्च पुष्पाभरणञ्च
कार्य्यम् घृतोदकं प्रस्रवणञ्च दिक्षु । क्षीराज्यदध्ना
मधुना सरांसि प्रागादि तेषां च यथाक्रमेण । हेमा-
दिकूटनिषधौ क्रमशश्च याम्ये सौम्ये च नीलसितशृङ्ग-
युतौ क्रमेण । प्रादेशमात्रं परिनिःसृतास्ते प्रागायता
ह्युपरि वस्त्रयुताश्च सर्वे । प्रत्येकमत्र वसनच्छदपर्वतानाम्
भारेण धान्यपरिमाणमुशन्ति सन्तः । शक्त्या च रौप्य-
कृतपक्षियुताश्च सर्वे सौगन्धिपुष्पफलवस्त्रयुगा विधेयाः ।
[Page3048-a+ 38]
आनीलनिषधायामौ माल्यवद्गन्धमादनौ । तेषां मध्य-
गतो मेरुस्तौ च धान्यविनिर्मित । निषधः पारिपात्रश्च
मर्य्यादापर्वताविमौ । मेरोः पञ्चमभागेन यथा तौ गन्ध-
मादनौ । गन्धमादनशैलोऽसौ पूर्वपश्चाद्यथाविधौ ।
श्वेततण्डुलनिर्माणौ दक्षिणोत्तरतः स्थितौ । सितान्तः-
प्रमुखाः सर्वे दक्षिणे ककुभादयः । शङ्खकूटादयश्चैव
उत्तरे परिकीर्त्तिताः । तांस्त्रीन् केशरशैलाश्च कृत्वा
धान्यमयान् शुभान् । वस्त्रैरावेष्ट्य शैलेन्द्रं मेरुमन्यांश्च
वेष्टयेत् । दक्षिणं भारतं वर्षं तत् किंपुरुषसंवृतम् ।
हरिबर्षं ततः प्रोक्तं मेरोर्दक्षिणतस्ततः । इलावृतं वृतं
मेरोश्चतुर्थं वृषभं तथा । रम्यं हिरण्मयं तस्मात्
कुरवश्चेति चोत्तराः! भद्राश्वः केतुमालश्च पूर्वपश्चिमतः
स्थितौ । प्रोक्तानि नव वर्षाणि जम्बुद्वीपे तु नामतः ।
हिमाद्रिमध्ये देवेशं श्रियञ्च विनिवेशयेत् । प्रसादाभि-
मुखावेतौ काञ्चनेन विनिर्मितौ । शङ्ख--चक्र--गदा-
पाणिं पीतवाससमच्युतम् । किरीट--केयूर--धरं श्रीव-
त्साङ्कितवक्षसम् । पद्मासने समासीनां पद्महस्तां सुलो-
चनाम् । प्रसन्नवदनां देवीं तस्य दक्षिणतोन्यसेत् । कै-
लासमध्यतो माञ्च त्वां चैव विनिवेशयेत् । मां च शङ्क-
रनामानं त्वां च गौरीं वरानने! । चनुर्मुजं वृषस्थञ्च
जटिलं चन्द्रमौलिनम् । खट्वाङ्गशूल--वरदाभय--हस्तञ्च
मां न्यसेत् । मदुत्सङ्गगतां त्वां च दर्पणेन्दीवरान्विताम् ।
भद्रासने भगवन्तं हयरूपमुखं हरिम् । सौवर्णं
स्थापयेद्देव भारते कूर्म्मरूपिणम् । वाराहं केतुमाले
वै मत्स्यं कुरुषु चोत्तरे । सौवर्णानथ वा रौप्यान् स्थाप-
येत्तु यथाक्रमम् । एवं जम्ब्वाह्वयं द्वीपं कृत्वा चैव
यथाविधि । अर्घपाद्यासनं स्नानं यथावत् स्थापनं
क्रमात् । ब्रह्मादयस्तथा देवाः शैलाः कल्पद्रुमास्तथा ।
स्वनाममन्त्रैः पुजार्हा नमस्कारान्तदीपितैः । गन्ध-
पुष्प--नमस्कार--धूप दीप--फलै--स्तथा । तथोपहरणाद्यैश्च
पूजयित्वा प्रयत्नतः । भद्राश्ववर्षे होमन्तु सर्पिषा च
समाचरेत् । स्वनाम मन्त्रैर्होतव्यं स्वाहाकारसमायुतैः ।
दशोत्तरशतं हुत्वा ब्रह्मणे मेरवे तथा । इतरेषाञ्च
सर्वेषामष्टोत्तरशताहुतीः । स्नानार्थं यजमानस्य पुरतः
कलशन्न्यसेत् । आढकोदरपूर्णन्तु स्वकूर्चं वस्त्रवेष्टितम् ।
गन्धाः सुमनसस्तस्य कुशाग्रान्विनिवेशयेत् । याश्च श्रेयो
विधास्यन्ति ताश्चात्रावाहयेत्ततः । गङ्गाद्याः सरितः
सर्व्वा समुद्राश्च सरांसि च । आयान्तु यजमानस्य
[Page3048-b+ 38]
दुरितक्षयकारकाः । इत्यावाह्य ततस्तस्य कलशं विमलो-
दकम् । अभ्यर्च्य गन्धपुष्पाद्यैः स्थापयेत् प्रीतिपूर्वकम् ।
स्नापयेत् प्राङ्मुखं तत्र दातारं कलशोदकैः । ऋग्भिर्वरुण-
देवीभिः पाबमानीभिरेव च । दानकाले च सम्प्राप्ते
दाता नारी नरोऽथवा । स्नापितो गुरुणा तेन सार्द्धं
दानं समाचरेत् । त्रिः प्रदक्षिणमावृत्य गृहीतकुसुमा-
ञ्जलिः । प्रत्येकं पर्व्वतान् सर्व्वान् प्रणिपातपुरःसरम् ।
मध्यभं गुरवे दद्यादिमं मन्त्रमुदीरयेत् । अन्यस्मै वा
प्रदातव्यं तस्यानुज्ञामवाप्य च । यथा च भूरादिसमस्त-
लोकास्त्वयि स्थिता भूधरराज! नित्यम् । अमी सुरा
असुरा लोकनाथा ब्रह्मादयो देवगणाश्च नित्यम् । त्वत्-
सम्प्रदानादहमप्यशेषैः पापैर्विमुक्तस्तु यथा भवेयम् । श्रेय-
स्तथा पर्वतराज! मह्यं कुरु प्रभो! देववरैश्च सार्द्धम् ।
इतीदमुक्त्वा प्रददेत्तु मेरुं सकाञ्चनं राजतवस्त्रयुग्मम् ।
प्रत्येकमेकं द्विजपुङ्गवानाम् प्रागादि दद्यादितरान्
क्रमेण । सुरासुराणाममृतार्थकृत्यैः त्वया कृतं मन्दर-
शैल! सत्य! । तथा च मां रक्ष च सर्वतस्त्वं तव प्रसा-
दाद्विरजा यथाहम् । गन्धाद्रिमादन इतीरितभूधरेन्द्र!
वेदोदितस्य गरुडाय नमोऽस्तु तुभ्यम् । त्वत्सम्प्रदान-
हतपापसमस्तदीषं छायाषिशैलवर रक्ष च मामजस्रम् ।
देवालयाय विपुलाय नमोऽचलाय हंसाय वेदपुरुषाय
नमोऽच्युताय । युष्मत्प्रदाननिहताखिलपापराशिं
हंसेन सार्द्धममराचल! पाहि मां त्वम् । वन्दे सुपार्श्व-
ममराचलमप्रमेयन्धेनुञ्च देवसुरभिं प्रणतोऽस्मि
नित्यम् । त्वद्दानभक्तियुतसत्क्रिययाहमद्य त्वामेव
यामि शरणार्थमवेहि मां त्वम् । श्रीवत्सवक्षस--मनादि-
मजं समस्तलोकाधिपं सकलकारणनच्युतञ्च । नारायणं
शरणमेमि धराधरेन्द्रैः सार्द्धं श्रिया हिमवतः स्थिति-
मादिमीडे । देवाय देवगणपूजितपादपद्मयुग्माय भक्त-
जनदुःखविनाशनाय । कैलासशैलनिलयाय भवाय
नित्यं गौरीप्रियाय वरदाय नमः शिवाय । चक्रं
त्वनादिनिधनः शरणागतं माम् भद्राश्वनामनि गतो
हरिरच्युतोऽसौ । आस्ते घनाघनवपुः सनकादि-
योगिपूगैरभिष्टुतपुरातनकीर्त्तियुक्तः । मध्ये महार्णव-
हिमाचलयोर्निषण्णं कूर्माकृतिं शरणमेमि भवाभवाय ।
पारावरं मथितमत्र सदा दधाति यस्त्वं नमामि सुर-
पूजितमप्रमेयम् । वाराहरूपिणमनन्तमनन्तकेतुम् लो-
कखणपिणमनेकशिरोक्षिपादम् । वन्दे महीधरममेय-
[Page3049-a+ 38]
मपारकीर्त्तिं यज्ञेशमेति शरणं हरमीशितारम् ।
देवस्तथोत्तरकुरुष्वपि नित्यमास्ते मत्स्यः सुरेन्द्रगणपूजि-
तपादपद्मः । रक्षत्वशेषजगतां पतिरच्युतोऽसौ संसार-
दुःखचलितं शरणागतं माम् । उक्त्वैवमात्रमघनाशन-
दानमन्त्रं प्रत्येक--मेकं द्विजपुङ्गवानाम् । भुक्त्वा शुभानि
मनसेच्छति यानि वासौ गच्छेच्च यत्र न निवर्त्तयतीह
मर्त्त्यः । गुरवे दक्षिणां दद्यात् सुवर्णञ्चैव वाससी ।
यागोपकरणं सर्वं गुरवे विनिवेदयेत् । इत्याह भगवान्
प्रीतः पार्व्वत्याः परमेश्वरः । अहमप्यव्रवं सर्वं युष्माकं
मुनिसत्तमाः! ।”
<LEND>
