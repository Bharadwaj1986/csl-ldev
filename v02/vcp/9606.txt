<L>9606<pc>1214,a<k1>उपनय<k2>उपनय
उपनय¦ पु० उप + नी--करणे अच् । उपनयने “गृह्योक्तकर्मणा
येन समीपं नीयते गुरोः । बालो वेदाय तद्योगाद्बाल-
स्योपनयं विदु” रिति स्मृत्युक्ते १ संस्कारजनकर्मविशेषे ।
“नीचस्थितेऽरिगृहगेऽथ पराजिते वा जीवे भृगावुपनयः
स्मृतिकर्महीनः” ज्योति० । न्यायमते यो यो धूमवान्
स वह्निमान् अयमपि तथेयादिवाक्यरूपे २ न्यायावयवभेदे,
परार्थानुमानसाधकपञ्चावयवान्तर्गतावयवविशेषोपनयलक्ष-
णभेदौ न्यायसूत्रवृत्त्योर्दर्शितौ यथा
<फ्>“उदाहरणापेक्षस्तथेत्युपसंहारोन तथेति वा साध्य-
स्योपनयः” सू० “साध्यस्य पक्षस्य उदाहरणापेक्षौदाहर-
णानुसारी यौपसंहारौपन्यासः प्रकृतोदाहरणोपदर्शित-
व्याप्तिविशिष्टहेतुविशिष्टपक्षविशिष्टबोधजनकोन्यायावयव-
इत्यर्थः निगमनं हेतुविशिष्टत्वेन न पक्षबोधकं किन्तु पक्षवृ-
त्तिहेतुबोधकमिति तद्व्युदामः । अत्र चान्वयव्यतिरेकव्याप्त्यो-
रव्यतरत्वादिनानुगमः कार्य्यौदाहरणोपदर्शितेति तु परि-
चायकमात्रमिति तु न वाच्यम् उदाहरणविपरीतव्याप्त्युप-
दर्शकोपनयवारकत्वात् वस्तुतोऽवयवपदेनैव तद्व्युदासः ।
स चोपनयोद्विविधोऽन्वयिव्यतिरेकिभेदात् । तथेति साध्यो-
स्योपसंहारोऽन्वय्युपनयः न तथेति साध्यस्योपसंहारोव्यति-
रेक्युपनयः अत्र च तथाशब्दप्रयोगावश्यकत्वे न तात्पर्य्यं
किन्तु व्याप्तिविशिष्टवत्त्वबोधे, तथाच वह्निव्याप्यधूमवांश्चा-
यमिति वा तथाचायमिति वोपन्यासः एवं व्यतिरेकिण्यपि
वह्न्यभावव्यापकीभूताभावप्रतियोगिधूमवांश्चायमिति वा न
तथेति वोपन्यासः” वृत्तिः
उपनीयते उपस्थाप्यते ज्ञानविषयतामापाद्यतेऽनेन करणे
अच् । न्यायमतसिद्धे ज्ञानलक्षणारूपे ३ अलौक्विक
प्रत्यक्षसाधने सन्निकर्षभेदे । तयो हि सन्निकर्षरूपया पूर्व्व-
ज्ञातवस्तुनोऽलौकिकप्रत्यक्षं जन्यते । यथा सुरभि चन्दन-
मिति चाक्षुषे चन्दनस्य चक्षुर्ग्राह्यत्वेऽपि सौरभस्य तद-
ग्राह्यत्वात् पूर्व्वज्ञातस्य सौरभस्यालौकिकं प्रत्यक्षं जन्यते
[Page1214-b+ 38]
तथा च सुरभि चन्दनमित्यत्र सौरभांशेऽलौकिकत्वं चन्द-
नांशो तु लौकिकत्वमिति भेदः ।
ज्ञानलक्षणाकार्य्यकारणभावश्चेत्थं दीधितिकृतोक्तम् । “इयञ्च
धर्म्मवियकं ज्ञानं धर्म्मिणां प्रत्यासत्तिरितरा तु यद्वि-
षयकं तस्य प्रत्यासत्तिः । अतएव सुरभि चन्दनमित्यादौ
सौरभत्वादेरपि भानमिति” व्याख्यातञ्चैतत् जगदीशेन ।
“नानु सामान्यं यदि न प्रत्यामत्तिः किन्तु तज्ज्ञानं
तदा ज्ञानलक्षणया सह तस्याः कोभेद इत्यत आह
इयञ्चेति सामान्यलक्षणा चेत्यर्थः । इतरा ज्ञानलक्षणा
तस्येति प्रत्यासत्तिरित्यनुषज्यते तथा च कार्य्यकारण-
भावभेदादेव प्रत्यासत्त्योः भेद इति भावः । अतएव ज्ञान-
लक्षणातएवेत्यर्थः अन्यथा यत्र सौरभत्वजात्युप-
स्थित्यनन्तरं सुरभिर्गन्ध इति वत् सुरभिचन्दनमित्या-
कारकं सौरभत्वप्रकारेण चन्दनस्य भ्रमात्मकं चाक्षुषं
तत्र सौरभत्वजातेर्भानं न स्यात् न हि तत्र सुरभिगन्धस्य
भानसम्भवो येन सामान्यलक्षणायास्तद्धर्म्मप्रकारकतदा-
श्रयप्रत्यक्षं प्रत्येव हेतुतया सौरभत्वप्रत्यासत्तेः कार्य्यताव-
च्छेदकतयैव सौरभत्वजातेर्भानं भविष्यतीति सम्भावनीयम्
चक्षुषो वहिरिन्द्रियत्व न स्वायोग्यमुख्यविशेष्यकज्ञानाजन-
कत्वनियमात् पूर्व्वाऽनुपस्थितस्य सुरभिगन्धस्य तत्र भाना-
सम्भवेनोक्तरीत्या तद्गतजातेरपि तत्र भानादम्भवादिति
मावः । इत्यादावित्यादिपदेन भ्रमान्तरस्य तदनुव्यवसायस्य
च परिग्रहः । यत्तु ज्ञानस्य तदिन्द्रियजन्यत्वं नियामक-
मिति पूर्वमतेनायं ग्रन्थः । तथा च सौरभत्वेन सौर-
भस्मृत्यनन्तरं जायमानायां सुरभिचन्दनमित्याकारक चा-
क्षुषप्रमायां सामान्यप्रत्यासत्त्या न सौरभत्वस्य भानसम्भवः
कारणस्य सौरभत्वचाक्षुषस्यासम्भवादतो ज्ञानलक्षणा पृथक्
प्रत्यासत्तिरिति मतं तन्मन्दं ज्ञानस्य तदिन्द्रियजन्यत्वा-
पेक्षायां सुरभिगन्धस्यापि तत्र भानासम्भवे सौरभत्वजाति
पर्य्यन्तानुसरणस्य सन्दर्भविरोधापत्तेः सोरभत्वादेरित्यादि
पदात् सौरभस्य परिग्रहः तेन न सन्दर्भविरोधदोष
इति विभावनीयम् । अत्रेदं तत्त्वं यद्यपि घटत्वादि-
प्रत्यक्षे तदलौकिकप्रत्यक्षे वा तद्गोचरज्ञानत्वेन ज्ञानलणा-
या न हेतुत्वं घटत्वादिनिर्व्विकल्पके प्रमेयत्वादिसामा-
न्यलक्षणाजन्यघटत्वादिप्रत्यक्षे च व्यभिचारात् तथापि
लौकिकसाधारणं घटत्वादिप्रकारकप्रत्थक्षमात्रं प्रत्येव-
घटत्वादिगोचरज्ञानत्वेन हेतुत्वमतएव प्राथमिकघटत्व-
चैत्रत्वादिप्रकारकप्रत्यक्षस्य घटत्वचैत्रत्वादिनिर्व्विकल्पिकं
[Page1215-a+ 38]
विमानुपपत्तेः तत्सिद्धिरप्यावश्यकी पूर्व्वानुभूतवस्तुमात्र-
स्यैव तथात्वेन घटत्वाद्यात्मकतत्ताप्रत्यभिज्ञानानुरोधेनैव प-
रैरप्युक्तकार्य्यकारणस्याभ्युपेयत्वात् । न चैवं जन्यस्वविष-
यकसविकल्पकस्यैव प्रत्यासत्तित्वमिति प्राचीनगाथा-
विरोधः तस्या अकिञ्चित्करत्वात् सखण्डघटादेरुप-
नीतभानस्थाने एव तथा नियमसम्भवाच्च द्रव्यत्वादिप्रका-
रेण घटादेरुपनयसत्त्वेऽपि घटत्वप्रकारेण तस्योपनीतप्रत्य-
क्षानुदयेन घटत्वादिना तद्घटादिप्रकारकप्रत्यक्षं प्रति
घटत्वादिप्रकारेणैव तद्घटाद्युपनयस्य हेतुत्वादतएव घट-
घटत्वयोर्निर्विकल्पकानन्तरं घटे घटत्वस्यैव घटत्वेऽपि
घटस्य न वैशिष्ट्यावगाहि प्रत्यक्षं घटत्वद्रव्यत्वादिप्रकारेणैव
घटादीनां विशिष्टबुद्धेः पारमार्थिकतया तद्धेतुभूतस्य घ-
टत्वादिप्रकारेण घटादिज्ञानस्य तदानीमसत्त्वात् न चैवं
निर्विकल्पकोत्तरं विशेष्ये विशेषणमित्यादिक्रमेणापि घटव-
दित्याकारप्रत्यक्षं न स्यात्, इष्टत्वात् जातीतरनिष्ठप्रकार-
तायां किञ्चिदवच्छिन्नत्वनियमात् द्रव्यगुणकर्म्मणां निर-
वच्छिन्नप्रकारतानभ्युपगमात् । न च निर्विकल्पकस्य प्रत्या-
सत्तित्वे स्वविषयीभूतघटत्वाद्युपधानेन तस्य प्रत्यक्षापत्तिः
विषयानुपधानेन ज्ञानादिप्रत्यक्षस्यालीकतया विषयोपना-
थकविरहादेव तस्यातीन्द्रियत्वोपगमादिति वाच्यम् सत्यपि
सन्निकर्षे प्रत्यक्षसामान्यं प्रत्येवादृष्टत्वादिनेव निर्व्विकल्प-
कत्वेनापि तादात्म्यसम्बन्धेन विरोधित्वकल्पनादेव
निर्विकल्पकस्याप्रत्यक्सत्वादन्यथा सुखत्वादिनिर्व्विकल्पकस्य
स्वविषयीभूतसुखत्वाद्युपधानेन साक्षात्कारस्य दुर्व्वार-
त्वापत्ते सुखत्वस्य निर्विकल्पक इव सुखत्वेऽपि लौकि-
कस्यैव मनःसन्निकर्षस्य सत्त्वात् तदुपधाने तन्निर्व्विकल्प-
कस्य प्रत्यक्षे बाधकाभावादिति । यत्तु घटादिपकारक-
प्रत्यक्षं प्रत्येव घटादिज्ञानत्वेन हेतुत्वे घटादिविशेष्यक
घटोद्रव्यमित्याकारमानसोपनीतभानं न स्यादिति तन्न
घटादिधर्म्मिकद्रव्यत्वाद्यसंसर्गाग्रहादिवशादेव मानसधियो
घटादिविशेव्यकत्वसम्भवात् घट इत्येतन्मात्राकारस्य बाध-
निर्ण्णयाप्रतिबध्यमानसप्रत्यक्षस्यासत्त्वेऽपि क्षत्यभावात् । न
चैवं घटादेरनुपस्थितिदशायामपि तद्विशेष्यकं मानसप्रत्यक्षं
स्यात् तद्धर्म्मिकासंसर्गाग्रहस्य तदानीमपि सत्त्वादिति वाच्यं
घटत्वप्रकारकप्रत्यक्षत्वस्य घटनिष्ठालौकिकविशेष्यताकप्रत्यक्ष-
त्वव्यापकतया तदवच्छिन्नं प्रति हेतुभूतस्य घटत्वज्ञानस्य
विरहादेवानुपस्थितघटादेर्व्विशेष्यविधया मानसग्रहासम्भवात्
घटोद्रव्यमित्यादिमानसस्य घटप्रकारकत्वनियमात् अतएव
[Page1215-b+ 38]
“उपनीतं विशेषणतयैव भासते” इत्यभिधाय “मानसे तु
नायं नियम” इति प्राचीनैरप्युक्तमित्यलं पल्लवितेन” । भाषा०
मुक्तावल्योश्च “विषयी यस्य तस्यैव व्यापारोज्ञानलक्षणा”
“ननु ज्ञानलक्षणा प्रत्त्यासत्तिर्यदि ज्ञानरूपा सामान्यल-
क्षणापि ज्ञानरूपा यदा तयोर्भेदो न स्यादत आह । विषयी
यस्येति सामान्यलक्षणा प्रत्यासत्तिर्हि तदाश्रयस्य ज्ञानं
जनयति । ज्ञानलक्षणा प्रत्यासत्तिस्तु यद्विषयकं ज्ञानं
तस्यैव प्रत्यासत्तिरिति” । “एवं ज्ञानलक्षणाया अस्वीकारे
सुरभि चन्दनमिति ज्ञाने सौरभस्य भानं कथं स्यात्? ।
यद्यपि सामान्यलक्षणयापि सौरभमानं सम्भवति तथापि सौर
भत्वस्य भानं ज्ञानलक्षणया । एवं यत्र धूमत्वेन धूलीपटलं
ज्ञातं तत्र धूलीपटलस्यामुव्यवसाये भानं ज्ञानलक्षणया” ।
अत्र दिनकरः । “ज्ञानलक्षणास्वीकारे वीजमाह । एव
मित्यादिना कथं स्यादिति । चन्दनखण्डस्य चाक्षुषे जा
यमाने उपस्थितसौरभमानं न स्यात् सौरभांशे चक्षुः-
सन्निकर्षाभावादित्यर्थः । सौरभत्वप्रकारकलौकिकप्रत्यक्ष-
सामग्य्राः सहकारिण्याविरहेण सौरभत्वसामान्यलक्ष-
णयापि सौरभभानं न सम्भवतीति भावः । सुरभि चन्द-
नमित्यादौ सौरभादेर्भानं सौरभत्वादिसामान्यलक्षण-
यैव सम्भवति । सौरभत्वप्रकारकलौकिकप्रत्यक्षसौरभत्वा-
वच्छिन्नप्रकारकप्रत्यक्षान्यतरसामग्रीसहकारेणैव तस्याः फ-
लजनकत्वाङ्गीकारात् प्रकृते च द्वितीयसामग्य्राः सह-
कारिण्याः सत्त्वादित्यभिप्रायेणाह यद्यपीति सौरभत्वस्य
भानमिति स्वरूपतः सौरभत्वस्य भानमित्यर्थः । ज्ञान
लक्षणया ज्ञानलक्षणयैव । तदानीं सौरभत्वांशे धर्मा-
न्तरस्यागृहीततया सामान्यलक्षणया तज्ज्ञानाऽनिर्वा-
हादिति भावः । ननु धर्मान्तरस्य सौरभांशेऽग्रहेऽपि
सौरभत्वसामान्यलक्षणयैव सौरभत्वादेर्भानमस्तु सौरभ-
त्वप्रकारकसौरभविशेष्यकत्वस्यैव तत्कार्यतावच्छेदकत्वा-
दिति चेन्न सौरभत्वादिविषयताप्रयोजिकायाः सामान्य-
लक्षणायाः स्वविषयसौरभत्वादिमत्त्वरूपस्य सम्बन्धस्य
सौरमत्वेऽभावेन सामान्यलक्षणया तज्ज्ञानानिर्वाहात्
सौरभत्वसामान्यलक्षणायाः कार्य्यतावच्छेदके सौरभत्व
प्रकारत्वनिवेशे प्रयोजनाभावाच्च । न च ज्ञानलक्षणायाः
कारणत्वान्तरकल्पने गौरवभियैव सामान्यप्रकारत्वस्य
कार्य्यतावच्छेदके प्रवेश इति शङ्क्यम् विशेषणज्ञानहेतु-
तयैव निर्वाहे ज्ञानलक्षणायाः कारणत्वान्तरकल्पना
विरहादिति । ननु विशेषणज्ञानजन्यतावच्छेदक
[Page1216-a+ 38]
विशिष्टबुद्धित्वं ज्ञानलक्षणयास्तु विशिष्टप्रत्यक्षत्वमिति
न कॢप्तेन निर्वाहः, एवं यत्र ज्ञानलक्षणया स्वविषय
मुख्यविशेष्यकं मानसं तत्र विशेषणज्ञानकारणतया न
निर्वाह इत्यत आह एवमिति ज्ञानलक्षणया ज्ञानलक्ष-
णयैव । तत्र धूमत्वज्ञानरूपसामान्यलक्षणायाः स्ववि-
षयधूमत्वाश्रयत्वसम्बन्धेन धूलीपटलेऽभावेन सामान्य
लक्षणयानुव्यवसाये धूलीपटलभानासम्भवादिति भावः” ।
उपनयेन निर्वृत्तः ठक् । औपनयिक ज्ञानलक्षणाजन्ये
अलौकिके प्रत्यक्षे “अथ सार्थो यदि भवेद्धेतुस्तर्हि प्रत्यक्ष
एवौपनयिके” शब्दश०
<LEND>
