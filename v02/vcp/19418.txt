<L>19418<pc>2898,b<k1>चर<k2>चर
चर¦ पु० चर--अच् । स्वपरराष्ट्रवृत्तान्तज्ञानार्थं राजनियोगेन
<>इतस्ततो भ्रमणकर्त्तरि चारे १ प्रणिधौ, अमरः २ कप-
<>र्द्दके, राजनि० । ज्योतिषोक्तेषु ३ मेषकर्कटतुलामकर-
<>राशिषु ४ स्वातिपुनर्वसुश्रवणादित्रिकरूपे नक्षत्रभेदे
<>५ भौमवारे ६ अक्षद्यूतभेदे । ७ चले अनवस्थिते त्रि० मेदि० ।
<>८ खञ्जनखगे पुंस्त्री शब्दमा० । चरलक्षणादिकमुक्तं
<>युक्तिकल्पतरौ “विवस्वानिव तेजोभिर्नभस्वानिव वेगतः ।
<>राजा चरैर्ज्जगत् सर्वं प्राप्नुयाल्लोकसन्मतैः । तर्केङ्गितज्ञः
<>स्मृतिमान् स्वीयभावप्रकाशकः । क्लोशायाससहो दक्षः
<>सर्वत्र भयबर्जितः । सुभक्तो राजसु तथा कार्य्याणां
<>प्रतिपत्तिमान् । नृपोनिहन्याच्चारेण परराष्ट्रं विच-
<>क्षणः । कालज्ञो मन्त्रकुशलान् सांवत्सरचिकित्सकान् ।
<>तथान्यानपि युञ्जीत समर्थान् शुद्धचेतसः । अक्रुद्धांश्च
<>तथाऽलुब्धान् दृष्टार्थान् तथ्यभाषिणः । पाषण्डिन
<>स्तापसादीन् परराष्ट्रे नियोजयेत् । स्वदेशपरदेश
<>ज्ञान् सुशीलान् सुविचक्षणान् । वार्त्ताहर्य्याण् बहूंश्चैव
<>चराणां विनियोजयेत् । नैकस्य वचने राजा चारस्य
<>प्रत्ययं वहेत् । द्वयोः संवादमाज्ञाय यद्युक्तं कार्य्यमार-
<>भेत् । तस्माद्राजा प्रयुञ्जीत चरान् वहुमुखान बहून् ।
<>नीरेतोवामनाः कुब्जास्तद्विधा ये च कारवः । भिक्षुक्य
<>श्चारणा दास्यो मालाकार्य्यः कलाविदः । अन्तःपुरगतां
<>वार्त्तां निर्हरेयुरलक्षिताम् । प्रकाशश्चाप्रकाशश्च चरस्तु
<>द्विविधो मतः । अप्रकाशोऽयमुद्दिष्टः प्रकाशो दूतसंज्ञकः” ।
<>“शत्रुप्रजाभृत्यवृत्तं विज्ञातुं कुशलाश्च ये । ते गुह्यचाराः
<>कर्त्तव्याः यथार्थश्रुतबोधकाः” शुक्रखिलनीतिशा० ।
<>“चरस्थिरद्व्यात्मकनामधेयामेषादयोऽमी क्रमशस्त्रिधा स्युः”
<>ज्यो० त० । “वातादित्यहरित्रयं चरगणः” ज्यो० त०
<>१५ । १३ । २२ । २३ । २४ संख्यकनक्षत्राणि चराणि । “येऽनेन
<>लङ्कोदयकालिकास्ते देशान्तरेण स्वपुरोदये स्युः । देशा-
<>न्तरं प्रागपरं तथान्यद् याम्योत्तरं तच्चरसंज्ञमुक्तम्”
<>सि० शि० “यौदयान्तरकर्मणा लङ्कायामौदयिका ग्रहा
<>जातास्ते देशान्तरकर्मणा स्वपुरौदयिकाः स्युः । तच्च
<>देशान्तरं द्विविधम् । एकं पूर्वापरमन्यद्याम्योत्तरम् ।
<>तच्चरसंज्ञसुक्तम्” प्रमि० उक्ते याम्योत्तरादौ देशान्तरे ।
<>चरानयनप्रकारादि सू० सि० र नारथाभ्यां दर्शितं यथा ।
[Page2899-a+ 38]
<>“अथ दिनरात्रिमानज्ञानार्थं चरानयनं विवक्षुः प्रथमं
<>तदुपयुक्तां स्पष्टक्रान्तिमाह” र० ना०
<>“विक्षेपापक्रमैकत्वे क्रान्तिर्विक्षेपसंयुता । दिग्भेदे वियुता
<>स्पष्टा भास्करस्य यथाऽऽगता” सू०
<>“यस्य ग्रहस्य स्पष्टक्रान्तिरभीष्टा तस्य ग्रहस्यायनांशसंस्कृ-
<>तस्य भुजज्यातः परमापक्रमज्येत्यादिना क्रान्तिरयनांशसं-
<>स्कृतग्रहगोलदिक्वा ज्ञेया । तस्य विक्षेपोऽपि पूर्वोक्तप्रकारेण
<>पातोनगोलदिक्को ज्ञेयः । गोलस्तु मेषादिषट्कमुत्तर-
<>स्तुलादिषट्कं दक्षिणः । अथ शरक्रान्त्योरेकदिक्त्वेन
<>क्रान्तिः कलाद्या कलात्मकविक्षेपेण युता तयोर्दिगन्यत्वे
<>क्रान्तिर्व्विक्षेपेण वियुतान्तरिता शेषदिक्वा स्पष्टा क्रान्तिः
<>स्यात् । ननु सूर्य्यस्य विक्षेपाभावात् कथं स्पष्टा क्रान्ति-
<>र्ज्ञेयेत्यत आह भास्करस्येति । सूर्य्यस्य यथागता
<>पूर्वागता क्रान्तिरेव स्पष्टा क्रान्तिः । अत्रोपपत्तिः ।
<>विषुवद्वृत्ताद्ग्रहविम्बकेन्द्रपर्य्यन्तं याम्यमुत्तरं वान्तरं
<>स्पष्टक्रान्तिरिति तयोरेकदिक्त्वे तद्योगतुल्यमन्तरं, भिन्न-
<>दिक्त्वे तदन्तरमितमन्तरमिति । अत्र शरस्य क्रान्ति-
<>संस्कारयोग्यत्वसम्पादिका क्रिया लोकश्रमभयात् स्वल्पा-
<>न्तरत्वाच्चोपेक्षिता भगवता कृपावता । अन्यथा शरस्य
<>ध्रुवाभिमुखत्वे मगवदुक्तमायनदृक्वर्म्म कथमव्याहतं स्या-
<>दित्यलम् । अथ दिनरात्रिमानज्ञानार्थमहोरात्रासून्
<>साधयति” र० ना० ।
<>“ग्रहोदयप्राणहता खखाष्ट कोद्धृता गतिः । चक्रासवो
<>लब्धयुताः स्राहोरात्रासवः स्मृताः” सू० ।
<>“ग्रहस्य येऽयनांशसंस्कृतराशेर्वक्ष्यमाणनिरक्षोदयासव-
<>स्तैर्गुणिता निजस्फुटगतिः कलाद्यष्टादशशतभक्ता फलेन
<>युताश्चक्रासवः षष्टिघटिकानामसवः षट्शतयुतैकविंशति-
<>सहस्रमिताः स्वस्वग्रहस्याहोरात्रासवः कालतत्त्वज्ञैः
<>कथिताः । अत्रोपपत्तिः । ग्रहः पूर्व्वगत्या लम्बितः
<>प्रवहेण गतिभोगकालेन भचक्रपरिवर्तानन्तरमुदेत्यतो
<>भचक्रपरिवर्तकालः षष्टिघटिकासुमितो ग्रहगतिकलास-
<>म्बद्धास्वात्मककालेनाधिको ग्रहाहोरात्रमस्वात्मकं नाक्षत्र-
<>प्रमाणेन भवति । तत्रैकराशिकलाभिर्यदि ग्रहसम्बद्ध-
<>राश्युदयप्राणास्तदा गतिकलाभिः क इत्यनुपातेन गत्यसव
<>इत्युपपन्नं ग्रहोदयेत्यादि । अनेनैव श्लोकेन ग्रहाणा-
<>मुदयान्तरकर्म्मापीत्युक्तं भगवता । तथाहि । अनु-
<>पातानीतमध्यग्रहाणां नियताहोरात्रमानान्तरकाले
<>ग्रहाणां सिद्धिः रविमध्यगत्यसूनां प्रतिराशौ भिन्न-
[Page2899-b+ 38]
<>त्वेन मध्यमसूर्य्याहोरात्रमानस्य नियतत्वाभावादतस्त्रे-
<>राशिकावगतग्रहा अनियतमध्यार्काहोरात्रकालान्तरेणार्ध०
<>रात्रे यत्संस्कारेण भवन्ति तदेवोदयान्तरं तत्साधनं
<>भगवता स्रल्पान्तरत्वादुपेक्षितम् । कथमन्यथा गति
<>कलासूनां समत्वमुपेक्ष्य गतिकलानामसवो भगवदुक्ताः
<>सङ्गच्छन्ते उदयान्तरस्य गतिकलासुभेदोत्पन्नत्वात् ।
<>अथ चरोपयुक्तां क्रान्तिज्यां द्युज्यां चाह” र० ना० ।
<>“क्रान्तेः क्रमोत्क्रमज्ये द्वे कृत्या तत्रोत्क्रमज्यया ।
<>हीना त्रिज्या दिनव्यासदलं तद्दक्षिणोत्तरम्” सू० ।
<>“स्पष्टक्रान्तेः क्रमोत्क्रमज्ये क्रमज्योत्क्रमज्ये द्वे अपि
<>प्रसाध्य तत्र तन्मध्ये क्रान्त्युत्क्रमज्यया त्रिज्या हीना
<>दिनव्यासदलमहोरात्रवृत्तस्य व्यासार्धं द्युज्येत्यर्थः । त-
<>द्दिनव्यासार्धं दक्षिणोत्तरं दक्षिणगोल उत्तरगोले च
<>स्यात् क्रान्तेर्गोलद्वयेऽपि सत्त्वात् । अपरा क्रान्ति-
<>ज्यैव । अत्रोपपत्तिः । क्रान्त्यंशानां क्रमज्या क्रान्ति-
<>ज्या भुजो विषुवद्वृत्तानुकाराण्यहोरात्रवृत्तान्युभय-
<>गोले तदुभयतस्तद्व्यासार्धं द्युज्या कोटिस्त्रिज्या कर्ण
<>इति गोले प्रत्यक्षम् । त्रिज्यावृत्त उन्मण्डले याम्योत्तरवृत्ते
<>बा प्रत्यक्षम् । तत्र भुजकर्णयोर्वर्गान्तरपदं कोटिरिति
<>क्रान्तिज्यावर्गोनात्त्रिज्यावर्गान्मूलं द्युज्या । तत्रापि
<>मुजोत्क्रमज्यया हीना त्रिज्या कोटिक्रमज्या स्यादिति
<>वृत्ते प्रत्यक्षदर्शनात् क्रान्त्युत्क्रमज्ययोना त्रिज्या द्युज्या
<>स्यादिति लाघवेन वर्गमूलनिरासेनोक्तं भगवता क्रान्ते-
<>रित्यादि । अथ चरानयनपूर्वकदिनरात्रिमानसाधनं
<>श्लोकत्रयेणाह” र० ना०
<>“क्रान्तिज्या विषुवद्भाघ्री क्षितिज्या द्वादशोद्धृता ।
<>त्रिज्यागुणाहोरात्रार्धकर्णाप्ता चरजासवः ।
<>तत्कार्मुकमुदक्क्रान्तौ धनहानी पृथक्स्थिते । स्वाहो-
<>रात्रचतुर्भागे दिनरात्रिदले स्मृते ।
<>याम्यक्रान्तौ विपर्यस्ते द्विगुणे तु दिनक्षपे । विक्षेपयुक्तो-
<>नितया क्रान्त्या भानामपि स्वके” सू० ।
<>“क्रान्तिज्या विषुवद्गिनीयमध्याह्ने द्वादशाङ्गुलशङ्कोश्छा-
<>यथा गुण्या द्वादशभक्ता फलं कुज्या स्यात् । सा त्रि-
<>ज्यया गुणिताहोरात्रार्धकर्णाप्नाहोरात्रवृत्तस्यार्धकर्णेन
<>व्यासदलेन द्युज्यया भक्ता फलं चरजा ज्या चरज्ये-
<>त्यर्थः । अस्याश्चरज्याया धनुरसवश्चरासवो भवन्ति ।
<>स्वाहोरात्रचतुर्भागे स्वस्य चरसम्बन्धिनो ग्रहस्य प्रागुक्ता-
<>होरात्रासवस्तेषां चतुर्थांशे पृथक्स्थिते स्थानद्वयस्थे सत्व-
[Page2900-a+ 38]
<>रक्रान्तौ सत्यां चरासू धनहानी युतहीनौ कार्यौ तौ
<>क्रमेण दिनरात्रिदले दिनार्धरात्र्यर्धे कालविद्भिरुक्ते ।
<>दक्षिणक्रान्तौ सत्यां विपर्यस्ते दिनरात्रिदले यत्र हीनं
<>तद्दिनार्धं, यत्र युतं तद्रात्र्यर्धमित्यर्थः । तुकारात् ते
<>दिनरात्र्यर्धे द्विगुणे दिनक्षपे दिनमानरात्रिमाने ग्रहस्य
<>स्वः । उक्तरीत्या नक्षत्राणामपि दिनरात्रिमाने साध्ये
<>इत्याह । विक्षेपेत्यादि । नक्षत्रध्रुवाणामानीतया
<>क्रान्त्या नक्षत्रविक्षेपेणैकभिन्नदिक्क्रमेण युक्तयान्तरित-
<>योक्तप्रकारेण सिद्धया स्वके नक्षत्रदिनरात्रिमाने साध्ये
<>इत्यर्थः । अत्रोपपत्तिः । द्वादशाङ्गुलशङ्कुः कोटिः
<>फलभा भुजोऽक्षकर्णः कर्णः, क्रान्तिज्या कोटिः, कुज्या
<>भुजोऽग्रा कर्ण इत्यक्षक्षेत्रद्वयं प्रसिद्धम् । तत्र यदि द्वादश-
<>कोटौ फलभा भुजः, तदाक्रान्तिज्याकोटौ को भुज इ-
<>त्यनुपातेन कुज्या । तत्स्वरूपं तु निरक्षदेशक्षितिजस्वदेश-
<>क्षितिजान्तरालस्थिताहोरात्रवृत्तप्रदेशस्य द्युज्याप्रमाणेन
<>ज्येति त्रिज्याप्रमाणेन तज्ज्या चरज्येति द्युज्याप्रमा-
<>णेन कुज्या त्रिज्याप्रमाणेन केत्यनुपातेन चरज्या तद्ध-
<>नुश्चरासवोऽहोरात्रवृत्तखण्डप्रदेशे निरक्षस्वक्षितिजान्त-
<>राल उत्तरगोले स्वक्षितिजस्य निरक्षक्षितिजादधःस्थत्वा-
<>न्निरक्षक्षितिजयाम्योत्तरवृत्तान्तरालेऽहोरात्रवृत्तचतुर्थांश-
<>त्वादहोरात्रासुचतुर्थांशे चरासवो युता दिनार्धं हीना
<>रात्र्यर्धं दक्षिणगोले स्वक्षितिजस्य निरक्षक्षितिजादूर्ध्व-
<>स्थत्वाद्धीना दिनार्धं, युता रात्र्यर्द्धमित्युपपन्नं सर्वं
<>क्रान्तिज्येत्यादि” ।
<>तत्र प्रणिधौ । “राजन्यकान्युपायज्ञैरेकार्थानि चरैस्तव”
<>माघः । “तेषां वृत्तं परिणयेत् सम्यग्राष्ट्रेषु तच्चरैः”
<>मनुः । चले “तस्य सर्वाणि भूतानि स्थावराणि चराणि च
<>“देवेभ्यश्च जगत्सर्वं चरं स्थाण्वनुपूर्वशः” मनुः । सुपि
<>कर्म्मण्युप्रपदे “चरेष्टः” पा० ट चरणकर्त्तरि त्रि० । भूचरः
<>खचरः । “शठोमिथ्याविनीतश्च वकव्रतचरोद्विजः”
<>मनुः । मेषादौ “चरलग्ने चरांशे वा स्थापनं च
<>विसर्ज्जनम्” ति० त० । स्वार्थे अण् । चार प्रणिधौ
<LEND>
