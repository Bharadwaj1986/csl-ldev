<L>25254<pc>3616,a<k1>दुःख<k2>दुःख
दुःख¦ न० दुष्टानि खानि यस्मिन्, दुष्टं खनति खन--ड,
दुःख--अच् वा । सांख्यादिमतसिद्धे प्रतिकूलवेदनीये रजः
कार्ये १ चित्तादिधर्मभेदे । न्यायमते २ आत्मधर्मभेदे “बुद्ध्या-
दिषट्कं संख्यादिपञ्चकं भावना तथा । धर्म्माधर्म्मौ गुणा
एते आत्मनः स्युश्चतुर्दश । अधर्मजन्यं दुःखं स्यात् प्रति-
कूलं सचेतसाम्” भाषा० “अधर्मत्वेन दुःखत्वेन कार्य्य-
कारणभावः । प्रतिकूलं, दुःखत्वज्ञानादेव सर्वेषां स्वाभा-
विकविषयः प्रतिकूल इत्यर्थः सि० मु० । “इच्छाद्वेषप्रयत्न
सुखदुःखज्ञानान्यात्मनो लिङ्गम्” गौ० सू० “यज्जाती
यस्यार्थस्य सन्निकर्षात् सुखमात्मोपलब्धवान् । तज्जातीय
मेवार्थं पश्यन्नुपादातुमिच्छति सेयमादातुमिच्छा एकस्या-
नेकार्थदर्शिनीदर्शनप्रतिसन्धनाद् भवति लिङ्गमात्मनः,
नियतविषये हि बुद्धिभेदमात्रे न सम्भवति देहान्तर-
वदिति । एवमेकस्यानेकार्थदर्शिनोदर्शनप्रतिसन्धानाद्दुः-
खहेतौ द्वेषः । यज्जातीयो यस्यार्थः सुखहेतुः प्रसिद्धस्त-
ज्जातीयमर्थं पश्यन्नादातुम् प्रयतते, सोऽयम् प्रयत्न एक-
मनेकार्थदर्शिनं दर्शनप्रतिसन्धातारमन्तरेण न स्यात्
निवतविषये बुद्धिभेदमात्रे न सम्भवति देहान्तरवदिति
एतेन दुःखहेतौ प्रयत्नी व्याख्यातः । सुखदुःखस्मृत्या
चायं तत्साघनमाददानः सुखमुपलभते दुःखमुपलभते
सुखदुःख वेदयते पूर्वोक्त एव हेतुः” मा० “द्वितीयसूत्र
भाष्ये च “दोषैः प्रयुक्तः शरीरेण प्रवर्तमानो हिंसा-
स्तेयप्र्तिषिद्धपरद्रोहं परद्रव्याभीप्सा नास्तिक्यञ्चेति
सेयं पापात्मिका प्रवृत्तिरधर्म्माय” उक्तम् ।
कणा० सूत्रे उपस्करवृत्तौ च सुखदुःखयोः परस्परभेदः,
ज्ञानाद्भेदश्च साधितो यथा
“इष्टानिष्टकारणविशेषाद्विरोधाच्च मिथः सुखदुःखयो-
रथान्तरभावः” सू० । “आत्मगुणानां कारणभेदव्युत्पा-
दनं दशमाध्यायार्थः, तत्र “आत्मशरीरेन्द्रियार्थबुद्धि-
मनःप्रवृत्तिदोषप्रेत्यभावफलदुःखापवर्गास्तु प्रमेयम्” इति
गौतमीये प्रमेयविभागसूत्रे सुखस्यानभिधानात् दुःखा-
भिन्नमेव सुखमिति भ्रमनिरासार्थं सुखदुःखयोरेव
प्रथमं भेदमाह । सुखदुःखयोर्मिथः परस्परमर्थान्तर-
[Page3616-b+ 38]
भावोभेदो वैजात्यमिति यावत् कुत इत्यत आह इष्टा-
निष्टकारणविशेषात् इष्टम् इष्यमाणं स्रक्चन्दनवनितादि
अनिष्टमनिष्यमाणमहिकण्टकादि, तद्रूपं यत्कारणं तस्य
विशेषाद्भेदात् कारणवैजात्याधीनं कार्य्यवैजात्यमावश्यकं
यतः । भेदकान्तरमाह विरोधात् सहानवस्थानलक्षणात्
नह्येकस्मिन्नात्मन्येकदा सुखदुःखयोरनुभवः । चकारा-
दनयोः कार्य्यभेदं भेदकं समुच्चिनोति, तथाहि अनुग्रहा
भिष्वङ्कनयनप्रसादादि सुखस्य, दैन्यसुखमालिन्यादि
दुःखस्य कार्य्यमिति ततोऽप्यनयोर्भेदः । तदुक्तं प्रशस्ता-
चार्यैः “अनुग्रहलक्षणं सुखं स्रगाद्यभिप्रेतविषयसा-
न्निध्ये सति इष्टोत्पन्नधीन्द्रियार्थसन्निकर्षाद्धर्माद्यपेक्षा-
दात्ममनसीः संयोगाद्यद्यदनुग्रहाभिष्वङ्गनयनादिप्रसा-
दजनकमुत्पद्यते तत् सुखम्” इति, तदिदमतीतेषु स्रक्-
चन्दनादिषु स्मृतिजम्, अनागतेषु सङ्कल्पजम्, गौतमीये
सूत्रे सुखापरिगणनं वैराग्याय, सुखमपि दुःखत्थेन भा-
वयतो वैरास्यं स्यादेतदर्थमिति” उप० वृ० । “नन्वासातां
सुखदुःखे परस्परं भिन्ने, ज्ञानादभिन्ने स्यातां स्मृत्यनुभ-
ववदित्यत आह उप० वृ “संशयनिर्णयान्तराभावश्च ज्ञाना-
न्तरत्वे हेतुः” सू० “सुखदुःखयोर्ज्ञानान्तरत्वे ज्ञानभि-
न्नत्वे संशयनिर्णयावान्तरत्वाभावो हेतुर्लिङ्गमित्यर्थः,
तदयमर्यः मुखं दुःखं वा ज्ञानं भवत् संशयरूपं वा
स्यात् निर्णयरूपं वा, नाद्यः कोटिद्वयानुल्लेखित्वात् म
द्वितीयः एककोट्यनुल्लेखित्वात्, तथा च यावद्विशेष-
बाधात् सामान्यबाधः, द्वावेवहि ज्ञानस्य विशेषौ सं-
शयत्वं निर्णयत्वञ्च, तदुभयञ्च, सुखे दुःखे च बाधि-
तमिति ज्ञानत्वमपि तत्र बाधितम् । चकारादनुभवबाधं
समुच्चिनोति सुखदुःखयोरहं सुखी दुःखीति मानसीऽ-
नुभवो नत्वहं जाने सन्देह्मि निश्चिनोमोत्याकारोऽनुभव
इति । भेदकान्तरमाह” उपवृ० “तयोर्निष्यत्तिः प्रत्यक्षलै-
ङ्गिकाभ्याम्” सू० “तयोः संशयनिर्णययोर्निष्पत्तिरुत्-
पत्तिः प्रत्यक्षाल्लिङ्गाच्च सुखं दुःखं वा न प्रत्यक्षसामग्री-
जन्यं न वा लिङ्गजन्यम् चतुर्विधं हि सुख वेषयिक
मानोरथिकम् आभिमानिकमाभ्यासिंकञ्च, तत्र त्रता-
णामिन्द्रियसन्निकर्षप्रभवत्वं नास्त्येव । प्रथममिन्द्रियार्थन-
न्निकर्षजन्यत्वात् ज्ञानं स्यादिति चेन्न सामग्र्येकदेशस्य
कार्यस्य साजात्यानापादकत्वात् अन्यथा दिक्कालसाघा-
रण्येन सकलकार्यैकजात्यापत्तेः, किञ्च इन्द्रियार्थसन्नि-
कर्षादुत्पद्यमानं सुखं निर्विकल्पकं वा स्यात् सविकल्पकं
[Page3617-a+ 38]
वा, नाद्यः अतीन्द्रियत्वप्रसङ्गात्, न द्वितीयः विशेष्यवि-
शेषणभावेन द्वयोरनाकलनरूपत्वात् । किञ्च सुखदुःखयो-
रवश्यसंवेद्यत्वात् ज्ञानस्यावश्यसंवेद्यत्वेऽनवस्थाप्रसङ्गात् ।
लैङ्गिकमिति लिङ्गमेव वैषयिकवत् । वृत्तिकृतस्तु तयो
र्ज्ञानसुखयोर्निष्पत्तिः प्रत्यक्षलैङ्गिकाभ्यां प्रत्यक्षलैङ्गिक-
ज्ञानव्याख्यानाभ्यां व्याख्याता, प्रत्यक्षं ज्ञानमिन्द्रिर्य-
जम्, लैङ्गिकन्तु लिङ्गजम्, सुखादिकन्तु नैतादृशमिति
व्याचक्रुः” उप० वृ० । “अभूदित्यपि” सू० “लैङ्गिकज्ञानाद्
सुखादेः प्रकारभेदाधीनं भेदमाह इति शब्दः प्रकारे,
अपिशब्दो भविष्यतीत्याकारान्तरसमुच्चये, तथाच पर्वते
वह्निरभूद्भविष्यति वेति लैङ्गिके ज्ञानेऽतीतादिः प्रकारो-
दृश्यते न चैवं प्रकारं सुखं दुःखं वा उत्पद्यमानमुपल-
लब्धम्” उप० वृ० । “सति च कार्यदर्शनात्” सू० “चशब्दः
भेदकान्तरं समुच्चिनोति । सति इन्द्रियार्थसन्निर्कर्षे सति
च व्याप्तिपक्षधर्म्भतादिप्रतिसन्धाने कार्य्यस्य सुखस्य दुः-
खस्य वाऽदर्शनात् न प्रत्यक्षमात्रं सुखं दुःखं वा न लैङ्गि-
कमात्रं वा, तदयमर्थः ज्ञानसामान्यं तावत् सुखदुःखे न
भवत इत्युक्तं ज्ञानविशेषः प्रत्यक्षज्ञानं वा भवेदनुमितिरूपं
वा इन्द्रियार्थसन्निकर्षे स्रक्कन्दनादिप्रत्यक्षे सुखत्वानुभ-
वाभावात्, न द्वितीयः चन्दनाद्यनुमितौ वह्न्याद्यनुमितौ
वा सुखत्वदुःखत्वान्यतराननुभवात् । एवं प्रत्यक्षविशेषेऽनु-
मितिविशेषे वा सुखदुःखयोरननुभवान्न तद्विशेषोऽपीति”
उप० वृ० । “एकार्थसमवायिकारणान्तरेषु दृष्टत्वात्” सू० ।
“भेदकान्तरमाह सुखदुःखयोरिति शेषः, सुखं प्रति
एकार्थसमवेतानि असाधारणकारणानि, धर्म्मः, सुखे
रागः, सुखकारणेच्छा तदुपादानयत्नः, स्रक्चन्दना-
दिज्ञानम् । दुःखं प्रति तु अधर्म्मः, अनिष्टकण्टकादि-
ज्ञानम्, एषु एकार्थसमवायिषु कारणेषु दृष्टत्वादित्यर्थः,
ज्ञानन्तु निर्विकल्पकमेकार्थसमवेतमसाधारणकारणं नापे-
क्षत एव, सविकल्पकन्त्वपेक्षते विशेषणज्ञानं तन्न कारणा-
न्यरं स्वविजातीयं कारणं न मवति, मनःसंयोगस्तु
साधारणत्वादविवक्षितः । यद्यपि स्मृतिः संस्कारमसाधा-
रणमपेक्षते तथापि तद्भेदः स्फुटसिद्ध एवेत्यनुभवमादाय
भेदचिन्तनात् । लैङ्गिके यद्यपि व्याप्तिस्मृतिपक्षधर्म्मता-
दिज्ञानापेक्षा तथाप्यन्तरशब्देनैव तद्व्युदासः । तदयं
प्रमाणप्रयोगः सुखदुःखे अनुभवभिन्ने स्वसमानाधिकर-
णसजातीयासाधारणकारणजन्यत्वात् स्मृतिवदाद्यशब्द-
वच्च” उप० वृ० ।
[Page3617-b+ 38]
सांख्यास्तु तस्य रजःकार्यत्वम् चित्तस्य विषयाणाञ्च धर्मत्वं
तत्त्रैविध्यञ्चोररीचक्रुः । तथा हि “दुःखत्रयाभि-
घातादित्यादि” सा० का० तत्त्वकौमुद्यामुक्तं यथा
“दुःखानां त्रयं दुःखत्रयं तत् खलु त्रिविधम् आध्या-
त्मिकमाधिभौतिकमाधिदैविकञ्च तत्राध्यात्मिकं द्विविधं
शारीरं मानसञ्च । शारीरं वातपित्तश्लेष्मणां वैषम्यनि-
मित्तं, मानसं कामक्रोधलोभमोहभयेर्ष्याविषादविषयवि-
शेषादर्शननिबन्धनम् । सर्वं चैतदान्तरोपायसाध्यत्वादा-
ध्यात्मिकं दुःखम् । बाह्योपायसाध्यञ्च दुःखं द्वेधा आ-
धिभौतिकमाधिदैविकञ्च तत्राधिभौतिकं मानुपपशुप-
क्षिसरीसृपस्थावरनिमित्तम् । आधिदैविकं यक्षराक्षसवि-
नायकग्रहावेशनिबन्धनम् । तदेतत् प्रत्यात्मवेदनीयं दुःखं
रजःपरिणामभेदो न शक्यते प्रत्याख्यातुम् । तदनेन
दुःखत्रिकेणान्तःकरणवर्त्तिना चेतनाशक्तेः प्रतिकूलतया-
भिसम्बन्धोऽभिघातः इति । एतावता प्रतिकूलवेदनी-
यत्वं जिहासाहेतुरुक्तः । “यद्यपि न सन्निरुध्यते दुःखं
तथापि तदभिभवः शक्यः कर्त्तुमित्युपरिष्टान्निवेदयिष्यते”
<फ्>“भोग्ये हि सुखदुःखे अनुकूलप्रतिकूलवेदनीये प्रत्या-
त्ममनुभूयेते तेनानयोरनुकूलनीयेन प्रतिकूलनीयेन च
केनचिदप्यन्येन भवितव्यं नचानुकूलनीयाः प्रतिकूलनीया
वा बुद्ध्यादयस्तेषां सुखदुःखाद्यात्मकत्वेन स्वात्मनि वृत्ति-
विरोधात् । तस्माद्योऽसुखाद्यात्मा सोऽनुकूलनीयः प्रति-
कूलनीयो वा स चात्मेति” सा० प्र० भा० ।
सर्वेषां त्रिगुणात्मत्वात् विषयस्यापि सुखदुःखात्मकत्वं
त० कौ० व्यवस्थापितं यथा
<फ्>“अत्र च सुखदुःखमोहाः परस्परविरोधिनः स्वस्वा-
नुरूपाणि सुखदुःखमोहात्मकान्येव निमित्तानि कल्प-
यन्ति । तेषाञ्च परस्परमभिमाव्याभिभावकभावान्नानात्वम् ।
तद्यथा एकैव स्त्री रूपयौवनकुलशीलसम्पन्ना स्वामिनं
सुखाकरोति तत्कस्य हेतोः? स्वामिनं प्रति तस्याः सुख-
रूपसमुद्भवात् । सैव स्त्री सपत्नीर्दुःखाकरोति तत्कस्य
हेतोः? ताः प्रति तस्या दुःस्वरूपसमुद्भवात् । एवं
पुरुषान्तरं तामविन्दत् सैव भोहयति तत्कस्य हेतोः?
तत् प्रति तस्या मोहरूपसमुद्भवात् । अनया च स्त्रिया
सर्वे भावा व्याख्याताः । तत्र यत्सुखहेतुस्तत्सुखात्मकं
सत्वं, यत् दुःखहेतुस्तद्दुःखात्मकं रजः यन्मोहहेतुस्त-
न्मोहात्मकं तमः, सुखप्रकाशलाघवानां त्वेकस्मिन् युगप-
दुद्भूतावविरोधः सहदर्शनात् । तस्मात सखदुःखमोहैरिब
[Page3618-a+ 38]
विरोधिभिरेकैकगुणवृत्तिभिः सुखप्रकाशलाथवैर्न निमित्त-
भेदा उन्नीयन्ते एवं दुःखोपष्टम्भकप्रवर्त्तकत्वैरेवं मोह-
गुरुत्वावरणैरिति सिद्धं त्रैगुण्यमिति” ।
दुःखादीनाञ्च सा० प्र० भा० विषयगतत्वं यद्वर्णितं तच्च
आनन्दशब्दे ७२२ पृ० दृश्यम् “प्रीत्यप्रतीतिविषादा-
द्यैर्गुणानामन्योन्यवैधर्म्यम्” सा० सू०
“गुणानां सत्वादिद्रव्यत्रयाणामन्योऽन्यं सुखदुःख-
विषादाद्यैः साधर्म्यं कार्येषु तद्दर्शनादित्यर्थः । मोहादिकं
च घटादेरपि रूपादिवदेव धर्मोऽन्तःकरणोपादानत्वा-
दन्यकार्याणामित्युक्तम् । अत्रादिशब्दग्राह्याः पञ्च-
शिखाचार्यैरुक्ताः यथा “सत्वं नाम प्रसादलाघवाभिष्वङ्ग-
प्रीतितितिक्षासन्तोषादिरूपानन्तभेदं समासतः सुखात्म-
कम् । एवं रजोऽपि शोकादिनानाभेदं समासतो
दुःखात्मकम्” सा० प्रवचनभाष्यम् ।
दुःखस्य चित्तवृत्तिविशेषरूपत्वम् शङ्करभाष्ये उक्तेम् तच्च
अज्ञानशब्दे ६४३ पृ० दर्शितम् ।
कविकल्पलतायाञ्च लोकसिद्धानि कतिचित् दुःखकार-
णानि दर्शितानि यथा
पारतन्त्र्यं १ आधिः २ व्याधिः ३ मानच्युतिः ४ शत्रुः ५
कुभार्य्या ६ नैःस्वम् ७ कुग्रामवासः ८ कुस्वामिसेवनम् ९
वहुकन्याः १० वृद्धत्वं ११ परगृहवासः १२ वर्षाप्रवासः १३
भार्य्याद्वयम् १४ कुभृत्यः १५ दुर्हलकरणककृषिः १६
वराहपुराणे दुःखतराणि कतिचिदुक्तानि यथा
<फ्>“दुःखमेव प्रवक्ष्यामि तच्छृणुष्व वसुन्धरे! । उचिते-
तोपचारेण दुःखं मोक्षविनाशनम् । अहङ्कारकृतो नित्यं
नरा मोहेन चावृताः । ये मां नैव प्रपद्यन्ते ततो दुःख-
तरन्नु किम् । सर्वाशी सर्वविक्रेता नमस्कारविव-
र्जितः । ये च मां न प्रपद्यन्ते ततो दुःखतरन्नु किम् ।
सर्वान्नानि तु सिद्धानि पाकभेदन्तु कारयेत् । अवैश्व-
देवं योऽश्नाति ततो दुःखतरन्नुकिम् । प्राप्तकाले वैश्व-
देवे दृष्टं ह्यतिथिमागतम् । अदत्त्वा तस्य यो भुङ्क्ते
कतो दुःखतरन्नु किम् । असन्तुष्टस्तु वैषम्ये परदाराभि
मर्दकः । परोपतापी मन्दात्मा ततो दुःखतरन्नु किम् ।
अकृत्वायुर्बलं कर्म्म गृहे संवसते नरः । मृत्युकालवशं
प्राप्तस्ततो दुःखतरन्नुकिम् । हस्त्यश्वरथयानानि ग-
च्छमानानि पश्यति । न वै तस्याग्रतः पृष्ठे ततो दुःख-
तरन्नु किम् । अश्नन्ति पिशितं केचित् घृतशालिसम-
न्वितम् । शुष्कान्नं केचिदश्नन्ति ततो दूःखतरन्नु किम ।
[Page3618-b+ 38]
वरवस्त्रावृतां शय्यां समासेवन्ति भूषिताः । केचित्
तृणेषु शेरन्ते ततो दुःखतरन्नुकिम् । विद्वान् कृती
गुणज्ञश्च सर्वशास्त्रविशारदः । केचिन्मूकाश्च दृश्यन्ते
ततो दुःखत्तरन्नु किम् । विद्यमाने धने केचित् कृपणा
भोगवर्जिताः । दरिद्रो जायते दाता ततो दुःखत-
रन्नु किम् । पुरुषस्य तु द्वे भार्ये तयोरेकां प्रशंस-
येत् । एकापि दुर्भगा तत्र ततो दुःखतरन्नु किम् ।
लब्ध्वा तु मानर्सी संज्ञां पञ्चभूतसमन्विताम् । मामेव
न प्रपद्यन्ते ततो दुःखतरन्नु किम् । लब्ध्वा ब्राह्मण-
भावन्तु त्रयो वर्णाः सुमध्यमे! । पापकर्म्मरता ह्यासं-
स्ततो दुःखतरन्नु किम् । एतत्ते कथितं भद्रे! दुःखकर्म
विनिश्चितम् । सर्वभूतहितार्थाय यत्त्वया परिपृ-
च्छ्यते” । “अवाच्यवादांश्च बहूत् वदिष्यन्ति तवा-
हिताः । निन्दन्तस्तव सामर्थ्यं ततो दुःखतरन्नु किम्”
गीता । “मा जीवन् यः परावज्ञादुःखदग्धोऽपि जीवति”
माघः । “सुखं हि दुःखान्यनुभूय शोभते” मृच्छ० । दुःख-
मनुभवति दुःख + क्यङ् दुःखायते दुखमनुभवतीत्यर्थः ।
“दुःखायते जनः सर्वः सएवैकः सुखायते” भट्टिः ।
<LEND>
