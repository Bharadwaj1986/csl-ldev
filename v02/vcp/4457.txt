<L>4457<pc>0371,a<k1>अर्थान्तरन्यास<k2>अर्थान्तरन्यास
अर्थान्तरन्यास¦ पु० अर्थान्तरं न्यास्यतेऽत्र । अर्थालङ्कारभेदे
“सामन्यं वा विशेषेण विशेषस्तेन वा यदि । कार्य्यञ्च
कारणेनेदं कार्य्येण च समर्थ्यते ॥ साधर्म्म्येणेतरेणार्थान्त-
रन्यासोऽष्टधा ततः” । क्रमेणोदाहरणानि । “वृहत्स-
हायःकार्य्यान्तं क्षोदीयानपि गच्छति । सम्भूयाम्भोधिमभ्येति
महानद्या नगापगा” ॥ अत्र द्वितीयार्द्धगतः सामान्योऽर्थः
सोपपत्तिकः क्रियते । “यावदर्थपदां वाचमेवमाधाय
माधवः । विरराम महीयांसः प्रकृत्या मितभाषिणः”
अत्र सामान्येन विशेषसमर्थनम् । “पृथ्वि! स्थिरा भव
भुजङ्गम! धारयैनां त्वं कूर्म्मराज! तदिदं द्वितीयं
दधीथाः । दिक्कुञ्जराः! कुरुत तत्त्रितये दिधीर्षामार्य्यः
करोति हरकार्मुकमाततज्यम्” अत्राततज्याकरणं पृथ्वी-
[Page0371-b+ 38]
स्थैर्य्यादेः कार्य्यस्य समर्थकम् । “सहसा विदधात न
क्रियामविवेकः परमापदां पदम् । विवृणते हि विमृष्य-
कारिणं गुणलुब्धाः स्वयमेव सम्पदः” इत्यादौ सम्पद्वरणं
कार्य्यं सहसा विधानाभावस्य विमृष्यकारित्वरूपस्य
कारणस्य समर्थकम् । एतानि साधर्म्म्ये उदाहरणानि
वैधर्म्म्ये यथा “इत्थमाराध्यमानोऽपि क्लिश्नाति भुवन
त्रयम् । शाम्येत् प्रत्यपकारेण नोपकारेण दुर्ज्जनः” ॥
अत्र समान्यं विशेषस्य समर्थकम् । “सहसा विद-
धीतेति” अत्र सहसा विधानाभावस्यापत्पदत्वं विरुद्धं
कार्य्यं समर्थकम्” सा० द० ।
<LEND>
