<L>26470<pc>3785,a<k1>द्रुपद<k2>द्रुपद
द्रुपद¦ पु० पञ्चालानामधिपे यज्ञसेनापरनामके नृपभेदे
“गच्छताद्यैव पाञ्चालान् द्रुपदस्य निवेशने । स्वयंवरो
महांस्तत्र भविता सुमहाधनः । एवमुक्ताः प्रयातास्ते
पाण्डवा जनमेजय! । राज्ञा दक्षिणपाञ्चालान् द्रुपदे-
नाभिरक्षितान्” भा० आः १८४ अ० स च मरुद्गणांशा-
ज्जातः यथाह भा० आ० ६७ अ० “सात्यकिः सत्यसन्ध्यश्च
योऽसौ वृष्णिकुलोद्भवः । पक्षात् स जज्ञे मरुतां देवाना
मरिमर्दनः । द्रुपदश्चापि राजर्षिस्तत एवाभवद्ग-
णात् । मानुषे नृपलोकेऽस्मिन् सर्वशस्त्रभृतांवरः”
स च भरद्वाजसखस्य पृषतनृपस्य पुत्रः यथोक्तं भा०
आ० १३० अ० “भरद्वाजसखा चासीत् पृषतो नाम
पार्थिवः । तस्यापि द्रुपदो० नाम तदा समभवत् सुतः ।
स नित्यमाश्रमं गत्वा द्रोणेन सह पार्थिवः । चिक्री-
डाध्ययनञ्चैव चकार क्षत्रियर्षभः । ततो व्यतीते पृषते
स राजा द्रुपदोऽभवत् । पाञ्चालेषु महाबाहुरुत्तरेषु
नरेश्वर!” तस्य द्रोणेन वालसख्येऽपि पश्चात् वैरं
जातं यथोक्तं भा० आ० १३१ अ० “ततो द्रुपदमासाद्य भा-
रद्वाजः प्रतापवान् । अब्रवीत् पार्थिवं राजन्! सखायं
विद्धि मामिह । इत्येवमुक्तः सख्या स प्रीतिपूर्वं जने-
श्वरः । भारद्वाजेन पाञ्चाल्यो नामृष्यत वचोऽस्य तत् ।
सक्रोधामर्षजिह्मभ्रूः कषायीकृतलोचनः । ऐश्वर्यमद-
सम्पन्नो द्रोणं राजाऽब्रवीदिदम् । द्रुपद उवाच । अकृ
तेयं तव प्रज्ञा ब्रह्मन्नातिसमञ्जसी । यन्मां व्रवीषि
प्रसभं सखा तेऽहमिति द्विज । न हि राज्ञामुदीर्णा-
नामेवं भूतैर्नरैः क्वचित् । सख्यं भवति मन्दात्मन्! श्रिया
हीनैर्धनच्युतैः । सौहृदं मे त्वया ह्यासीत् पूर्वं सा-
मर्थ्यबन्धनम् । न सख्यमजरं लोके हृदि तिष्ठति
कस्यचित् । कालोह्येनं विहरति क्रोधो वैनं हर-
त्युत । मैवं जीर्णमुपास्स्वं त्वं सख्यं भवत्यपाकृधि ।
आसीत् सख्यं द्विजश्रेष्ठ! त्वया मेऽर्थनिबन्धनम् । द-
रिद्रो न वसुमतो नाविद्वान् विदुषः सखा । न शूरस्य
सखा क्लीवः सखिपूर्वं किमिष्यते । ययोरेव समं वित्तं
ययोरेव समं श्रुतम् । तयोर्विवाहः सख्यञ्च न तु पुष्ट
विपुष्टयोः । नाश्रोत्रियः श्रोत्रियस्य नारथी रथिनः
सखा । नाराजा पार्थिवस्यापि सखिपूर्वं किमिष्यते ।
वैशम्पायन उवाच । द्रुपदेनैवमुक्तस्तु भारद्वाजः प्रताप-
वान् । मुहूर्तं चिन्तयित्वा तु मन्युनाऽभिपरिप्लुतः ।
[Page3785-b+ 38]
स विनिश्चित्य मनसा पाञ्चाल्यं प्रति बुद्धिमान् । जगाम
कुरुमुख्यानां नगरं नागसाह्वयम्” द्रोणश्चार्जुनादीन्
शिष्यान् कृत्वा तद्द्वारा द्रुपदं पराजित्य वशमानाय्य
राज्यार्द्धहरणपूर्वकं द्रुपदेन पुनः सख्यं यथास्थित-
मकरोत् यथाह भा० आ० १३९ अ० “ते यज्ञसेनं द्रुपदं
गृहीत्वा रणमूर्द्धनि । उपाजह्रुः सहामात्यं द्रोणाय
भरतर्षभ! । भग्नदर्पं हृतधनं तं तथा बशमागतम् ।
स वैरं मनसा ध्यात्वा द्रोणो द्रुपदमव्रवीत् । विमृद्य
तरसा राष्ट्रं पुरन्ते मृदितो मया । प्राप्य जीवं रिपुवशं
सखिपूर्वं किमिष्यते । एवमुक्त्वा प्रहस्यैवं किञ्चित् स
पुनरब्रवीत् । मा भैः प्राणभयाद्वीर! क्षमिणो ब्राह्मणा
वयम् । आश्रमे क्रीडितं यत्तु त्वया बाल्ये मया सह ।
तेन संवर्द्धितः स्नेहः प्रीतिश्च क्षत्रियर्षभ! । प्रार्थयेयं
त्वया सख्यं पुनरेव जनाधिप! । वरं ददामि ते राजन्!
राज्यस्यार्द्धमवाप्नु हि । अराजा किल नो राज्ञः
सखा भवितुमर्हति । अतः प्रयतितं राज्ये यज्ञसेन!
मया तव । राजासि दक्षिणे कूले भागीरथ्याहमुत्तरे ।
सखायं मां विजानीहि पाञ्चाल! यदि मन्यसे । द्रुपद
उवाच । अनाश्चर्यमिदं ब्रह्मन्! विक्रान्तेषु महात्मसु ।
प्रीये त्वयाहं त्वत्तश्च प्रीतिमिच्छामि शाथतीम् । वैशम्पायन
उवाच । एवमुक्तः स तं द्रोणो मोक्षयाभास भारत! ।
सत्कृत्य चैनं प्रीतात्मा राज्यार्द्धं प्रत्यपादयत् । माक-
न्दीमथ गङ्गायास्तीरे जनपदायुताम् । सोऽध्यावसद्दीन-
मनाः काम्पिल्यञ्च पुरोत्तमम् । दक्षिणांश्चापि पाञ्चा-
लान् यावच्चर्मण्वतीं नदीम् । द्रोणेन चैवं द्रुपदः परि-
भूयाथ पालितः । क्षात्रेण च बलेनास्य नापश्यत् स
पराजयम् । हीनं विदित्वा चात्मानं व्राह्मेण स
बलेन तु । पुत्रजन्म परीप्सन् वै पृथिवीमन्वसञ्चरत् ।
अहिंच्छत्रञ्च विषयं द्रोणः समभिपद्यत । एवं राजन्न
हिच्छत्रा पुरी जनपदायुता । युधि निर्जित्य पार्थेन
द्रोणाय प्रतिपादिता” ६ त० । २ द्रोःकाष्ठस्य देशभेदे
“आदित्यं द्रुपदेषु वद्धम्” ऋ० १ । २४ । १३ “द्रोः काष्ठस्य
पदेषु यूपस्य प्रदेशविशेषेषु” भा० द्रुमयं काष्ठभयं पदम् ।
३ काष्ठपादुकायाम् “द्रुपदादिव मुमुचानः” यजु० २० । २०
“द्रुस्तरुस्तन्मयं पदं पादुका तस्मात् मुमुचानः पृथग्-
भवन् । यथा पादुकादोषैरसम्बद्धोभवति” वेददी० द्रुपदं
तच्छब्दोऽस्त्यस्थामृचि अच् । ४ द्रुपदशब्दयुक्तायामृचि
स्त्री “गायत्र्यष्टसहस्नं तु द्रुपदां वा शतं जपेत्”
[Page3786-a+ 38]
आ० त० । साच ऋक् “द्रुपदादिव मुमुचानः” इत्यादिका
यजु० २० । २० “द्रुपदान्तु ततोजप्त्वा जलमादाय पाणिना”
काशी० ३५ अ०
<LEND>
