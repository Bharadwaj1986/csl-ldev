<L>16861<pc>2511,a<k1>गण्डकी<k2>गण्डकी
गण्डकी¦ स्त्री गण्ड + जातौ ङीष् । १ गण्डकी गण्डकजा-
<>तिस्त्रियाम् । २ नदीभेदे ३ तदधिष्ठातृदेवीभेदे च सा
<>च विष्णुसेवया शालग्रामशिलाखनित्वं लेभे तत्-
<>कथा । वराहपु०
<P>“गण्डक्यापि पुरा तप्तं वर्षाणामयुतं विधे! । शीर्ण-
<>पर्णाशनं कृत्वा वायुभक्षाप्यनन्तरम् । दिव्यं वर्षशतं
<>तेपे विष्णुं चिन्तयती तदा । ततः साक्षाज्जगन्नाथो
<>हरिर्भक्तजनप्रियः । उवाच मधुरं वाक्यं प्रीतः
<>प्रणतवत्सलः । गण्डकि! त्वां प्रसन्नोऽस्मि तपसा वि-
<>स्मितोऽनघे! । अनवच्छिन्नया भक्त्या वरं वरय
<>सुव्रते! । किं देयं तद्वदस्वाशु प्रीतोऽस्मि वरवर्णिनि! ।
<>गण्डक्यपि पुरोदृष्ट्वा शङ्खचक्रगदाधरम् । दण्डवत्
<>प्रणता भुत्वा ततः स्तोतुं प्रचक्रमे ।” “ततो हिमांशो!
<>सा देवो गण्डकी लोकतारिणी । प्राञ्जलिः प्रणता भूत्वा
<>मधुरं वाक्यमब्रवीत् । यदि देव! प्रसन्नोऽसि देयो मे
<>वाञ्छितो वरः । मम गर्भगतो भूत्वा विष्णो! मत्
<>पुत्रतां व्रज । ततः प्रसन्नो भगवान् चिन्तयामास
<>गोपते! । किं याचितं निम्नगया नित्यं मत्सङ्ग-
<>लुब्धया । दास्यामि याचितं येन लोकानां भवमोक्षणम् ।
<>इत्येवं कृपया देवो निश्चित्य मनसा स्वयम् । गण्डकी
<>मवदत् प्रीतः शृणु देवि! वचो मम । शालग्रामशिला-
<>रूपी तव गर्भगतः सदा । तिष्ठामि तव पुत्रत्वे भक्तानु-
<>ग्रहकारणात् । मत्सान्निध्यात् नदीनां त्वमतिश्रेष्ठा
<>भविष्यसि । दर्शनात् स्पर्शनात् स्नानात् पानाच्चैवाव-
<>गाहनात् । हरिष्यसि महापापं वाङ्मनःकायसम्भवम् ।
<>यः स्नास्यति विधानेन देवर्षिपितृतर्पकः । तर्पयेत्
<>स्वपितॄंश्चापि तारयित्वा दिवं नयेत् । स्वयम् मम प्रियो
<>भूत्वा ब्रह्मलोकं गमिष्यति । यदि त्वय्युत्सृजेत्
<>प्राणान् मम कर्मपरायणः । सोऽपि याति परं स्थानं
<>यत्र गत्वा न शोचति । एवं दत्त्वा वरान् देव्यै तत्रै-
<>वान्तरधीयत । ततः प्रभृति तिष्ठामः क्षेत्रेऽस्मिन् शश-
<>लाञ्छन!” । “गण्डक्याश्चैकदेशे च शालग्रामस्थलं
[Page2511-b+ 38]
<>स्मृतम् । पाषाणं तद्भवं यत्तत् शालग्राममिति स्मृतम्”
<>स्मृतिः । सा च शोणनदसन्निकृष्टस्थाने गङ्गायां सङ्गता
<>हरिहरक्षेत्रतया च तत्सङ्गमस्थानं प्रसिद्धम् । “गण्ड-
<>कीञ्च महाशोणं सदानीरां (करतोयाम्) तथैव च । एक-
<>पर्वतके सद्यः क्रमेणैवाव्रजन्त ते” भा० स० १९ अ० “गण्ड-
<>कीन्तु समासाद्य सर्वतीर्थजलोद्भवाम् । वाजपेयम-
<>वाप्नोति सूर्य्यलोकञ्च गच्छति” भा० व० ८४ । “गण्डक्या
<>उत्तरे तीरे गिरिराजस्य दक्षिणे । सिंहस्थं मकरस्थञ्च
<>गुरुं यत्नेन बर्ज्जयेत्” मलमा० त० ।
<LEND>
