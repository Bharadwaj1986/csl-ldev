<L>9014<pc>1129,b<k1>उत्सर्जन<k2>उत्सर्जन
उत्सर्जन¦ न० उद् + सृज--ल्युट् । १ दाने, २ त्यागे, च । वेदोत्-
सर्गरूपे षण्मासकर्त्तव्ये वैदिकानां ३ क्रियाभेदे स च
आश्व० गृ० उक्तो यथा “मध्यमाष्टकायामेताभ्यो
देवताभ्योऽन्नेन हुत्वाऽपोऽभ्यवयन्ति” २० सू० । “मध्य-
माष्टकाग्रहणं षण्मासान्तोपलक्षणार्थम्” । तेन तस्याः
समीपे माघ्यां पौर्णमास्यामित्यर्थः शाखान्तरे चैवं
दृश्यते । “एताभ्यो देवताभ्यो हुत्वा सावित्र्यादिभ्य
आज्यम्, इत्युक्तम् । अग्निमीड इत्यादिभ्योऽन्नेन हुत्वा
स्थालीपाकग्रहणमकृत्वाऽन्नेनेति यत्नेन ब्रुवत् गृहसिद्ध
मन्नं गाह्यमिति दर्शयति, ततः स्विष्टकृत्, ततो वेदारम्भ-
[Page1130-a+ 38]
णम् । ततो होमशेषं समाप्यापोऽबगाहन्त इत्यर्थः
नारा० “एता एव तद्देवतास्तर्पयन्ति” २१ सू० ।
“स्नात्वा सावित्राद्या नव अग्निमीड इत्याद्याश्च
विंशतिं तर्पयन्तीत्यर्थः । ऋग्देवता आदिश्य तर्पयेयुः ।
द्वितीयान्तं कृत्वा तर्पयामीत्येकान्नत्रिंशद्वाक्यानि कृत्वा
तावत्कृत्वस्तर्पयेयुः” ना० वृ० । “आचार्यान् ऋषीन् पितॄं-
श्च” २२ सू० । यच्च ब्रह्मयज्ञाङ्गं तर्पणमुक्तं तदेत-
दङ्गत्वेनेदानीमपि कार्यमित्यर्थः । चशब्दो देवतातर्पण
सनुच्चयार्थः । तेन प्रजापत्याद्या अपि तर्प्याः । देवतास्त-
र्पयन्तीत्यत्र देवताग्रहणमत्रापि समुच्चयार्थम् क्रमश्च
तन्त्राक्त एव” ना० वृ० । “एतदुत्सर्जनम्” २३ सू० ।
“अस्येयं संज्ञा । ततः षण्मासान् षडङ्गान्यधीयीत ।
षण्मासानधीयीतेत्यारभ्य एवमन्ता धर्मा ग्रहणाध्ययन
एतेत्याहुरेके । अन्ये त्वविशेषेणेत्याहुः” ना० वृ० ।
उत्सर्गशब्दे दर्शितेन कालेनास्य विकल्प० शाखिभेदेन
व्यवस्थाप्यः “पौषे तु छन्दसां कुर्य्याद्बहिरुत्सर्जनं
बुधः” भनुः ।
<LEND>
