<L>43422<pc>5106,a<k1>शिक्षा<k2>शिक्षा
शिक्षा¦ स्त्री शिक्ष--भावे अ । १ अभ्यासे २ वर्णानामुच्चारणप्रदर्शके
<>वेदाङ्गे ३ ग्रन्थभेदे अमरः । ४ श्योनाकवृक्षे शब्दच० ।
<>“वर्णस्वराद्युच्चारणप्रकारो यत्रोपदिश्यते सा शिक्षा
<>तथा च तैत्तिरीया उपनिषदारम्भे समामनन्ति । शिक्षां
<>व्याख्यास्यामः । वर्णः स्वरः मात्रा बलं साम सन्तान इ-
<>त्युक्तं शिक्षाध्याय इति” ऋ० भा० । “अथ शिक्षां प्रवक्ष्यामि
<>पाणिनीयमतं यथा । शास्त्रानुपूर्वं तद्विद्याद् यथोक्तं
<>लोकवेदयोः । प्रसिद्धमपि शब्दार्थमविज्ञातमबुद्धिभिः ।
<>पुनर्व्यक्तीकरिष्यामि वाच उच्चारणे विधिम् । त्रिषष्टि-
<>श्चतुःषष्टिर्वा वर्णाः सम्भवतो मताः । प्राकृते सस्कृते
<>चापि स्वयं प्रोक्ताः स्वयम्भुवा । स्वरा विंशतिरेकश्च स्प-
<>र्शानां पञ्चविंशतिः । यादयश्च स्मृता ह्यष्टौ चत्वारश्च
<>यमाः स्मृताः । अनुस्वारो विसर्गश्च + कुँपौ चापि प-
<>राश्रितौ । दुःष्पृष्टश्चेति विज्ञेय ऌकारः प्लुत एव च ।
<>आत्मा बुद्ध्या समेत्यार्थान्मनो युङ्क्ते विवक्षया । मनः
<>कायाग्निमाहन्ति स प्रेरयति मारुतम् । मारुतस्तू-
<>रसि चरन्मन्त्रं जनयति स्वरम् । प्रातःसवनयोगन्तं
<>छन्दोगायत्रभाश्रितम् । कण्ठे माध्यन्दिनयुतं मध्यमं
<>त्रैष्टुभानुगम् । तारं तार्त्तीयसवनं शीर्षण्यं जागता-
<>नुगम् । सोदीर्णो मूर्ध्न्यभिहतो वक्त्रमापद्य मारुतः ।
<>वर्णाञ्जनयते तेषां विभागः पञ्चधा स्मृतः । स्वरतः
<>कालतः स्थानात् प्रयत्नानुप्रदानतः । इति वर्ण-
<>विदः प्राहुर्निपुणास्तं निबोधत । उदात्तश्चानुदात्तश्च
<>स्वरितश्च स्वरास्त्रयः । ह्रस्वो दीर्घः प्लत इति कालतो
<>नियमा अचि । उदात्ते निषादगान्धारावनुदात्ते ऋषभ
<>धैवतौ । स्वरितप्रभवा ह्येते षड्जमध्यमपञ्चमाः ।
<>अष्टौ स्थानानि वर्णानामुरः कण्ठः शिरस्तथा । जिह्वा-
<>मूलञ्च दन्ताश्च नासिकौष्ठौ च तालु च । ओभावश्च
<>विवृत्तश्च स--ष--सारेफ एव च । जिह्वामूलमुपा-
<>ध्मानं गतिरष्टविधोष्मणः । यद्योभागप्रसन्धानमुकारादि
<>परं पदम् । खरान्तं तादृशं विद्याद् यदन्यद्व्यक्तमूष्मणः ।
<>हकारं पञ्चमैर्युक्तभन्तःस्थाभिश्च संयुतम् । औरस्यं तं
[Page5106-b+ 38]
<>विजानीयात् कण्ठ्यमाहुरसंयुतम् । कण्ठ्यावहावि-
<>चुयशास्तालव्या ओष्ठजावुपू । स्युर्मूर्द्धन्या ऋटुर-
<>षा--दन्त्या ऌ--तु--ल--साः स्मृताः । जिह्वामूले तु कुः
<>प्रोक्तो दन्त्यौष्ठ्यो वः स्मृतो बुधैः । एऐ तु कण्ठता-
<>लव्यावोऔ कण्ठौष्ठजौ स्मृतौ । अर्द्धमात्रा तु
<>कण्ठ्या स्यादेकारैकारयोर्भवेत् । ओकारौकारयो-
<>र्मात्रा तयोर्विवृतसंवृतम् । संवृतं मात्रकं ज्ञेयं बिवृतन्तु
<>द्विमात्रकम् । घोषा वा संवृताः सर्वे अघोषा विवृताः
<>स्मृताः । स्वराणामूष्मणाञ्चैव विवृतं करणं स्मृतम् ।
<>तेभ्योऽपि विवृतावेङौ ताभ्यामैचौ तथैव च । अनुखार-
<>यमानाञ्च नासिका स्थानमुच्यते । अयोगवाहा विज्ञेया
<>आश्रयस्थानभागिनः । अलावुवीणानिर्घोषो दन्त्यमूल-
<>स्तराननु । अनुस्वारस्तु कर्त्तव्यो नित्यं ह्रोः शषसेषु
<>च । अनुस्वारो विवृत्यस्तु विरामे चाक्षरद्वये । द्वि-
<>रोष्ठ्यौ तु विगृह्णीयाद् यत्रैकारवकारयोः । व्याघ्री यथा
<>हरेत् पुत्रान् दंष्ट्राभ्यां न च पीडयेत् । भीतापतनभे-
<>दाभ्यां तद्वत् वर्णान् प्रयोजयेत्” । “अचोऽस्पष्टायणस्त्वी-
<>षन्नेमस्पृष्टाः शलस्तथा । शेषाः स्पृष्टाहलः प्रोक्ता
<>निबोधानुप्रदानतः । यमोऽनुनासिका न ह्रौ नादिनो
<>हऋषः स्मृताः” ।
<>“ईषन्नादाय नञ्जश्च श्वासिनश्च कफादयः । ईषच्छ्वासां-
<>श्चरो बिद्यात् गोर्द्धामैतत् प्रचक्षते । दाक्षीपुत्रपाणिनिना
<>येनेदं व्यापितं भुवि । छन्दःपादौ तु वेदस्य हस्तौ
<>कल्पोऽथ पठ्यते । ज्योतिषामयनं चक्षुर्निरुक्तं श्रोत्रमु
<>च्यते । शिक्षा घ्राणन्तु वेदस्य मुखं व्याकरणं स्मृतम् ।
<>तस्मात् साङ्गमंधोव्यैव ब्रह्मलोके महीयते” । “मन्त्रोहीनः
<>स्वरतो वर्णतो वा मिथ्या प्रयुक्तो न तमर्थमाह । स वा-
<>ग्वज्रं यजमानं हिनस्ति यथेन्द्रशत्रुः स्वरतोऽपरा
<>धात् । “अनक्षरं हतायुष्यं विस्वरं व्याधिपीडितम् ।
<>अक्षता शस्त्ररूपेण वज्रं पतति मस्तके । हस्तहीनन्तु
<>योऽधीते स्वरवर्णविवर्जितम् । ऋग्यजुःसामभिर्द्दग्धो
<>वियोनिमधिगच्छति” पाणिनिशिक्षा । नारदशिक्षा
<>व्यासशिक्षादयो ग्रन्याः सन्ति विस्तरभयान्नोक्ताः ।
<LEND>
