<L>36763<pc>4686,b<k1>भूतशुद्धि<k2>भूतशुद्धि
भूतशुद्धि¦ स्त्री० भूतानां देहारम्भकपृथिव्यादीनां शुद्धिर्भावना
<>विशेषात् शोधनम् । तन्त्रादौ प्रसिद्धे देहारम्भकचतु-
<>र्विंशतितत्त्वानां भावनाविशेषेण संस्कारेण देवरूपता-
<>सम्पादने । भूतशुद्धिप्रकारस्तन्त्रसारे उक्तो यथा
<>गौतमीये “सुषुम्णावर्त्मना सोऽहमिति मन्त्रेण यो-
<>जयेत् । सहस्रारे शिवे स्थाने परमात्मनि देशिकः ।
<>धूम्रवर्णं ततो वायुवीजं(यं) षड्विन्दुलाञ्छितम् । पूरये
<>दिडया वायुं सुधीः षोडशमात्रया । मात्रया तु चतुः-
<>षष्ट्या कुम्भयेच्च सुषुम्णया । द्वात्रिंशन्मात्रया मन्त्री
<>रेचयेत् पिङ्गलाख्यया । पूरयेदनया चैव सञ्चिन्त्य नील-
<>मारुतम् । रक्तवर्णं वह्निवीजं (रं) त्रिकोणं स्वस्तिका-
<>न्वितम् । तेन पूरकयोगेन मात्रया षोडशाख्यया ।
<>चतुःषष्ट्या मात्रया च निर्दहेत् कुम्भकेन च । वाम-
<>पार्श्वस्थितं पापपुरुषं कज्जलप्रभम् । ब्रह्महत्याशिर-
<>स्कञ्च स्वर्णस्तेयभुजद्वयम् । सुरापानहृदायुक्तं गुरु-
<>तल्पकटिद्वयम् । तत्संसर्गिपदद्वन्द्वमङ्गप्रत्यङ्गपातकम् ।
<>उपपातकरोमाणं रक्तश्मश्रुविलोचनम् । खड्गचर्मधर”
<>क्रुद्धमेवं कुक्षौ विचिन्तयेत् । मूलाधारोत्थितेनैव
<>वह्निना निर्दहेच्च तम् । एवं सन्दह्य परितो द्वात्रिंश-
<>न्मात्रया ततः । भस्मना सहितं मन्त्री रेचयेदिडया
<>पुनः । वामनाड्यां चन्द्रबीजं (ठं) कुन्देन्वयुतसन्निभम् ।
<>भालेन्दुवीजे संयोज्य ततः षोडशमात्रया । सुषुम्णया
<>चतुःषष्टिमात्रया तोयवीजकम् (वं) । ध्यात्वाऽमृतमयीं
<>वृष्टि पञ्चाशद्वर्णरूपिणीम् । तया देहं विचिन्त्यैवं
<>मनसा पिङ्गकाध्वना । द्वात्रिंशन्मात्रया मन्त्री लं-
<>वीजेन दृढं नयेत् । स्वस्थाने हंसमन्त्रेण पुनस्तेनैव
<>वर्त्मना । जीवं तत्त्वानि चानीय स्वस्थाने स्थापयेत्
<>ततः । इति कृत्वा भूतशुद्धिं मातृकाम्यासमाचरेत्” ।
<>ततो हंस इति वीजं हृदयमानीय कुलकुण्डलिनीं
<>पृतिव्यादीनि च यथास्थाने स्थापयेत् । विशेषतस्तु
<>शक्तिविषये । हंस इति जीवादिकं परमशिवे संयोज्य
<>सोऽहमिति मन्त्रेण स्थाने नयेत् । तन्त्रान्तरे “सोऽहमेदं
[Page4687-a+ 38]
<>समाभाष्य जीवं हृदि समानयेत्” । शूद्रे तु विशेषो
<>वाराहीतन्त्रे “हंसाख्यं न स्मरेत् शुद्रा भूतशुद्धौ
<>कदाचन । स्वरणान्नरकं याति दीक्षा च विफला
<>भवेत्” । शारदायाम् “जीवं तेजोमयं ध्यात्वा नमो
<>मन्त्रेण योजयेत्” । भूतशुद्धिपदव्युत्पत्तिमाह विशुद्धे-
<>श्वरे “शरीराकारभूतानां भूतानां यद्विशोधनम् ।
<>अव्ययब्रह्मसंयोगात् भूतशुद्धिरियं मता” वराहीये
<>“मूलाधारात्ततो वीजं ब्रह्ममार्गेण देशिकः । हंसेन
<>पुष्करस्थाने परमात्मनि योजयेत्” । ब्रह्ममार्गः सुषुम्णा ।
<>त्रिपुरासारसमुच्चये “संयोज्य वीजमथ दुर्गममध्यनाडी-
<>मार्गेण पुष्करनिविष्टशिवे सुसूक्ष्मे” । ज्ञानार्णवे
<>“प्राणप्रतिष्ठया पश्चात् जीवं देहे निधापयेत् । मुखवृत्तं
<>समुच्चार्य्य हंसस्तु विपरीतकः । उद्धरेत् परमेशानि!
<>विद्येयं त्र्यक्षरी मता । प्राणप्रतिष्ठामन्त्रोऽयं सर्व-
<>कर्माणि साधयेत् । तेनैव विधिना देवि! स्थिरीकुर्य्या-
<>न्निजां तनुम्” । तारादौ विशेषस्तत्रैव दृश्यः ।
<LEND>
