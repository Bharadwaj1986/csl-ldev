<L>43733<pc>5125,a<k1>शुक्र<k2>शुक्र
शुक्र¦ न० शुच--रक् नि० कुत्वम् । १ मज्जजाते २ चरमधातौ
<>अमरः । ३ नेत्ररोगभेदे २८४४ पृ० दृश्यम् । ५ दैत्यगुरौ
<>ग्रहभेदे अमरः । ६ अग्नौ ७ चित्रकवृक्षे ८ ज्यैष्ठमासे
<>अमरः विष्कम्भादिषु योगेष मध्ये ९ चतुर्विंशे योगे च
<>पु० ज्यो० त० । धातुभेदशुक्रस्योत्पत्तिकारणस्वरूपादिकं भावप्र०
<>उक्तं यथा “रसाद्रक्तं ततो मांसं मांसान्मेदः प्रजायते ।
<>मेदसोऽस्थि ततो मज्जा मज्ज्ञः शुक्रस्य सम्भवः” ।
<>“ततः स्थूलो भागो रसो मासेनं पुंसां शुक्रं स्त्रीणा-
<>ञ्चार्त्तवं शुक्रञ्च भवति । उक्तञ्च सुश्रुते “एवं मासेन
<>रसः शुक्रो भवति” ‘स्त्रीणाञ्चेति’ । चकारात् स्त्रीणा-
<>मपि शुक्रं भवति । अतएवोक्तं सुश्रुते “योषितोऽपि
<>स्नवत्येव शुक्रं पुंसः समागमे । तत्र गर्भस्य किञ्चित्तु
<>करोतीति न चिन्त्यते” । गभस्य शुद्धस्य विकृतस्य तु
<>गर्मस्य कारणं तदपि भवति । यत उक्तम् “यदा ना-
[Page5125-b+ 38]
<>र्य्यावुपेयातां वृषस्यन्त्यौ कथञ्चन । मुञ्चन्त्यो शुक्रमन्यो-
<>ऽन्यमनस्थि तत्र जायते” इति । एतेन स्त्रीणां सप्तमो
<>धातुरार्त्तवं शुक्रमष्टम इति बोधितम् आशयाधिक्यवत् ।
<>“स्त्रीणां गर्भोपयोगि स्यादार्त्तवं सर्वसम्मतम् । तासा-
<>मपि बले वर्णं शुक्रं पुष्टिं करोति हि” । एवं रस एव
<>केदारकुल्यान्यायेन सर्वान् धातून् पूरवन् मासेन
<>नवदण्डोत्तरेण शुक्रमार्त्तवं च भवतीति सिद्धान्तः । एवं
<>सति साद्रक्तमिति सङ्गतमेव । ततो मांसन्ततो रक्तो-
<>त्पत्तेरनन्तरं मांसं जायते रसादेवेत्यर्थः । मांसान्मेदः
<>प्रजायत इति । मांसादनन्तरं मेदः प्रजायते रसादेवे-
<>त्यर्थः । मेदसोऽस्थि जायते रसादेवेत्यर्थः । एवं ततो
<>मज्जा अग्रे शुद्धं शुक्रं सम्भवतीत्यर्थः । रसः शरीरे
<>त्रिधा सञ्चरति । तथा चोक्तम् “रसः शरीरे शब्दा-
<>र्चिर्जलसन्तानवत् त्रिधा । सञ्चरत्यनुरूपोऽयं नित्यमेव
<>हि देहिनाम्” । अस्यायमभिप्रायः । पुरुषास्तीक्ष्णाग्नयो
<>मध्यमाग्नयो मन्दाग्नयश्च भवन्ति । तत्र तीक्ष्णाग्नीनां
<>स रसः शब्दसन्तानवत् शीघ्रं सञ्चरति । मध्यमाग्नीना-
<>मर्चिःसन्तानवन्मघ्यवेगेन चरति मन्दाग्नीनां जल-
<>सन्तानवन्मन्दं चरति । तेन मासेन रसः शुक्रं भव-
<>तीति यदुक्तम् तन्मध्यवगेन चरति । मन्दाग्नीनां
<>जलमन्तानवन्मन्द चरति । तेन मासेन रसः शुक्रं” भवतीति
<>रदुक्तं तन्मध्यमाग्नीनधिकृत्योक्तम् । दीप्ताग्नीनान्तु रसः
<>किञ्चिन्थ्नेन मासेन शुक्रं भवति । मन्दाग्नेः किञ्चिद०
<>केन मासेनेनि सिद्धान्तः । तर्हि वाजीकरणानामोष-
<>धीनां किं प्रयोजनमित्याह “वाजीकरिण्य आषध्यः
<>स्वप्रभावगुणोच्छ्रयात् । विरेचवन्ति ताः शुक्रं विरे-
<>किद्रव्यवन्नृणाम्” । वाजीकरिण्यः याभिः ओषधीभिः
<>पुरुषः शुक्राधिक्यात् स्त्रोषु वाजिवत् सामर्य्यं प्राप्नोति
<>ताः वाजीकरिण्यः स्वप्रभावगुणोच्छ्रयात् । तत्र काश्चि-
<>दीषध्यः स्वप्रभावाधिक्यात्, काश्चित् स्वगुणाधिक्यात्,
<>काश्चित् स्वप्रभावगुणाधिक्यात् । तत्र सङ्कल्पपादलेप-
<>विशिष्टकान्तास्पर्शादयः स्वप्रभावाधिक्यात् शुक्रं विरे-
<>चयन्ति । घृतक्षीरादयः स्वगुणाधिक्यात् । स्निग्ध-
<>त्वाधिक्यात् माषादयः स्वप्रभावस्निग्धत्वादिगुणाधि-
<>क्यात् । वाजीकरण्य इति बहुवचनमाद्यार्थानुवर्त्तनम् ।
<>बल्यं वृंहणं जीवनीयगणादयः तद्वद्बाद्धव्याः । विरे-
<>चयन्ति स्वप्रभावगुणाविक्यात् शीघ्रमेवं रसाद्युत्पाद-
<>नपूर्वकं शुक्रं जनयित्वा प्रवर्त्तयन्ति । यत आह “दुग्धं
[Page5126-a+ 38]
<>माषाश्च भल्लातफलमज्जामलानि च । जनकानि निग-
<>द्यन्ते रेचनानि च रेतसः” । ननु वालानां कथं शुस्तं
<>न दृश्यते इत्यत आह “बालानां शुक्रमस्त्येव किन्तु सौ-
<>क्ष्म्यान्न दृश्यते । पुष्पाणां मुकुले गन्धो यथा सन्नपि
<>नाप्यते । तेषां यदेव तारुण्ये पुष्टत्वाद्व्यक्तिमेति हि ।
<>कुसुमानां प्रफुल्लानां गन्धः प्रादुर्भवेद्यथा । रोमराज्या-
<>दयः पुंसां नारीणामपि यौवने । जायतेऽत्र च यो
<>भेदो ज्ञेयो व्याख्यानतः स च” । व्याख्यानं यथा पुंसां
<>रोनोराजीश्मश्रुप्रभृतयः नारीणान्तु रीमराजीस्तन-
<>स्तन्यार्त्तवप्रभृतयः । ननु, अन्नरसो वृद्धस्य धातुवृद्धिं
<>कथं न करोतीत्याह “वार्द्धके वर्द्धमानेन वायुना रस-
<>शोषणात् । न तथा धातुवृद्धिः स्यात्ततस्तत्रानिलं जयेत्” ।
<>अथ शुक्रस्य स्वरूपमाह “शुक्रं सौम्यं सितं स्निग्धं
<>बलपुष्टिकरं स्मृतम् । गर्भवीजं वपुःसारो जीवस्याश्रय
<>उत्तमः” । जीवस्याश्रय उत्तम इत्याह “जीवी वसति
<>सर्वस्मिन् देहे तत्र विशेषतः । वीर्य्ये रक्ते मले यस्मिन्
<>क्षीणे याति क्षयं क्षणात्” । अथ गर्भसञ्जननशुक्रस्य
<>लक्षणमाह “स्फटिकाभं द्रवं स्निग्धं मधुरं मधुगन्धि च ।
<>शुक्रमिच्छन्ति केचित्तु तैलक्षीरनिभञ्च तत्” । अथ शुक्रस्य
<>स्थानमाह “यथा पयसि सर्पिस्तु गूढश्चेक्षौ रसो यथा ।
<>एवं हि सकले काये शुक्रं तिष्ठति देहिनाम्” । अत्र
<>सर्पिर्दृष्टान्तो बहुशुक्रेऽल्पमथनेन सर्पिःशुक्रयोर्ला-
<>भात् । इक्षुरसदृष्टान्तस्तु स्वल्पशुक्रे पुंसि अतिपीड-
<>नेनेक्षुरसशुक्रयोर्लाभात् । अथ शुक्रस्य क्षरणमार्ग-
<>माह “द्व्यङ्गुले दक्षिणे पार्श्वे वस्तिद्वारस्य चाप्यधः ।
<>मूत्रस्रोतपथे शुक्रं पुरुषस्य प्रवर्त्तते” । वृद्धवाग्भटो-
<>ऽप्याह “सप्तमी शुक्रधरा द्व्यङ्गुले दक्षिणे पार्श्वे वस्ति-
<>द्वारस्य चाप्यधोमूत्रमार्गमाश्रिता सकलशरीरव्यापिनी
<>शुक्रं प्रवर्त्तयतीति । सप्तमी कला । अथ शुक्रक्षरण-
<>कारणमाह “कृत्स्नदेहस्थितं शुक्रं प्रसन्नमनसस्तथा ।
<>स्त्रीषु व्यायच्छतश्चापि हर्षात्तत् सम्प्रवर्त्तते” । स्त्रीसु-
<>रतरूपं व्यायामं कुर्वतः । अन्यच्च “शुक्रं कामेन का-
<>मिन्या दर्शनात् स्पर्शनादपि । शब्दसंश्रवणातु ध्यानात्
<>संयीगाच्च प्रवर्त्तते” ।
<>दैत्यगुरोः शुक्रनामकारणं काशीख० १७ अ० उक्तं यथा
<>“नन्दिनाऽपहृते शुक्रे गिलिते च विषादिना” इत्युपक्रमे
<>“तेन शब्देन महता शुक्रः शम्भूदरे स्थितः । छिद्रा-
<>न्वेषी भ्रमन् सोऽथ विनिकेतो यथानिशम् । सप्त लोकान्
[Page5126-b+ 38]
<>सपातालान् रुद्रदेहे विलोकयन् । ब्रह्मनारायणे-
<>न्द्राणां सादित्याप्सरसां तथा । भुवनानि विचित्राणि
<>युद्धञ्च प्रमथासुरम् । सवर्षाणां शतं कुक्षौ” भवस्य प-
<>रितो भ्रमन् । ततः स ददृशे रन्ध्रं शुचेरन्ध्रं खलो
<>यथा । शाम्भवेनाथ योगेन शुक्ररूपेण भार्गवः ।
<>चस्कन्द च सनामापि ततो देवेन भाषितः । जठरान्नि-
<>र्गते शुक्रे देवोऽपि मुमुदेतराम् । मूयः श्रेयो भवेद्
<>यन्मे न स्थितो जठरे द्विजः । शुक्रवन्निःसृतो यस्मा-
<>त्तस्मात्त्वं भृगुवन्दन । कर्मणानेन शुक्रोऽपि मम पुत्रो-
<>ऽसि गम्यताम्” ।
<>शुक्रग्रहस्वरूपादि वृहज्जातके ग्रहयोन्यध्याये उक्त
<>दृश्यम् । तत्कक्षादिमानं खगोलशब्दे २४२५ पृ० दृश्यम् ।
<LEND>
