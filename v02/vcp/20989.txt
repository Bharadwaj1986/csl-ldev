<L>20989<pc>3079,a<k1>जल्प<k2>जल्प
जल्प¦ पु० जल्प--भावे घञ् । १ कथने । “इति प्रियां वल्गु-
विचित्रजल्पैः” भाग० १ । ७ । १८ । आर्षेऽस्य क्लीव-
तापि । “तूष्णींभव न ते जल्पमिदं कार्य्यं कथञ्चन”
भा० आ० १२९ अ० “कैकेयीं संश्रितं जल्पं नेदानीं
प्रतिभाति मे” रामा० अयो० ६० अ० । उभयत्र जल्प्यमिति
पाठस्तु सम्यक् । परमतनिराकरणपूर्वकस्वमतस्थापनरूपे
विजिगीषोः २ कथाभेदे च । तल्लक्षणं गौतमेनोक्तं यथा
<फ्>“यथोक्तोपपन्नश्छलजातिनिग्रहस्थानसाधनोपालम्भो
[Page3079-b+ 38]
जल्पः” गौत० सू० । व्याख्यातञ्चैतत् विश्वनाथेन ।
<फ्>“यथोक्तेषु यदुपपन्नं तेनोपपन्न इत्यर्थः । मध्यपद०
लोपी समासः । तथा च प्रमाणतर्कसाधनोपालम्भः
पक्षप्रतिपक्षपरिग्रह इत्यस्य योग्यतया परामर्शः अन्यथा
जल्पस्य वादविशेषत्वापत्तिः प्रमाणतर्काभ्यां तद्रूपेण
ज्ञाताभ्यां न तु ज्ञानेऽनाहार्य्यत्वं विवक्षितम् आरो-
पितप्रमाणभावेनाभासेऽपि जल्पनिर्वाहात् । यद्यपि
छलादिभिरुपालम्भ एव न तु साधनं तथापि साधनस्य
परकीयानुमानस्योपालम्भो यत्रेत्यर्थान्न दोषः । परपक्षदूषणे
सति स्वपक्षसिद्धिरित्यतः साधने तदुपयोग इत्यन्ये । उभय
पक्षस्थापनावत्त्वेन च विशेषणीयमतो वितण्डायान्नाति-
त्याप्तिः “स प्रतिपक्षस्थापनाहीनः” इत्युत्तरसूत्रात् प्रकृते
उभयपक्षस्थापनावत्त्वादेव च पञ्चावयवनियमोऽपि लभ्यत
इति वदन्ति । अत्र च छलादिभिः सर्वैरुपालम्भो न विशे-
षेण व्याप्तिरपि तु तद्योग्यतयैव, योग्यतावच्छेदकन्तु
वादभिन्नकथात्वमेव तत्र चोक्तवादत्वावच्छिन्नभेदस्तत्तद्वा
दनेदो वा विशेषणमिति छलेत्यादिना विजिगीषुकथात्वं
बोध्यते विजिगीषुर्हि छलादिकं करोति तथाचोभय-
पक्षस्थापनावती विजिगीषुकथा जल्प इत्यर्थः इत्यपि
वदन्ति । अत्र चायं क्रमः वादिना स्वपक्षसाधनं प्रयुज्यनायं
हेत्वाभासस्तल्लक्षणायोगादिति सामान्यतो न्यायसिद्ध
इत्यादि विशेषतो वा । प्रतिवादिना स्वस्याज्ञानादिनिरासाय
परोक्तसम्भवादेव लाभे उच्यमानग्राह्याणामप्राप्तकालार्था-
न्तरनिरर्थकानामलाभे उक्तग्राह्याणां प्रतिज्ञाहानिप्रति-
ज्ञान्तरप्रतिज्ञाविरोधप्रतिज्ञासंन्यासहेत्वन्तराविज्ञातार्थवि-
ज्ञेयमतानुज्ञान्यूनाधिकपुनरुक्तनिरनुयोज्यानुयोगापसि-
द्धान्तानामलाभे पर्य्यनुयोज्योपेक्षणस्य मध्यस्थोद्भाव्यत्वा
देवानुपन्यासार्हतया यथासम्भवहेत्वाभासेन परोक्तं
दूषयित्वा स्वपक्ष उपन्यसनीयः । ततो वादिना तृतीय-
कक्षाश्रितेन परोक्तमनूद्य स्वपक्षदूषणमुद्धृत्यानुक्तग्राह्यो-
च्यमानग्राह्यहेत्वाभासातिरिक्तोक्तग्राह्याणामलाभे हेत्वा-
भासेन यथासम्भवं प्रतिपक्षवादिनः स्थापना दूषणीया ।
अन्यथा क्रमविपर्य्यासेऽप्राप्तकालं चानवसरे दूषणीयेन च
निरनुयोज्यानुयोगः यथा त्यक्ष्यसि चेत् प्रतिज्ञाहानि-
र्विशेसयसि चेद्धेत्वन्तरमित्यादिप्रतिज्ञाहान्यादिवद्धेत्वाभा-
सानामुक्तग्राह्यत्वाविशेषेऽपि अर्थदोषत्वेनाप्रधानत्वाच्चर-
मसन्धानमिति” । उञ्छादि० अस्यान्तोदात्तता ।
<LEND>
