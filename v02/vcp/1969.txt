<L>1969<pc>0181,a<k1>अनुमा<k2>अनुमा
अनुमा¦ स्त्री अनु + मा--अङ् । परामर्शज्ञानाधीने (व्याप्तधूमा-
दिलिङ्गविशिष्टज्ञानाधीने) ज्ञानभेदे यथा “पर्वतो वह्निमा-
नित्यादि” तथाहि धूमादिहेतौ महानसादौ प्राक् भूयः-
सहचारदर्शनात् धूमत्ववह्नित्वसामान्यधर्म्मेण सकलवह्नि-
धूमादिव्याप्तिनिश्चयः अनन्तरं देशान्तरं गतवतो वह्न्यर्थिनः
पर्वतादौ धूमदर्शने सति तत्र वह्निव्याप्तिस्मृतिर्जायते
एकसम्बन्धिज्ञानस्यापरसम्बन्धिस्मारकताया नियमेन, धूम-
दर्शनात् धूमगताया वह्नेर्व्याप्तेः स्मरणसम्भवात् । तत-
स्तादृशधूमवान् अयं पर्वत इति निश्चयरूपपरामर्शेन तत्र
वह्निमानयमिति निश्चिनोति सोऽयं निश्चयः अनुमितिरूपः
अनुभवभेद इति । तत्र च धूमादिलिङ्गज्ञानमेव करणं
नतु ज्ञायमानलिङ्गं करणमिति नव्यनैयायिकसिद्धान्तः
प्राचीनमते ज्ञायमानलिङ्गमेवेति भेदः “अनुमायां
ज्ञायमानं लिङ्गं तु करणं न हीति” भाषा० । “सोऽयं
नियन्त्रितार्थत्वान्न प्रत्यक्षं न चानुमेति” श० श० प्र० ।
<LEND>
