<L>14958<pc>2237,b<k1>केदार<k2>केदार
केदार¦ पु० के शिरसि दारोऽस्य केन जलेन दारोऽस्य वा नि०
एत्त्वम् । हिमालयस्थे पर्व्वतभेदे तत्स्थे २ शिवलिङ्गभेदे
न० तन्माहात्म्यादि स्कन्दपु० केदारखण्डे दृश्यं तस्यैव
काशीक्षेत्रे आविर्भावात् काशीस्थे ३ लिङ्गभेदे च न०
तत्कथा काशीख० ७७ अ० यथा
“श्रीपार्व्वथुवाच । “नमस्ते देवदेवेश! प्रणमत्करुणा-
निधे! । वद केदारमाहात्म्यं भक्तानामनुकम्पया ।
तस्मिन् लिङ्गे सदा प्रीतिस्तव काश्यामनुत्तमा । तद्भक्ताश्च
जना नित्यं देवदेव । महाधियः । श्रीदेवदेव उवाच ।
शृण्वपर्ण्णे! ऽभिधास्यानि केदारेश्वरसंकथाम् । समाक-
र्ण्ण्यापि यां पापोऽप्यपाषोजायते क्षणात् । केदारं यातु-
कामस्व पुंसोनिश्चितचेतसः । आजन्मसञ्चितं पापं
तत्क्षण्णादेव नश्यति । गृहाद्विनिर्गते पुंसि केदारगति-
निश्चिते । जन्मद्वयार्जितं पापं शरीरादपि निर्व्रजेत् ।
मध्यमार्गं प्रपन्नस्य त्रिजन्मजनित त्वघम् । गेहाद्विनिः
सृतस्यापि निराशं याति निश्वसत् । सायं केदारकेदार
केदारेति त्रिरुच्चन् । गेहेऽपि निवसन्नूनं यात्राफलमवा
प्नुयात् । दृष्ट्वा केदारशिखरं पीत्वा तत्रत्यमन्यु च
जन्मजन्मकृतात् पापान्मुच्यते नात्रसंशयः हरभ्या ।
[Page2238-a+ 38]
ह्रदे स्नात्वा केदारेशं प्रपूज्य च । कोटिजन्मार्जितैः पापै
र्मुच्यते नात्र संशयः । सकृत् प्रणम्य केदारं हरम्पाप-
कृतोदकः । स्थाप्य लिङ्गं हृदम्भोजे प्रान्ते मोक्षं गमि-
प्यति । हरम्पापह्रदे श्राद्धं श्रद्धया यः करिष्यति ।
उद्धृत्य सप्त पुरुषान् स्वर्गलोकं गमिष्यति । पुरा रथ-
न्तरे कल्पे यदभूदत्र तत् शृणु । अपर्ण्णे! दत्तकर्ण्णा त्वं
वर्ण्णयामि तवाग्रतः । एकोब्राह्मणदायाद उज्जयिन्या-
इहागतः । कृतोपनयनः पित्रा ब्रह्मचर्य्यव्रते स्थितः ।
स्थलीं पाशुपतीं काशीं स विलोक्य समन्ततः । द्विजैः
पाशुपतैः कीर्ण्णां जटामुकुटमण्डितैः । कृतलिङ्गस-
मार्च्चैश्च भूतिभूषितवर्ष्मभिः । भिक्षाकृतान्नसंतुष्टैः प्लुतै
र्गङ्गोदकामृतैः । बभूवानन्दितमना व्रतं जग्राह
चोत्तमम् । हिरण्यगर्भादाचार्य्यान्महत् पाशुपताभि-
धम् । स च शिष्योवशिष्ठोऽभूत् सर्व्वपाशुपतोत्तमः ।
स्नात्वा ह्रदे हरम्पापे नित्यं प्रातः समुत्थितः । विभूत्या-
ऽहरहः स्नाति त्रिकालं लिङ्गमर्च्चयन् । नान्तरं स
विजानाति शिवलिङ्गे गुरौ तथा । स द्वादशाव्ददेशीयो-
वशिष्ठो गुरुणा सह । ययौ केदारयात्रार्थं गिरिं गौ-
रीगुरोर्गुरुम् । यत्र गत्वा न शोचन्ति किञ्चित् संसारि
णः क्वचित् । प्राश्योदकं लिङ्गरूपं लिङ्गरूपत्थमागताः ।
असिधारं गिरिं प्राप्य वशिष्ठस्य तपस्विनः । गुरुर्हि-
रण्यगर्भाख्यः पञ्चत्वमगमत्तदा । पश्यतां तापसानां
च विमाने सार्व्वकामिके । आरोप्य तं पारिषदाः कैला-
समनयन् मुदा । यस्तु केदारमुद्दिश्य गेहादर्द्धपथेऽप्य-
हो । अकातरस्त्यजेत् प्राणान् कैलासे स चिरं वसेत् ।
तदाश्चर्य्यंसमालोक्य स वशिष्ठस्तपोधनः । केदारमेव लिङ्गेषु
बह्वमंस्त सुनिश्चितम् । अथ कृत्वा स कैदारीं यात्रां
वाराणसीमगात् । अग्रहीन्नियमं चापि यथार्थं चा-
करोत् पुनः । प्रतिचैत्रं सदा चैत्र्यां यावज्जीवमहं
ध्रुवम् । विलोकयिष्येकेदारं वसन् वाराणसीं पुरीम् ।
तेन यात्राः कृताः सम्यव्षष्टिरेकाधिका मुदा । आनन्द-
कानने नित्यं वसता ब्रह्मचारिणा । पुनर्यात्रां स वै चक्रे
मधौ निकटवर्त्मनि । परमोत्साहसंतुष्टः पलिता-
कलितोऽप्यलम् । तपोधनैस्तन्निघनं शङ्कमानैर्निवारितः ।
कारुण्यपूर्णहृदयैरन्यैरपि च सङ्गिभिः । ततोऽपि न
तदुत्साहभङ्गोभूद्दृढचेतसः । मध्ये मार्गं मृतस्यापि
गुरोरिव गतिर्मम । इति निश्चितचेतस्के वशिष्ठे ता-
पस शुचौ । अशूदान्नपरिपुष्टे तुष्टोऽहं चण्डिके!
[Page2238-b+ 38]
ऽभवम् । स्वप्ने मया ससंप्रोक्तो वशिष्ठस्तापसोत्तमः । दृढ-
व्रत! प्रसन्नोऽस्मि केदारं विद्धि मामिह । अभीष्टं च वरं
मत्तः प्रार्थयस्वाविचारितम् । इत्युक्तवत्यपि मयि स्वप्नो मि-
थ्येति सोऽब्रवीत् । ततोऽपि स मया प्रोक्तः स्वप्नोमिथ्या
शुचिस्मिते! । भवादृशाममिथ्यैव स्वाध्यायवशवर्त्ति-
नाम् । वरं ब्रूहि प्रसन्नोऽस्मि स्वप्नशङ्कां त्यज द्विज! ।
तव सत्ववतः किञ्चिन्ममादेयं न किञ्चन । इत्युक्तं मे
समाकर्ण्य वरयामास मामिति । शिष्यो हिरण्यगर्भस्य
तपस्विजनसत्तमः । यदि प्रसन्नो देवेश! तदा मे येऽनुगा-
इमे । सर्व्वे शूलिन्ननुग्राह्या एष एव वरोमम । देवि!
तस्येदमाकर्ण्य परोपकृतिशालिनः । वचनं नितरां
पीतस्तथेति तसुवाच ह । पुनः परोपकरणं तत्तपोद्विगुणी
कृतम् । तेन पुण्येन स मया पुनः प्रोक्तोवरं वृणु । स-
वशिष्ठो महाप्राज्ञो दृढपाशुपतस्थितः । देवि । मे प्रार्थ-
यामास हिमशैलादिह स्थितिम् । ततस्तत्तपसा तुष्टः
कलामात्रेण तत्र हि । हिमशैले स्थितश्चात्र सर्व्वभावेन
संस्थितः । ततः प्रभाते संजाते सर्व्वेषां पश्यतामहम् ।
हिमाद्रेः प्रस्थितः प्राप्तः स्तूयमानः सुरर्षिभिः । व-
शिष्ठं पुरतः कृत्वा सर्व्वसार्थसमायुतम् । हरम्पाप
ह्रदे तीर्थे स्थितोऽहं तदनुग्रहात् । मत्परिग्रहतः सर्वे
हरम्पापे कृतोदकाः । आराध्य मामनेनेव पुरुषाः सिद्धि-
मागताः । तदा प्रभृति लिङ्गेऽस्मिन् स्थितः साधकसि-
द्धये । अविमुक्ते परे क्षेत्रे कलिकाले विशेषतः । तुषा-
राद्रिंसमारुह्य केदारं वीक्ष्ययत् फलम् । तत् फलं सप्त-
गुणितं काश्यां केदारदर्शने । गौरीकुण्डं यथा तत्र
हंसतीर्थञ्च निर्म्मलम् । तथा मधुस्रवा गङ्गा काश्यां
तदखिलं तथा । इदं तीर्थं हरम्पापं सप्तजन्माघना-
शनम् । गङ्गायां मिलितं पश्चाज्जन्मकोटिशताघहम् ।
अत्र पूर्व्वं तु काकोलौ युध्यन्तौ खान्निपेततुः । पश्य-
तां तत्र संस्थानां हंसौ भूत्वा विनिर्गतौ । गौरि! त्वया
कृतं पूर्व्वं स्नानमत्र महाह्रदे । गौरीतीर्थ ततः ख्यातं
सर्वतीर्थोत्तमोत्तमम् । अत्रामृतस्रवा गङ्गा महामोहा-
न्धकारहृत् । अनेकजन्मजनितं जाड्यध्वंसविधा-
यिनी । सरसा मानसेनात्र पूर्व्वन्तप्तं महत्तपः । अत-
स्तन्मानसं तीर्थं जने ख्यातिमिदं गतम् । अत्र पर्व्वं जनः
स्नानमात्रेणैव प्रमुच्यते । पश्चात् प्रसादितश्चाहं त्रिदशै
र्मुक्तिदुर्दृशैः । सर्वे मुक्तिं गमिष्यन्ति यदि देवेह मानवाः ।
केदारकुण्डे सुस्नातास्तन्नश्छित्तिर्भविष्यति । सर्वेषा-
[Page2239-a+ 38]
मेव वर्णानामाश्रमाणां च धर्म्मिणाम् । तस्मात्तनुवि-
सर्गेण मोक्षं दास्यसि नान्यथा । ततस्तदुपरोधेन तथेति
च मयोदितम् । तदारभ्य महादेवि! स्नानात्, केदारकु-
ण्डतः । समर्च्चनाच्च भक्त्या वै मम नामजपादपि । नैः-
श्रेयसीं श्रियं दद्यामन्यत्रापि तनुत्यजाम् । केदारतीर्थे यः
स्नात्वा पिण्डान् दास्यति चात्वरः । एकोत्तरशतं वं-
श्यास्तस्य तीर्णा भवाम्बुधेः । भौमवारे यदा दर्शस्तदा यः
श्राद्वदोनरः । केदारकुण्डमासाद्य गयाश्राद्धेन किं?
ततः । केदारं गन्तुकामस्य बुद्धिर्देया नरैरियम् । काश्यां
स्पृश त्वं केदारं कृतकृत्यो भविष्यसि । चैत्रकृष्णच-
तुर्दश्यामुपवासं विधाय च । त्रिगण्ड्रषीं पिबन् प्रात-
र्मल्लिङ्गमधितिष्ठति । केदारोदकपाने तु यथा तत्र फलं
भवेत् । तथाऽत्र जायते पुंसां स्त्रीणां चापि न संशयः ।
केदारभक्तं संपूज्य वासोऽन्नद्रविणादिभिः । आजन्म-
जनितं पापं त्यक्त्वा याति ममालयम् । आषण्मासं
त्रिकालं यः केदारेशं नमस्यति । तं नमस्यन्ति सततं
लोकपाला यमादयः । कलौ केदारमाहात्म्य योऽपि
कोऽपि न वेत्स्यति । योवेत्स्यति च पुण्यात्मा सर्वं
वेत्स्यति स ध्रुवम् । केदारेशं सकृत् दृष्ट्वा देवि! मेऽनु-
चरो भवेत् । तस्मात् काश्यां प्रयत्नेन केदारेशं विलोकयेत् ।
चित्राङ्गदेश्वरं लिङ्गं केदारादुत्तरे शुभम् । तस्यार्च्चनान्न-
रोनित्यं स्वर्गभोगानुपाश्नुते । केदाराद्दक्षिणे भागे नी-
लकण्ठविलोकनात् । संसारोरगदष्टस्य तस्य नास्ति
विषाद्भयम् । तद्वायव्येऽम्बरीषेशो नरस्तदवलोकनात् ।
गर्भवासं न चाप्नोति संसारे दुःखसङ्कुले । इन्द्रद्युम्नेश्वरं
लिङ्गं तत्समिपे समर्च्य च । तेजोमयेन यानेन सस्वर्गभु-
वि मोदते । तद्दक्षिणे नरोदृष्ट्वा लिङ्गं कालञ्जरेश्वरम् ।
जराकालं विनिर्जित्य मम लोके वसेच्चिरम् । दृष्ट्वा कामे-
श्वरं लिङ्गमुदक् चित्राङ्गदेश्वरात् । सर्व्वत्र क्षेममाप्नोति
लोकेऽत्र च परं दिवि । श्रीस्कन्दौवाच । देवदेवेन!
विन्व्यारे! केदारमहिमा महान् । इत्याख्यायि पुराऽ-
म्बायै मया ते ऽपि निरूपितः । केदारेश्वरलिङ्गस्य
श्रुत्वोत्पत्तिं कृती नरः । शिवलोकसवाप्नोति निष्पा-
पोजायते क्षणात्” । लिङ्गपरत्वे न० केदारेशकेदारे-
श्वरादयोप्यत्र पु० । वदर्व्याश्रमस्याऽन्तिकस्थे ३ क्षेत्रभेदे
“केदाराख्ये महाक्षेत्रे देवी सा मार्गदायिनी” देवी-
गीता ४ भूमिप्रदेशभेदे अमरः “मतङ्गस्य च केदारस्तत्रैव
कुरुनन्दन!” भा० व० ८४ अ० । “केदारे चेव राजेन्द्र!
[Page2239-b+ 38]
कपिलस्य महात्मनः” भा० ८३ अ० । जलनिवारणार्थे चतुः-
पार्श्वे सेतुबन्धयुक्ते ५ क्षेत्रे ६ आलवाले च मेदि० “यथा
“तडागोदकं छिद्रान्निर्गत्य कुल्यात्मना केदारान् प्रविश्य
तद्वदेव चतुष्कोणाद्याकारं भवति” वेदा० प० । “भूमा-
वप्येककेदारे कालोप्तानि कृषीवलैः । नानारूपाणि
जायन्ते वीजानीह स्वभावतः” मनुः “स्थानछेदस्य के-
दारमाहुः शल्यबतोमृगः” मनुः । केदारणां समूहः
“केदाराद्यञ् च” “ठञ् कवचिनश्च” पा० यञ् वुञ् ठञ्
च । केदारर्य्य कैदारक कैदारिक तत् समूहे न० “कैदा-
रिकाणामभित समाकुलाः” माघः । अत्र केदारादिति
निर्द्देशात् नि० एत्त्वम् । तस्येदमण् । कैदार तत्सम्बन्धि-
जलतण्डुलादौ त्रि० तद्गुणाः “केदारं क्षेत्रमुद्दिष्टं
कैदारं तज्जलं स्मृतम् । कैदारं वार्य्यभिष्यन्दि मधुरं गुरु
दोषकृत्” भावप्र० । “कैदारा वातवितपित्तघ्नाः गुरवः
कफशुक्रलाः । कषाया अल्पवर्चस्काः मेध्याश्चैव बला-
वहाः” भावप्र० केदारशाल्यादिगुणा उक्ताः
<LEND>
