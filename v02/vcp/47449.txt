<L>47449<pc>5373,b<k1>स्मृति<k2>स्मृति
स्मृति¦ स्त्री स्मृ--क्तिन् । अनुभूतवस्तुन उद्बोधकसहकारेण
संस्काराधीने १ ज्ञानभेदे । स्मर्यते वेदवर्मोऽनेन करणे
क्तिन् । २ धर्मशासनशास्त्रे वेदार्थानुभवजन्ये वेदार्थानु-
वादके मुनिप्रणीते वाक्यरूपे शास्त्रे । “वेदाऽखिलो
धर्ममूलं स्मृतिशीले च तद्विदाम्” मनुः ।
ज्ञानभेदस्मृतिरूपलक्षणादिकं पात० सू० भा० विवरणे-
षूक्तम् उक्तं यथा
“अनुभूतविषयाऽसंप्रमोषः स्मृतिः” सू० । “किं प्रत्य-
यस्य चित्तं स्मरति । आहोस्वित् विषयस्येति । ग्राह्यो-
परक्तः प्रत्ययो ग्राह्यग्रहणोभयाकारनिर्भासः तथा-
जातीयकं संस्कारमारमते स संस्कारः स्वव्यञ्जकाञ्जनं
तदाकारमेव ग्राह्यग्रहणोभयात्मिकां स्मृतिञ्जनयति ।
तत्र ग्रहणाकारपूर्वा बुद्धिः ग्राह्याकारपूर्वा स्मृतिः । सा
च द्वयी, भावितस्मर्त्तव्या चाभावितस्मर्त्तव्या च खप्ने भावि-
तस्मर्त्तव्या जाग्रत्समये त्वभावितस्मर्त्तव्येति । सर्वाः
स्मृतयः प्रमाणविपर्य्ययविकल्पनिद्रास्मृतीनामनुभवात्
प्रभवन्ति” भा० । “अनुभूतविमयाऽसम्प्रमोपः स्मृतिः
प्रमाणादिभिरनुभूते विमयेऽसम्प्रमोषः अस्तेयः सा
स्मृतिः संस्कारमात्रजन्यस्य हि ज्ञानस्थ संस्कारका-
रणानुभावभासिती विषय आत्मीयस्तदधिकविषयपरि-
ग्रहस्तु सम्प्रमोषः स्तेयः कस्मात् साद्वश्यात् । मुष-
स्तेय इत्यस्मात् सम्प्रमोषपदव्युत्पत्तेः । एतदुक्तं भवति ।
[Page5374-a+ 38]
सर्वे प्रमाणादयोऽनधिगतमर्थं सामान्यतः प्रकारतो
वाधिगमयन्ति, स्मृतिः पुनर्न पूर्वानुभवमर्य्यादामतिक्रा-
मति तद्विषया तदूनविषया वा न तु तदधिकविषपा
सोऽयं कृत्त्यन्तराद्विशेषः स्मृतेरिति । विमृषति किंप्रत्य-
यस्येति ग्राह्यप्रवणत्वात् अनुभवस्य स्वानुभवात्तज्जः
संस्कःरो ग्राह्यमेव स्मारयतीति । प्रतिभासयति अनुभ
वमात्रजनितत्वाच्चानुभवमेवेति । विमृश्यपपत्तित उभय-
स्मरणमवधारयति ग्राह्यप्रवणतया ग्राह्योपरक्तः पर-
मार्थतस्तु ग्राह्यग्रहणे एव उभयं तयोराकारं स्वरूपं
निर्भासयति प्रकाशयति । स्वव्यञ्जकं कारणमञ्जनमा-
कारो यस्य स तथोक्तः । स्वकारणाकार इत्यर्थः । व्यञ्जक-
मुद्बोधकं तेनाञ्जनं फलाभिमुखीकरणं यस्येति वेत्यर्थः ।
ननु यदि कारणविचारेण बुद्धिस्मरणयाः सारूप्यं
कस्तर्हि भेद इत्यत आह त्तत्र ग्रहणेति । ग्रहण-
मुपादानं न च गृहीतस्योपदानं सम्भवति तदनेनान-
धिगतबाधनं वुद्धेरित्यक्तं ग्रहणाकारो ग्रहणरूपं पूर्वं
प्रधानं यस्याः सा तथोक्ता विकल्पितश्चायम् अभेदेऽपि
गुणप्रधानभाव इति ग्राह्याकारः पूर्वः प्रथमो यस्याः
सा तथोक्ता, इदमेव च ग्राह्याकारस्य ग्राह्यस्य पूर्बत्वं
यदृत्त्यन्तरविषयीकृतत्वमर्थस्य तदनेन वृत्त्यन्तरविषयिकृत-
गोचरा स्मृतिरित्युक्तं भवति सोऽयसम्प्रमोष इति । ननु
अस्ति स्मृतेरपि सम्प्रमोषः दर्शयति हि पित्र्यादेरतीतस्य
देशकालान्तरानुभूतस्याननुभूतचरदेशकालान्तरसम्बन्धं स्वप्ने
इत्यत आह सा च द्वयीति भावितः कल्पितः स्मर्त्तव्योयया
सा तथोक्ता । अभावितोऽकल्पितः पारमार्थिक इति या-
वत् । नेयं स्मृतिरपि तु विपर्य्ययस्तल्लक्षणोपपन्नत्वात्
स्मृत्याभासतया तु स्मृतिरुक्ता प्रमाणाभासमिवेति भावः ।
कस्मात् पुनरन्ते स्मृतरुपन्यास इत्यत आह । सर्वाः
स्मृतय इति अनुभवप्राप्तिपूर्वा वृत्तिः स्मृतिस्ततः स्मृती-
नामन्ते निवेश इत्यर्थः” ।
धर्मशस्त्रशब्दे स्मृतिभेदादिकं ३८६३ पृ० दृश्यम् ।
<LEND>
