<L>32815<pc>4391,a<k1>पुष्पराग<k2>पुष्पराग
पुष्पराग¦ पु० पुष्पस्येव रागो वर्णो यस्य । १ मणिभेदे (पोक-
<>राज) तस्य लक्षणादि युक्तिकल्पतरावुक्तं यथा
<>“सुच्छायपीतगुरुगात्रसुरङ्गशुद्धं स्निग्धञ्च निर्मलमतीव
<>सुवृत्तशीतम् । यः पुष्परागशकलं कलयेदमुष्य पुष्णाति
<>कीर्त्तिमतिर्शार्य्यसुखायुरर्थान्” तस्य दोषलक्षणं यथा
<>“कृष्णविन्द्वङ्कितं रूक्षं घवलं मलिनं लघु । विच्छायं
<>शर्कराकारं पुष्परागं सदोषकम्” । तस्य परीक्षालक्षणे
<>यथा “घृष्टो विकाशयेत् पुष्परागमधिकमात्मीयम् । न
<>खलु पुष्परागो जात्यतया परीक्षकैरुक्तः” राजनि० ।
<>तस्योत्पत्त्यादि यथा “सूत उवाच । पतिता या हिमाद्रौ
<>हि त्वचस्तन्वाः सुरद्विषः । प्रादुर्भवन्ति ताभ्यस्तु पुष्प-
<>रागा महागुणाः । आपीतपाण्डुरुचिरः पाषाणः
<>पुष्परागसंज्ञस्तु । कौरुण्टकनामा स्यात् स एव यदि
<>लोहितापीतः । आलोहितस्तु पीतः स्वच्छः काषा-
<>यकः स एवोक्तः । आनीलशुक्लवर्णः स्निग्धः सोमा
<>लकः स्वगुणैः । अत्यन्तलोहितो यः स एव खलु पद्म-
<>रागः स्यात् सुनीलः सन् । मूल्यं वैदूर्य्यमणेरिव
<>गदितं ह्यस्य रत्नशास्त्रविदा । धारणफलञ्च तद्वत् किन्तु
<>स्त्रीणां शुमप्रदो भवति” गारुडे ७५ अ० । प्रकारान्तरम्
<>शणपुष्पसमः कान्त्या स्वच्छभावस्तु चिक्कणः । पुत्रदो
<>घनदः पुण्डः पुष्परागो मणिर्धृतः । दैत्यधातुसमुद्भूतः
<>पुष्परागमणिर्द्विधा । पद्मरागाकरे कश्चित् कश्चित्ता-
<>र्क्ष्योपलाकरे । ईषत्पीतच्छविच्छायं स्वच्छं कान्त्या
<>मनोहरम् । पुष्परागमिति प्राक्तं रङ्गसोममहीभुजा ।
<>ब्रह्मादिजातिभेदेन तद्विज्ञेयं चतुर्विधम् । छाया चतुर्विधा
<>तस्य सिता पीता सितासिता” । क्लीवत्वमपि ।
<LEND>
