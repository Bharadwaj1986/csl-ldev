<L>43405<pc>5105,a<k1>शास्त्र<k2>शास्त्र
शास्त्र¦ न० शिष्यतेऽनेन शास--ष्ट्रत् । १ हितामुशासने ग्रन्थे
<>शास्त्रं च वेदमूलकं सद्भिरादरणीयं नान्यत् यथोक्तं
<>“अतो वेदविरुर्द्धार्थशास्त्रोक्तं कर्म संत्यजेत् । स्वबुद्धि-
<>रचितैः शास्त्रै । प्रतार्य्येह च व्रालिशान् । विध्नन्ति श्रे-
[Page5105-b+ 38]
<>यसो मार्गं लोकनाशाय केवलम् । निन्दन्ति देवता
<>वेदांस्तपो निन्दन्ति सद्द्विजान् । तेन ते निरयं यान्ति
<>ह्यसच्छास्त्रनिषेवणात् । श्रुतिस्मृतिसदाचारविहितं कर्म
<>शाश्वतम् । स्वं स्वं धर्मं प्रयत्नेन श्रेयोऽर्थीह समा-
<>चरेत् । स्वबुद्धिरचितैः शास्त्रैर्मोहयित्वा जनं नराः ।
<>तेन ते निरयं यान्ति युगानां सप्तविशतिम्” पद्मपु०
<>१७ अ० । “पुराणं भारतं वेदधर्मशास्त्राणि यानि
<>च । आयुषः क्षपणायैव धर्मतश्चेन्न चाचरेत् । पुत्र-
<>दारादिसंसारः पुंसां संमूढचेतसाम् । विदुषां शास्त्र-
<>सम्भारः सद्योगाभ्यासविघ्नकृत् । इदं ज्ञेयमिदं ज्ञेयं
<>यः सर्वं ज्ञातुमिच्छति । अपि वर्षशतेनापि शास्त्रान्तं
<>नाधिगच्छति । विज्ञायाक्षरतन्मात्रं जीवितुञ्चापि
<>सञ्चलन् । विहाय शास्त्रजालानि पारलौकिकमाच-
<>रेत् । पण्डितोऽपि हि मूर्खोऽसौ शक्तियुक्तोऽप्यश-
<>क्तिकः । यः संसारान्न चात्मानं समुत्तारयितुं क्षमाः”
<>वह्निपु० । तामसशब्दे ३२७१ पृ० दृश्यम् ।
<>“बहुशास्त्रालोकनेऽपि सारादानं षट्पदवत्” सांख्यप्र० सू०
<LEND>
