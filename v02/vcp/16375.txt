<L>16375<pc>2464,a<k1>खदिर<k2>खदिर
खदिर¦ पु० खद--किरच् । (खएर) ख्याते १ वृक्षभेदे तस्य
<>सारे स्थिरत्वात्तथात्वम् । २ इन्द्रे त्रिका० शत्रुहिंसकत्वात्
<>तथात्वम् । खे आकाशे दीर्य्यते इष्टापूर्त्तकारिभिर्यतः
<>दॄ--अपादाने किरच् । ३ चन्द्रे मेदि० । इष्टापूर्त्तकारि-
<>भिर्हि चन्द्रमण्डलात् आरब्धास्मयदेहविदारेणाकाशे
<>पततात् तस्य तथात्वं अवरोहशब्दे ४४० पृ० विवृतिः
<>खदिरवृक्षभेदपर्य्यायगुणा भावप्र० उक्ता यथा
<>“खदिरो रक्तसारश्च गायत्री दन्तधावनः । कण्टकी
<>बालपत्रश्च बहुशल्यश्च यज्ञिथः । खदिरः शीतलो दन्त्यः
<>कण्डूकासारुचिप्रणुत् । तिक्तः कषायो मेदोघ्नः कृमि-
<>मेहज्वरव्रणान् । श्विवशोथामपित्तास्रपाण्डुकुष्ठकफान्
<>हरेत् । खदिरः श्वेतसारोऽन्यः कदरः सोमवल्ककः ।
<>कदंरो विशदो वर्ण्यो मुखरोगकफास्रजित् । इरिमेदी
<>विट्खदिरः कालस्कन्धोऽरिमेदनः । इरिमेदः कषायोष्णो
<>मुखदन्तगदास्रजित् । हन्ति कण्डूविषश्लेष्मकृमिकुष्ठ
<>विषव्रणान्” खदिररसादिविधानं सुश्रुते उक्तं यथा
<>“अतः खदिरविधानमुपदेक्ष्यामः । प्रशस्तदेशजातमनुपहत
<>मध्यमवयसं खदिरं परितः खानयित्वा सध्यममूलं
<>छित्त्वायोमयं कुम्भं तस्मिन्नन्तरे निदध्याद्यथा रस-
<>ग्रहणसमर्थो भवति । ततस्तं गोमयमृदावलिप्तमवकीर्य्ये-
<>न्धनैर्गोमयमिश्रैरादीपयेत् । यथास्य दह्यमानस्य रसो
<>द्रवत्यधस्ताद्यदा जानीयात्पूर्णं भाजनमित्यथैवमुद्धृत्य
<>परिस्राव्य रसमन्यस्मिन् पात्रे निधायानुगुप्तं निदध्यात्
<>ततो यथायोगं मात्रामामलकरसमधुसर्पिभिः संसृज्योप
<>युञ्जीत जीर्णे भल्लातकबिधानवदाहारः परिहारश्च ।
<>प्रस्थे चोपयुक्ते शतं वर्षाणामायुषोऽभिवृद्धिर्भवति ॥
<>खादेरसारतुलामुदकद्रोणे विपाच्य षोडशांशावशिष्टमव-
<>तार्य्यानुगुप्तं निदध्यात् तमामलकरसमधुसर्पिर्भिः संसृ-
<>ज्योपयुञ्जीत । एष एव सर्ववृक्षसारेषु कल्पः । खदिर-
<>सारचूर्णतुलां खदिरसारक्वाथमात्रां वा प्रातः प्रातरुप-
[Page2464-b+ 38]
<>सेवेत खदिरसारक्वाथसिद्धमाविकं वा सर्पिः । अमृत-
<>वल्लीस्वरसं क्वाथं वा प्रातःप्रातरुपसेवेत तत्सिद्धं वा
<>सर्पिः अपराह्णे ससर्पिष्कमोदनमामलकयूषेण भुञ्जी-
<>तैवं मासमुपयुज्य सर्वकुष्ठैर्विमुच्यत” इति ।
<>“कृष्णतिलभल्लातकतैलामलकरससर्पिषां द्रोणं शालसारा-
<>दिकषायस्य च त्रिफलात्रिकटुकरूषफलमज्जविडङ्गफल-
<>सारचित्रार्क्कावल्गुजहरिद्राद्वयत्रिवृद्दन्तीन्द्रयवयष्टीमघुका-
<>तिविषारसाञ्जनप्रियङ्गूनां पालिकान् भागांस्तानैकध्यं
<>स्नेह्यपाकविधानेन पचेत् तत्साधुसिद्धमवतार्य्य परिव्रा-
<>व्यानुगुप्तं निदध्यात् तत उपसंस्कृत्य शरीरं प्रातः प्रात-
<>रुत्थाय पाणिशुक्तिमात्रं क्षौद्रेण प्रतिसंसृज्योपयुखीत
<>जीर्णे मुद्गामलकयूषेणालवणेन सर्पिष्मन्तं खदिरोदक
<>सिद्धं मृद्वोदनमश्नोयात् खदिरोदकसेवीत्येवं द्रोणमुप-
<>युज्य सर्वकुष्ठैर्विमुक्तः शुद्धतनुः स्मृगिमान् वर्षशतायुर-
<>रोगो भवति” । खदिरवृक्षस्योत्पत्तिः श्रूयते । “प्रजा-
<>पतेः प्राणेषूत्क्रान्तेषु शरीरं श्वयितुमध्रियत” इत्युपक्रम्य
<>“अस्थिभ्य एवास्य खदिरः समभवत् तस्मात् स दारुणो
<>बहुसारोदारुणमिव ह्यस्थि तेनैवेनं तद्रूपेण समर्द्धयति
<>अन्तरे वैल्वा भवन्ति बाह्ये खादिरा अन्तरे हि मज्जानो
<>बाह्यान्यस्थीनि” शत० ब्रा० १३ । ४ । ४ । ९ “विना खदिर-
<>सारेण हारेण हरिणीदृशाम् । नाधरे जायते रागो-
<>नानुरागः पयोधरे” उद्भटः । खदिरस्य विकारः अण् ।
<>खादिर खदिरवृक्षजाते त्रि० । “खादिरे पशुं बध्नवति
<>खादिरं वीर्य्यकामस्य यूपं कुर्वीत” श्रुतिः । स्त्रियां ङीप् ।
<>“अर्कः पलाशः खदिरस्त्वपामार्गोऽथ पिप्पलः । उडुम्बरः
<>शमी दूर्वा कुशाश्च समिधः क्रमात्” याज्ञ० उक्तेः तस्य
<>सूर्य्यग्रहसमित्त्वम् । “अभावे खदिरविल्वरौहितकान्”
<>“खदिराभावे सोमैतरान्” । कात्या० ६ । १ । ९ । १० ।
<>पलाशाभावे खदिरादीन् यूपान् कुर्वीत सोमयागे खदिर
<>एव मुख्यः । तदभावे विल्वादि इति भेदः । ४ ऋषि-
<>भेदे च तस्य गोत्रापत्यम् अश्वादि० फञ् । खादि-
<>रायण तद्गोत्रापत्ये पुंस्त्री० । ततः ऋष्यादि० चतु-
<>रर्य्यां क । खदिरक तन्निर्वृत्तादौ त्रि० । अदिरोविद्यते
<>ऽस्य मतुप् मस्य वः अजिरा० न पूर्वदीर्घः । खदिरवत्
<>खदिरयुते त्रि० स्त्रियां ङीप् खदिरवती नदीभेदे स्त्री
<>“अन्तोऽवत्याः” पा० अस्यान्तोदात्तता । खदिरात् परव-
<>नशब्दस्य असंज्ञायामपि णत्वं खदिरवणम् । खदिरस्य
<>पाकः पील्वा० कुणच् । खदिरकुण तत्पाके पु० । ततः
[Page2465-a+ 38]
<>उत्करादि चतुरर्थ्याम् छ । खदिरीय तत्सन्निकृष्टदेशादौ
<>त्रि० । वराहा० चतुरर्थ्यां कक् । खादिरक तन्निर्वृत्तादौ त्रि०
<LEND>
