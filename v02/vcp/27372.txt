<L>27372<pc>3894,a<k1>धुन्धु<k2>धुन्धु
धुन्धु¦ पु० मधुराक्षसस्यापत्ये “उतङ्क उवाच । भवता रक्षणं
कार्य्यं तत्तावत् कर्तुमर्हसि । निरुद्विग्नस्तपश्चर्तुं न
हि शक्नोमि पार्थिव! । ममाश्रमसमीपे वै समेषु मरु-
धन्वसु । समुद्रो वालुकापूर्ण उज्जानक इति श्रुतः ।
देवतानामबध्यश्च महाकायो महाबलः । अन्तर्भूमि-
गतस्तत्र बालुकान्तर्हितो महान् । राक्षसस्य मधोः
पुत्रो धन्धुर्नाम महासुरः । शेते लोकविनाशाय तप
आस्थाय दारुणम् । संवत्सरस्य पर्य्यन्ते स निश्वासं
विमुञ्चति । यदा तदा भूश्चलति सशैलवनकानना ।
तस्य निश्वासवातेन रज उद्धूयते महत् । आदित्य-
पथमावृत्य सप्ताहं भूमिकम्पनम् । सविस्फुलिङ्गं सा-
कारं सधूममतिदारुणम् । तेन तात! न शक्नोमि
[Page3894-b+ 38]
तस्मिन् स्थातुं स्व आश्रमे । तं मारय महाकामं
लोकानां हितकाम्यया । लोकाः सुस्था भवन्त्वद्य तस्मिन्
विनिहते त्वया । त्वं हि तस्य बधायैकः समर्थः पृथिवी-
पते! । विष्णुना च वरो दत्तो मह्यं पूर्वयुगेऽनघ! ।
यस्तं महासुरं रौद्रं हनिष्यति महाबलम् । तस्य त्वं
वरदानेन तेज आप्याययिष्यसि । न हि धुन्धुर्महा-
तेजास्तेजसाऽल्पेन शक्यते । निर्दग्धुं पृथिवीपाल!
दिव्यवर्षशतैरपि । वीर्य्यं हि सुमहत्तस्य देवैरपि सुरा-
सदम् । स एवमुक्तो राजर्षिरुतङ्केन महात्मना ।
कुवलाश्वं सुतं प्रादात्तस्मिन् धन्धुविवर्हणे” हरिवं० ११ अ०
<LEND>
