<L>24110<pc>3409,a<k1>दक्षिण<k2>दक्षिण
दक्षिण¦ त्रि० दक्ष--इनन् । १ परच्छन्दानुवर्त्तिनि पराभिप्रा-
यानुवर्त्तिनि २ सरले । ३ दक्षभागस्थे च मेदि० ।
४ अवामे अपसव्ये देहभागभेदे (डाहिन) ख्याते भागे
हेमच० । “एषु त्वनेकमहिलासु समरागो दक्षिणः
क्रथितः” सा० द० उक्ते ५ नायकभेदे यथा “स्नाता
तिष्ठति कुन्तलेश्वरसुना वारोऽङ्गराजस्वसुर्द्यूतै रात्रि-
रियं जिता कमलया, देवी प्रासाद्याद्य च । इत्यन्तः पुर-
सुन्दरीः प्रति मया विज्ञाय विज्ञापिते देवेनाऽप्रतिप-
त्तिमूढमनसा द्वित्राः स्थितं नाडिकाः” । स्वापेक्षया मेरु-
गिरितो विप्रकृष्टायां ६ दिशि स्त्री ७ तद्वर्त्तिनि त्रि० ।
८ यज्ञदानान्ते दाने ९ प्रतिष्ठायां स्त्री यज्ञा-
द्यन्तदक्षिणानामनिरुक्तिः” शत० व्रा० २ । २ । २ । २ ।
“स एष यज्ञो हतो न ददक्षे । तं देवा दक्षिणासिरद-
क्षयंस्तद्यदेनं दक्षिणाभिरदक्षयंस्तस्माद्दक्षिणा नाम तद्यदे-
वात्र यज्ञस्य हतस्य व्यथते तदस्यैतद्दक्षिणाभिर्दक्षयत्यथ
समृद्ध एव यज्ञो भवति तस्माद्दक्षिणा ददाति” । दक्षि-
णाविशेषनिर्ण्णयः हेमा० दा० यथा
<फ्>भविष्यपुराणे “अदत्तदक्षिणं दानं व्रतञ्चैव नृपोत्तम! ।
विफलं तद्विजानीयाद्भस्मनीव हुतं हविः” । षट्त्रिंश-
न्मतात् “श्रद्धायुक्तः शुचिर्दान्तो दानं दद्यात् स-
दक्षिणम् । अदाक्षणन्तु यद्दानं तत् सर्वं निष्फलं
भवेत्” । मैत्रायणीयपरिशिष्टम् “दक्षिणालाभे मूलानां
भक्ष्याणां ददाति न त्वेवं यजेत्” । तथा शतपथ-
श्रुतिः “तस्मान्नादक्षिणं हविः स्यादिति” । भविष्योत्तरे
“काम्यं यद्दीयते किञ्चित्तत्समग्रं सुखावहम् । अस-
मग्रन्तु दोषाय भवतीह परत्र च । तस्मान्न दक्षिणा
हीनं विधानविकलं न च । देयं दानं महाराज ।
तमग्रफलकाङ्क्षया । अन्यथा दीयमानं तदपकाराय
केवलम् । पत्यक्षतश्चार्थहानिर्न च तत् फलदं भवेत्” ।
[Page3409-b+ 38]
आह भगवान् व्यासः “सुवर्णं परमं दानं सुवर्णं
दक्षिणा परा । सर्वेषामेव दानानां सुवर्णं दक्षिणे-
ष्यते ।” एतच्च, विशेषविहितगोवस्त्रादिदक्षिणकदान-
वर्जं सामान्यविहितदक्षिणेषु दानेषु व्यवतिष्ठते तत्रापि
परा श्रेष्ठतमेति प्राशस्त्यं दर्शयति न त्वन्यां दक्षिणां
निराचष्टे आनन्त्यांर्थत्वाद्दक्षिणायाः सुवर्णस्य प्रकृष्टत्वात्
सर्वदानेषु सुवर्णं दक्षिणेतिवचनार्थः, अन्यदपि
पुरुषस्याहारौपयिकं तण्डुलादिकं दक्षिणार्थेन योज्यं
यत्तु श्रूयते “अन्येषाञ्चैव दानानां सुवर्णं दक्षिणा
स्मृता । सुवर्णे दीयमाने तु रजतं दक्षिणेष्यते”
इति तदेतच्छ्रौतस्तैन्यं परिज्ञाय श्रद्धातव्यम् । “सुवर्णं
रजतं ताम्रं तण्डुला धान्यमेव च । नित्यश्राद्धं
देवपूजा सर्वमेव सदक्षिणम्” । स्कन्दपुराणे । “देय-
द्रव्यतृतीयांशं दक्षिणां परिकल्पयेत् । अनुक्तदक्षिणे
दाने दशांशं वापि शक्तितः” । तुलापुरुषादिदानानि
अधिकृत्य लिङ्गपुराणे “दक्षिणा च शतञ्चार्द्धं
तदर्द्धं वा प्रदापयेत् । ऋत्विजाञ्चैव सर्वेषां दश
निष्कान् प्रदापयेत्” । भविष्यीत्तरे “ज्ञेयं निष्कशतं
पार्थ । दानेषु विधिरुत्तमः । मध्यमस्तु तदर्द्धेन तदर्द्धे-
नाधमः स्मृतः । मेष्याञ्च कालपरुषे तथान्येषु महत्-
ष्वपि । एवं वृक्षे तथा द्वे च धेनोः कृष्णाजिनस्य च ।
अशक्तस्यापि कॢप्तोऽयं पञ्चसौवर्णिको विधिः । अतो-
ऽप्यल्पेन यो दद्यान्महादानं नराधमः । प्रतिगृह्णाति वा
तस्य दुःखशोकावहं भवेत्” । जयाभिषेकमुदाहृत्य लिङ्ग-
पुराणे “अष्टषष्टिपलोन्मानं दद्याद्वै दक्षिणां गुरोः ।
होतॄणाञ्चैव सर्वेषां त्रिंशत्पलमुदाहृतम् । अध्येतॄणां
तदर्द्धेन द्वारपानां तदर्द्धतः” । एतेनान्यत्रापि, गुरो-
रर्द्धम्, ऋत्विजां तदर्द्धं, जापकानां तदर्द्धं द्वारपा-
लानां तदर्द्धमिति दक्षिणाविभागोऽवगन्तव्यः ।” अन्वा
अपि दक्षिणाः तत्र तत्रोक्ता वेदितव्याः । यज्ञभेदे दक्षि-
णाभेदः कात्या० श्रौ० सू० उक्तः कातीयशब्दे दर्शितप्रायः
विशेषतोदृश्यः । सर्वत्र दक्षिणाया अदाने कालविलत्बभेदे
च दोषा दक्षिणानामनिरुक्तिसहिता उक्ता यथा ।
“कार्त्तिक्यां पूर्णिमायान्तु रासे राधामहोत्सवे । आवि-
र्भूता दक्षिणांसात् कृष्णस्य तेन दक्षिणा” । यज्ञो दक्षि-
णया सार्द्धं पुत्रेण च फलेन च । कर्मिणां फलदात्री
चेत्येवं वेदविदो विदुः । कृत्वा कर्म च तस्यैव तूर्णं दद्याच्च
दक्षिणाम् । तत् कर्मफलमाप्नोति वेदैरुक्तमिदं मुने! ।
[Page3410-a+ 38]
कर्त्ता कर्मणि पूर्णे च तत्क्षणं यदि दक्षिणाम् । न
दद्याद्व्राह्मणेभ्यश्च दैवेनाज्ञानतोऽथ वा । मुहूर्त्ते
समतीते तु द्विगुणा सा भवेद्ध्रुवम् । एकरात्रे व्यतीते
तु भवेत् शतगुणा च सा । त्रिरात्रे तद्दशगुणा सप्ताहे
द्विगुणा ततः । मासे लक्षगुणा प्रोक्ता ब्राह्मणानाञ्च
वर्द्धते । संवत्सरे व्यतीते तु सा त्रिकोटीगुणा
भवेत् । कर्म तद्यजमानानां सर्वञ्च निष्फलं भवेत् । स च
ब्रह्मस्वापहारी न कर्मार्होऽशुचिर्नरः । दरिद्रो
व्याधियुक्तश्च तेन पापेन पातकी । तद्गृहाद्याति
लक्ष्मीश्च शापं दत्त्वा सुदारुणम्! पितरी नैव गृह्णन्ति
तद्दत्तं श्राद्धतर्पणम् । एवं सुराश्च तत्पूजां तद्दत्ता-
मग्निराहुतिम् । दाता न दीयते दानं ग्रहीता च न
याचते । उभौ तौ नरकं यातश्छिन्नरज्जुर्यथा धटः ।
नार्पयेद्यजमानश्चेद्याचितृषु च दक्षिणाम् । भवेद्ब्रह्म
स्वापहारी कुम्भीपाकं व्रजेद्ध्रुवम् । वर्षलक्षं वसेत्तत्र
यमदूतेन ताडितः । ततो भवेत् स चाण्डालो व्याधि-
युक्तो दरिद्रकः । पातयेत् पुरुषान् सप्त पूर्वांश्च सप्त-
जन्मतः” ब्रह्मवैवर्त्ते प्रकृतिखण्डे । प्राणिरूप-
दक्षिणाद्रव्यग्रहणे मन्त्रभेदेनाभिमन्त्रणम् अप्राणिद्रव्य-
ग्रहणे तु अभिमर्शनमात्रम् यथाह आश्व० श्रौ० सू०
५ । १३ । १५ । “क इदं कस्मा अदात् कामायादात् कामो
दाता कामः प्रतिग्रहीता कामं समुद्रमाविश कामेन त्वा-
प्रतिगृह्णामि कामैतत्ते वृष्टिरसि द्यौस्त्वा ददातु पृथिवी
प्रतिगृह्णात्वित्यतीतास्वनुमन्त्रयेत् प्राणि” । सू० “वि-
हारदेशमतीत्य नीतेषुदक्षिणाद्रव्येषु तन्मध्ये यत् प्राणि-
द्रव्यं तदेतेनानुमन्त्रयते” नारा० । “अभिमृशेदप्राणि”
सू० “तन्मध्ये यदप्राणि तदभिमृशेत् नारा० । सा च
यज्ञपत्नी तथाह “दक्षिणा यज्ञपत्नी च दीक्षा
सर्वल पूजिता । यया विनापि विश्वस्य सर्वं कर्म
तु निष्फलम्” भाग० २९ । २ । २ । २८ । १० नायि-
काभेदे स्त्री यथा “या गौरवं भयं प्रेम सद्भावं
पूर्वनायके । न मुञ्चत्यन्यसक्तापि सा ज्ञेया दक्षिणा बुधैः”
इति विष्णुपु० टीकायां स्वामी” ११ विष्णौपु० । “अक्रूरः
पेशलो दक्षो दक्षिणः दक्षिणाम्बरः” विष्णुस० । अस्य
दिग्देशादिव्यवस्थायामेव सर्वनामता तेन दक्षिणे गा-
यकाः अन्यत्र दक्षिणाः (कुशलाः) इत्येव । “दिशः सपत्नी
भव दक्षिणस्याः” रघुः “दक्षिणीयमवगम्य पङ्क्तिशः
पङ्क्तिपावनमथ द्विजव्रजम् । दक्षिणः क्षितिपति-
[Page3410-b+ 38]
र्व्यशिश्रयद्दक्षिणाः सदसि राजसूयकीः” माघः ।
अनृतादौ दक्षिणकर्णस्पर्शनं पराशरो विधत्ते । “क्षुते
निष्ठीवने चैव दन्तोच्छिष्टे तथाऽनृते । पतितानाञ्च
सम्भाषे दक्षिणं श्रवणं स्पृशेत् । ब्रह्मा विष्णुश्च रुद्रश्च
सोमः सूर्य्योऽनलस्तथा । ते सर्वे चापि तिष्ठन्ति कर्णे
विप्रस्य दक्षिणे” । १२ आचारभेदे दक्षिणाचारशब्दे
दृश्यम् । १३ दक्षिणाग्नौ पु० “दक्षिणपश्चिमे दक्षिणम्
आश्व० गृ० ४ । २ । ३ ।
<LEND>
