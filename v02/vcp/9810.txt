<L>9810<pc>1332,a<k1>उपश्रुति<k2>उपश्रुति
उपश्रुति¦ स्त्री उप + श्रु--क्तिन् । १ समीपश्रवृणे “सुश्रुतिश्च मो-
पश्रुतिश्च मा हासिष्टाम्” अथ० १६, २, ५, “सोमपा
गिरामुपश्रुतिः” ऋ० १, १०, ३, “उपश्रुतिः समीपे श्रवणम्”
भा० श्रुतिः श्रवणम् समाप्ये अव्ययी० । २ श्रवणसमोपे
“आ नोयाह्युपश्रुत्युक्थेषु” ऋ० ८, ३४, ११, उपश्रुति
श्रवणसमीपमायाहि” भा० “नक्तं निर्गत्य यत्किञ्चित्
शुभाशुभकरं वचः । श्रूयते तद्विदर्धी रादेवप्रश्नमुपश्रुतिम्”
हारावल्युक्ते ३ देवं प्रति कृतशुभाशुभप्रश्नस्य तदाविष्टबाला-
दिभिहठाद्यक्तेउत्तर वाक्ये च “परिजनोऽपि चास्याः सतत-
मुपश्रुत्यै निर्जगाम” काद० । उपश्रुतिश्रवणप्रकारश्च विधा-
न पा० यज्ञकाण्डे दर्शितो यथा “उपश्रुतौ विधानं तु यथा
कार्यं फलार्थिना । ज्ञातव्या यज्ञकर्मान्ते सा पौरमुखजा
बुधैः । अन्त्यजानां गृहे वाक्यं पूर्वरात्रे यदुच्यते । स्त्रिया
वा बालकैर्वापि तथा पुम्भिः परस्परम् । विचार्य तद्वच-
स्तत्त्वमादेष्टव्यं फलं बुधैः । निर्णेजकालये पश्येत् प्रतिपद्येव
बुद्धिमान् । मद्यकृत्सदने पश्येत् द्वितीयायां न संशयः ।
तैलविक्रयिणो गेहे पुक्कसस्य तथालये । लोहकृत्सदने चैव
किंशुकानां गृहे तथा । मद्यकारिगृहे चैव तथा वैश्य-
गृहेऽपि च । योगिजातिकुले पश्येत्तथा पौष्कलगेहके ।
सिन्दोलकगृहेपश्येत् कुम्भकारगृहे तथा । स्वर्णकारालये
चैव कापालिकद्विजन्मनोः । तृतीयादितिथौ ज्ञेया क्रमे-
णोपश्रुतिर्भवेत् । अमायां शूद्रजातीनां गृहे पश्येदुपश्रु-
तिम्” । पश्येत् शुभाशुममालोचयेत् । तत्र क्रमश्च ।
“उपास्य पश्चिमां सन्ध्यां स्मरन्नात्महितं सुधीः ।
स्वस्तिवाच्य द्विजान् गच्छेद्बद्धग्रन्थिर्मुदान्वितः । चन्द-
नेनानुलिप्ताङ्गः श्वेतमाल्यधरः श्रुचिः । श्वेतवस्त्रस-
मायुक्तो धृतहेकविभूषणः । अक्षतानञ्जलौ धृत्वा मन्त्रे-
णानेन मन्त्रितान् । ओँ ऐँ र्ह्राँ श्रीँ महादेवि! म-
हादेवस्य वल्लभे! । विमोहय जनान् सर्वान् ममात्र वश-
गान् करु । वस्त्रेण बद्वनेत्रः सन्नीयतेऽन्येन तद्गृहम् ।
गृहोपरि परिक्षिप्य मुक्तनेत्रः श्रुतिर्भवेत्” । “तद्गृहे म-
तुष्यशब्दान् यदि शृणुयात् । तच्छुभमशुभं वा विचार्यादे-
[Page1332-b+ 38]
ष्टव्यम् । तेषु शब्देषु कसरान्वर्जयित्वान्यशब्दादिवर्णाः
श्रेष्ठाः । प्रयाहि गृहाण गच्छ भवति अथार्जनार्था दाना-
र्था लाभार्थाः साधुशब्दाः प्रशस्ताः तेष्वपि काक्वर्था दुष्टाः
न याहि न गच्छ नास्ति भवत्यर्था अयानशब्दाश्च गमने
दुष्टाः तच्छब्दान् शृण्वन् यात्रां निवर्त्तयेत् । अत्युत्कटकार्ये
तु द्विराचम्य कलदेवतां संस्मृत्य मुहूर्त्तं तिष्ठन् गच्छेत् ।
वैन्यं पृथुं हैहयमित्यादि पठन् पुनरपि निषिद्धप्रयाण-
श्चेत् क्षुतादिभिस्तदा सिद्धिविनायकव्रतोपयाचितं मंकल्प्य
गच्छेत् । तत्रापि निषिद्धश्चेन्न गच्छेदेव” वि० पा० ।
<LEND>
