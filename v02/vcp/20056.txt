<L>20056<pc>2957,b<k1>चूडा<k2>चूडा
चूडा¦ स्त्री चुल--अङ्चुल--समुच्छ्रये अङ् डस्य लः नि० दीर्थः ।
<>१ मयूरशिखायां २ शिरोमध्यस्थशिखामात्रे, जुटिका-
<>याम अमरः । ३ वडभ्यां ४ बाहुभूषणे, मेदि० । ५ अग्रे
<>हेमच० । ६ कूपे त्रिका० । ७ संस्कारभेदे तद्विहि
<>तनक्षत्रादि मुहू० पी० धा० उक्तं यथा ।
<>“चूडा वर्षात्तृतीयात् प्रभवति विषमेऽष्टार्करिक्ताद्यषष्ठी
<>पर्वोनाहे विचैत्रोदगयनसमये ज्ञेन्दुशुक्रेज्यकानाम्
<>वारे, लग्नांशयोश्चास्वभनिधनतनौ नैधवे शुद्धियुक्ते
<>शाक्रोपेतैर्विमैत्रैर्मृदुचरलघुभैरायषट्त्रिस्थपापैः (१)
<>क्षीणचन्द्रकुजसौरिभास्करैर्मृत्युशस्त्रमृतिपङ्गुताज्वराः ।
<>स्युः क्रमेण बुधजीवभार्गवैः केन्द्रगैश्च शुभमिष्टतारया (२)
<>पञ्चमासाधिके मातु र्गर्भे चौलं शिशोर्न सत् । पञ्च-
<>वर्षाधिकस्येष्टं गर्भिण्यामपि मातरि । (३)
[Page2958-a+ 38]
<>तारादौष्ट्येऽब्जे त्रिकोणोच्चगे वा क्षौरं सत् स्यात्सौ
<>म्यमित्रस्ववर्गे । सौम्ये भेऽब्जे शोभने दुष्टतारा शस्ता
<>ज्ञेया क्षौरयात्रादिकृत्ये (४) । ऋतुमत्याः सूतिकायाः
<>सूनोश्चौलादि नाचरेत् । ज्येष्ठापत्यस्य न ज्यैष्ठे
<>कैश्चिन्मार्गेऽपि नेष्यते” (५) । मुहूर्त्तचिन्तामणिः
<>“चूडा वर्षादिति । तृतीयाद्वर्षादिति ल्यब्लोपे पञ्चमी ।
<>तेन गर्भाधानकालाज्जन्मकालाद्वा तृतीये विषमे वर्षे
<>पञ्चमे सप्तमे वा चूडाकरणं प्रभवति कृतं मच्छुभोदर्कं
<>भवतीत्यर्यः । यदाह वसिष्ठः “तृतीये पञ्चमेऽब्दे वा
<>स्वकुलाचारतोहितम् । चौलं शिशूनां यत्नेन स्व
<>गृह्योक्तविधानतः । आधानतोजन्मतो वा सप्तमावदेऽपि-
<>कारयेत्” । स्वकुलाचारत इत्यनेन येषां कुले पार्थक्येन
<>चूडाकरणं तत्र मुहूर्त्तविचारः । येषामुपनीत्या सहेष्यत
<>इति पक्षस्तेषामुपनयनमुहूर्त्तेन सिद्धित्वान्न पृथक् मुहू-
<>र्त्तविचारानुन्मेषः । अतएवोक्तं याज्ञवल्क्येन “चूडा
<>कार्या यथाकुलमिति” । मनुना प्रथमवर्षे उक्तम् ।
<>“चूडाकर्म्म द्विजातीनां सर्वेषामेव धर्मतः । प्रथमेऽब्दे
<>तृतीये वा कर्त्तव्यं श्रुतिचोदनात्” एवं बहुकालोक्तौ
<>यथागृह्यं व्यवस्था द्रष्टव्या । स्वगृह्ये विशेषकालानुक्तौ
<>तु समबलत्वात्सर्वेषां विकल्पः । विशेषमाह गुरुः “तृती-
<>येऽब्दे शिशोर्गर्भाज्जन्मतो वा विशेषतः । पञ्चमे सप्तमे
<>वापि स्त्रियाः पुं सोऽथवा सममिति । अष्टेति अष्टाष्टमी
<>अर्काः द्वादशी रिक्ताः प्रसिद्धाः आद्या प्रतिपत् षष्ठी
<>प्रसिद्धा पर्वाणि अष्टमीचतुर्दशीपूर्णिमामावास्यासंक्रा-
<>न्तयः । एतैरूने रहितेऽहनि । अत्र तत्पुरुषसमासे
<>“राजाहःसखिभ्यष्टजिति” पा० टच् “न स्तद्धित” इति
<>टिलोपः । अष्टम्यादितिथीस्त्यक्त्वा शेषासु तिथिषु चूडा
<>स्यादित्यर्थः । यदाह गुरुः “द्वादशीं चाष्टमीं रिक्तां षष्ठीं
<>पतिपदन्तथा । हित्वा शेषासु तिथिसु क्षौरकर्म
<>शुभावहम्” कश्यपः “पञ्चपर्वतिथिं रिक्तां त्यक्त्वान्यदिवसे
<>शुभमिति” । अतएवाह वशिष्ठः “पञ्चमी सप्तमी चैव
<>दशम्येकादशी तथा । त्रयोदशी तृतीया च क्षुरकर्म
<>शुभावहा” इति । चकाराद्द्वितीयाऽपि । ननुं सप्तमी
<>त्रयोदश्योर्गलग्रहत्वात्कथं तयोर्ग्रहणम्, यदाह गुरुः
<>“विद्यारम्भोब्रतादेशः क्षौरञ्चैव विशेषतः । गलग्रहे न
<>कर्त्तव्यं यदीच्छेद्दीर्घजीवितमिति” चेत् उच्यते वैदिकं
<>मुण्डनञ्चौलमित्युच्यते तद्विषयको विधिः । अवैदिक
<>मुण्डनं सुखार्थं यत् क्षौरमुच्यते क्षरम्यकर्म क्षौरमिति
[Page2958-b+ 38]
<>सामान्यव्युत्पत्तेरतस्तद्विषयको निषेध इति वयं
<>ब्रूमः । अन्ये देशाचारतो व्यवस्थामाहुस्तदयुक्त
<>विरोधाभावात् । विचैत्रेति । चैत्ररहिते उत्तरा-
<>यणे चूडा स्यात् । शुभाशुभप्रकरणाभिहितो जन्म-
<>मासनिषेधोऽत्रापि ध्येयः । तदाह राजमार्त्तण्डः
<>“उत्तरवर्त्मनि सवितरि चूडाकरणं जगुर्बुधा जवनाः ।
<>चैत्रं हित्वा पापग्रहदिवसं जन्ममासञ्च” । तथा
<>ज्ञेन्दुशुक्रेज्यकानां वारे लग्नांशयोश्चेति सौम्यग्रहवारे
<>सौम्यग्रहाणां लग्ने कर्कमिथुनवृषकन्यातुलाधनुर्मीना-
<>नामन्यतमे लग्ने तेषामेव च नवांशे चूडा स्यात् । “चन्द्र-
<>ज्ञगुरुशुक्राणां वारलग्नांशकेषु चेति” काश्यपीक्तेः ।
<>विशेषमाह पराशरः “सितेज्यसौम्यवारेषु क्षौरं पक्ष-
<>द्वये हितम् । इन्दुवारः सिते पक्षे वाराः शेषा न शो-
<>भनाः” । प्रयोगपारिजाते पापवाराणामप्यपवादः
<>पठितः “पापग्रहाणां वारेऽपि विप्राणां तु शुभो-
<>रविः । क्षत्रियाणां तु भूसूनुर्विट्शूद्राणां शनिः शुभः ।”
<>इति । तथा अस्वभनिधनतनौ भं लग्नं राशिश्च स्वस्य
<>भे स्वभे स्वाभ्यां निधनमष्टमलग्नं तन्न विद्यते यस्मिन्
<>तनौ स्वजन्मजन्मलग्नराशिभ्यामष्टमलग्नरहिते लग्ने
<>चूडा स्यादित्यर्थः । तथा नैधनऽष्टमस्थाने शुद्धि
<>युक्ते शुद्धिः शुक्रव्यतिरिक्तसर्वग्रहराहित्यं तद्युक्ते
<>सति चूडा स्यात् । उक्तञ्च कश्यपेन “नैधने शुद्धि
<>संयुक्ते लग्नराशौ न नैधने” इति । पराशरः “अष्ट-
<>मस्था ग्रहाःसर्वे नेष्टाः शुक्रविवर्जिताः । शुक्रश्च नि-
<>धने क्षौरे सर्वसंपत्करः शिशोरिति” । शाक्रोपेतैरिति ।
<>शाक्रोपेतैज्येष्टायुक्तैर्विमैत्रैरनुराधारहितैर्मृदुचरलघु-
<>भिर्द्वादशभिर्नक्षत्रैरुपलक्षिते काले चूडा स्यात् । यदाह
<>वशिष्ठः “अदितिद्वितये पौष्णद्वितये श्रवणत्रये । हस्ताच्च
<>त्रितये शाक्रे सैन्दवे चौलमीरितम्” । कश्यपोऽपि
<>“दास्रेन्द्वदितिपुष्पेन्द्रभेषु हस्तत्रयेऽपि च । विष्णुत्रये च
<>पौष्णर्क्षे चौलकर्म शुभप्रदमिति” अविहितनक्षत्रेषु
<>जन्मनक्षत्रम्प्रशस्तमित्याह कश्यपः “नवान्नप्राशने चौले
<>व्रतवन्धेऽभिषेचने । शुभदञ्जन्मनक्षत्रमशुभं त्वन्य-
<>कर्म्मणीति” नारदादिवाक्यान्यन्नप्राशनेऽभिहितानि
<>अत्र केचित् जन्मनक्षत्रपदन्तारापरं ज्ञेयमित्याहुः
<>तथाचोक्तं लल्लेन “हित्वैकं जन्मर्क्षन्द्वे तारे जन्म
<>संज्ञिते शुभदे । उद्वाहे चोपनये यात्रायामन्नभोजने
<>क्षुरे कार्ये” इति । तन्न अर्वेदिकक्षुरविषयकत्वात् “जन्म
[Page2959-a+ 38]
<>र्क्षे कर्मनक्षत्रे” इति गुरुवचनमपि तद्विषयमेव वैदिक
<>क्षुरपरञ्चैतत्कश्यपादिवाक्यमिति समञ्जसम् । अथ
<>लग्नबलमाह । आयेति । एकादशषष्ठतृतीयस्थानस्थितैः
<>पापग्रहैश्चोपलक्षिते काले चूडा स्यात् । “अषष्ठान्त्यारिगे
<>चन्द्रे पापैरायारिसंस्थितैः” इति काश्यपोक्तेः” । (१)
<>क्षीणेति । तथा क्षीणचन्द्रः । कुजो मङ्गलः सौरिः
<>शनिः भास्करः सूर्यः एतैः केन्द्रस्थैः क्रमेण यथासङ्ख्यं
<>मृत्युः मरणं, शस्त्रमृतिः शस्त्रान्मृतिः, पङ्गुता खञ्जता
<>ज्वरः प्रसिद्धः एतानि फलानि स्युर्भवेयुः । बुधजीव
<>भार्गवैस्तु केन्द्रस्थैः शुभङ्कल्याणकारि फलं चूडाकर्त्तुः
<>स्यात् तदुक्तं रत्नमालायां “क्षौरर्क्षेषु स्वकुलविधिना
<>चौलमाहुमु नीन्द्राः केन्द्रं यातैर्गुरुभृगुबुधैस्तत्र सूर्ये
<>ज्वरःस्यात् । शस्त्रान्नाशो धरणितनये पङ्गुता चार्क-
<>पुत्रे शीतज्योतिष्यपचिततनौ निश्चितं नाशमेति” । केन्द्र-
<>व्यतिरिक्तस्थानफलमपि तत्रैव “धनव्ययत्रिकोणगैरसद्ग्र-
<>हैर्मृतावपि । क्षुरक्रिया न शोभना शुमैस्तु पुष्टिकारि-
<>णीति” मृतौ तु शुक्र एव शस्तो नान्ये शुभग्रहाः
<>प्रागुक्तपराशरवाक्यस्वरसात् । क्षुरक्रिया चौलम्
<>इष्टतारयेति च पुनरिष्टतारया गोचरप्रकरणोक्तया
<>शुभफलदतारया चूडा स्यात् । उक्तञ्च राजमार्त्तण्डेन
<>“रविशुद्धौ गृहकरणं रविगुरुशुद्धौ व्रतोद्वाहौ ।
<>क्षौरन्ताराशुद्धौ शेषञ्चन्द्राश्रितं कर्मेति” । ज्योतिर्नि-
<>बन्धे “विवाहे सविता, शस्तोव्रतबन्धे वृहस्पतिः ।
<>क्षौरे ताराविशुद्धिश्च, शेषे चन्द्रबलम्बलमिति” ।
<>चौलप्रयोजनमाह वसिष्ठः “सर्वेषामेव वर्णानां
<>चूडाकर्मविधिः स्मृतः । केशमूलं पिता ज्ञेयः, केशाग्रं
<>जननी तथा । चौलेनैवायुषोवृद्धिश्चौलेनैवायुषः क्षयः ।
<>तस्माच्चौलं प्रयत्रेन कारयेद्बुद्धिमान्नरः”
<>व्यवहारनिबन्धे चौलारम्भे विशेषमाह श्रीपतिः”
<>“केशवमानर्त्तपुरं पाटलिपुत्रम्पुरीमहिच्छत्राम् । दिति
<>मदितिञ्च स्मरतां क्षौरविधौ भवति कल्याणमिति” ।
<>यत्तुकैश्चिदुक्तम् “चन्द्रशुद्धिर्यत्र नास्ति तारायाश्च
<>विशेषतः । अक्षौरभेऽपि कर्त्तव्यं वारेण बुधसोमयोः”
<>इति तत्सामान्यक्षौरविषयम् (२) । पीयूषधारा
<>अथ सगर्भायां स्वमातरि सत्यां शिशोश्चौलार्थङ्काल
<>मनुष्टुभाह । पञ्चेति चौलाधिकारिणः शिशो-
<>र्मातुर्गर्भे पञ्चमासेभ्योऽधिके सति चौलं न सत् शुभ
<>फलदातृ नैव स्यात् । अतः पञ्चमासेभ्यः पूर्वञ्चौलङ्कृतं
[Page2959-b+ 38]
<>सच्छुभफलमित्यर्थः तदुक्तं गृह्यपरिशिष्टे “चूखा-
<>कर्म्म न कर्त्तव्यं यस्य मातास्ति गर्भिणी । करोति
<>यदि भन्दात्मा तदा गर्मस्य नाशनम् । पित्रोर्मृतिं
<>वदन्त्येके चतुरव्दोत्तरे स्फुटम्” इति । वसिष्ठः “पुत्र
<>चूडाकृतौ माता गर्भिर्णी यदि वा भवेत् । विपद्यते
<>गुरुश्चैव दम्पती शिशुरव्दतः । गर्भे मातुः कुमारस्य
<>न कुर्य्याच्चौलकर्म च । पञ्चमासादधः कुर्य्यादतऊर्ध्वं
<>न कारयेत्” इति । अस्यापवादमाह । पञ्चेति पञ्चवर्षाधि
<>कस्योल्लङ्घितपञ्चमवर्षस्य शिशोर्मातरि गर्भिण्यामपि सत्यां
<>पञ्चमासादध ऊर्ध्वं विहितकाले चौलमिष्टङ्कल्याणकारि
<>भवेत् । अतो बालो यावत्पञ्चवर्षो न भवति तावत्प
<>र्यन्तं निषेध इत्यर्थः । तदाह नारदः “सूनोर्मा-
<>तरि गर्भिण्यां चूडाकर्म न कारयेत् । पञ्चमाव्दात्
<>प्रागथोर्ध्वं गर्भिण्यामपि कारयेत्” । यदा तूपनयनेन
<>सह चौलञ्चिकीर्षितं तदा विशेषमाह ज्योतिर्नारदः
<>“सहोपनीत्या कुर्य्याच्चेत्तदा दोषो न विद्यते” इति ।
<>अत्र तु पञ्चवर्षाणां न्यूनाधिकभावो नापेक्षितः
<>सर्वापवादकत्वादस्य । एवं पार्थक्येन मौञ्ज्यपि स-
<>गर्भायां संस्कार्यमातरि सत्यां न भवति । तदुक्तम्
<>“सूनोर्मातरि गर्भिण्यां मौञ्जीचूडे न कारयेत् । गते
<>तु पञ्चमे मासे गर्भादीनां मृतिर्भवेत् (३) ।
<>अथ चौले ताराबलमावश्यकमित्युक्तं तत्र दुष्टायां
<>तारायां सत्यामपवादं शालिन्याह तारादौष्ट्ये इति
<>ताराणां दुष्टत्वं गोचरप्रकरणेऽभिहितं तत्तत एवाव
<>धार्यम् । तस्मात्तारादौष्ठ्ये सत्यपि क्षौरञ्चौलं सच्छो-
<>भनं स्यात् । कस्मिन् सति? अब्जे चन्द्रे त्रिकोणगे
<>नवपञ्चमस्थानस्थिते, अथ वोच्चगे वृषराषिस्थे । अथ वा
<>सौम्यानां बुधगुरुशुक्राणां वर्गे षड्वर्गे अथ वा स्वस्यैव
<>षड्वर्गे सति । उक्तञ्च ज्योतिस्तत्त्वे “सोम्यसुहृन्नि-
<>जवर्गे चन्द्रे तुङ्गगे त्रिकोणगे वापि । क्षौरादिकोप
<>करणे तारादोषो न दोषाय” । आदिशब्देन यात्रा ।
<>“विपत्तारे गुडं दद्यात्” इत्यादयोऽपि तारादौष्ट्यापवादा
<>प्रागुक्तास्तेऽप्यत्रोह्याः । अथ शुभतारायाङ्गुणमाह
<>सौम्ये भे विहिते नक्षत्रे सति अब्जे शोभने चन्द्रे गो-
<>चरोक्ताष्टस्थानस्थे सति दुष्टताराऽसमीचीनतारापि चेत्
<>स्यात्तदा क्षौरयात्रादि मङ्गलकृत्येषु शस्ताऽतिप्रशस्ता
<>निखिलदीषापवादिका स्यादित्यर्थः । तदप्युक्तं ज्योति-
<>स्तत्त्वे “ऋक्षन्दग्धन्तिथी रिक्ता चन्द्रश्चाष्टमगस्तथा ।
[Page2960-a+ 38]
<>तत्सर्वं नाशयेत्तारा षट्पञ्च नवमी तथा । जन्माख्य-
<>द्व्यष्टमी तारा न शुभा नापि निन्दितेति । (४) पी० धा०
<>“अथ चौलादिकृत्ये कालविशेषनिषेधमाह ऋतु
<>मत्या इति । ऋतुः स्त्रीधर्मः स यस्या अस्तीति ऋतु-
<>मती तस्यास्तथा सूतिकाया जातापत्यायाः सूनोः
<>पुत्रस्योपलक्षणत्वात्कन्याया वा चौलोपनयनविवाहा-
<>द्युक्तवक्ष्यमाणकृत्यं नाचरेत् न कारयेत् । उक्तं
<>च प्रचेतसा “यस्य माङ्गलिकं कृत्यन्तस्य माता रज-
<>स्वला । वैधव्यं जायते तत्र नृनार्योः वाणिपीडने” ।
<>पाणिपीडने वैधव्यमन्यत्र मृत्युरित्यर्था । सूतिकाया
<>अपि कर्मानर्हकाल उक्तोविष्णुस्मृतौ । “सूतिकाम्पुत्र
<>वतीं विंशतिरात्रेण कर्म्मणि कारयेत् सासेन स्त्री-
<>जननीनिति” ।
<>अतएव सूतिकाया उक्तकालपर्य्यन्तं कर्मानर्हत्वात्तदपत्य-
<>स्यापि मङ्गलकृत्ये निषेधः । ज्येष्ठेति ज्येष्ठापत्यस्याद्य-
<>गर्भस्य पुत्रस्य कन्याया वा व्रतवन्धविवाहादि शुभकृत्यं
<>ज्यैष्ठमासे न भवति उक्तञ्च रत्नमालायाम् “आद्यगर्भ-
<>दुहितुः सुतस्य वा ज्यैष्ठमासि न च जातु मङ्गलमिति”
<>कैश्चिदिति । मार्गेऽपि मार्गशीर्षमासेऽपि केश्चिदाचार्य्यै-
<>राद्यगर्भसुतकन्ययोर्मङ्गलकृत्यं नेष्यते तदाह वात्स्यः
<>“मार्गे मासि तथा ज्यैष्ठे विवाहं चौलमेव च । ज्येष्ठपुत्र
<>दुहित्रोश्च न कुर्वीत व्रतं तथा” । भरद्वाजोऽपि “मार्ग-
<>शीर्षे तथा ज्यैष्ठे क्षौरं परिणयं व्रतम् । आद्यपुत्र-
<>दुहित्रोश्च यत्नतः परिवर्जयेत्” । अस्मादेव ज्ञापकात्
<>द्वितीयादिगर्भपुत्रदुहित्रोर्ज्यैष्ठे मार्गशीर्षे च न मङ्ग-
<>लकृत्यानां निषेधः किं तु विधिरिति प्रतिमाति”
<>पी० धा० ।
<LEND>
