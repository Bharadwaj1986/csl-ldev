<L>14405<pc>2146,a<k1>कुशध्वज<k2>कुशध्वज
कुशध्वज¦ पु० जनकस्य नृपस्यानुजे भ्रातरि । “तस्य पुत्रद्वयं
जज्ञे धर्म्मज्ञस्य महात्मनः । ज्येष्ठोऽहमनुजोवीरोमम
भ्राता कुशध्वजः” रामा० आ० का० ७१ स० “जन-
कोक्तिः । तस्य राज्यञ्च साङ्काश्यनगरआसीत् यथोक्तं
तत्रैव “साङ्काश्ये भ्रातरं शूरमभ्यषिञ्चं कुशध्वजम्” ।
“भ्राता यवीयान् धर्म्मज्ञ ऐषराजा कुशध्वजः” सच
भरतशत्रुघ्नयोः श्वशुरः तत्कथा तत्रैव ७२ सर्गे दृश्यां
“निमिवंशज जनकस्यात्मजे नृपभेदे “स्वर्ण्णरोमा सुतस्तस्य
ह्रस्वरोमा व्यजायत । ततः सीरध्वजोजज्ञे यज्ञार्थं
कर्षतो महीम् । सीता सीराग्रतोजाता यस्मात्
सीरध्वजः स्मृतः । कुशध्वजस्तस्य पुत्रस्ततो धर्म्मध्वजो
नृपः” इति भाग० ९ । १३ । १२ । अनयोर्विरोधः कल्प-
भेदात् समाधेयः “पार्थिवीमुद्वहद्रघूद्वहो लक्ष्मण-
स्तदनुजामथोर्म्मिलाम् । यौ तयोरवरजौ वरौजसौ तौ
कुशध्वजसुते सुमध्यमे” रघुः
<LEND>
