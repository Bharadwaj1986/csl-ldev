<L>17677<pc>2609,a<k1>गुणातीत<k2>गुणातीत
गुणातीत¦ पु० गुणान् सत्वादिगुणधर्म्मात् सुखदुःखादीन-
तीतः । १ परमेश्वरे स्थितप्रज्ञे २ आत्मज्ञे च । गुणातीत-
ताकारणसहितं तल्लक्षणमुक्तं गीतायां यथा
<फ्>“गुणानेतानतीत्य त्रीन् देही देहसमुद्भवान् ।
जन्ममृत्युजरादुःखैर्विमुक्तोऽमृतश्नुते । अर्ज्जुन उवाच ।
कैर्लिङ्गैस्त्रीन् गुणानेतानतीतो भवति प्रभो! । किमा-
चारः कथं चैतांस्त्रीन् गुणानतिवर्त्तते । श्रीभगवा-
नुवाच । प्रकाशञ्च प्रवृत्तिञ्च मोहमेव च पाण्डव! ।
न द्वेष्टि संप्रवृत्तानि निवृत्तानि न काङ्क्षति । उदासी-
नवदासीनोगुणैर्योन विचाल्यते । गुणा वर्त्तन्त इत्येवं
[Page2609-b+ 38]
योऽवतिष्ठति नेङ्गते । समदुःखसुखः स्वस्थः समलोष्ट्राश्म-
काञ्चनः । तुल्यप्रियाऽप्रियो धीरस्तुल्यनिन्दात्मसंस्तुतिः ।
मानापमानयोस्तुल्यस्तुल्यो मित्रारिपक्षयोः । सर्वारम्भ-
परित्यागी गुणातीतः स उच्यते । माञ्च योऽभ्यभि-
चारेण भक्तियोगेन सेवते । स गुणान् समतीत्यैतान्
ब्रह्मभूयाय कल्पते” ।
<LEND>
