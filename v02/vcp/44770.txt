<L>44770<pc>5188,b<k1>संस्कार<k2>संस्कार
संस्कार¦ पु० सम् + कृ--सुट् च । सतोगुणान्तराधानरूपे १ प्र-
<>तियत्ने यथा अलङ्कारादेरस्त्रादेर्वस्त्रादेश्च उद्दीपनलिशा-
<>नमार्जनादयः, दर्पणादेर्निर्मलीकरणादिः ब्राह्मादेश्च
<>यज्ञाङ्गतासम्पदानाय वैदिकमार्गेण प्रोक्षणादिः । स च
<>“संस्कारः पुंस एवेष्टः प्रोक्षभ्य क्षणादिषु” कुसुमा०
<>उक्तेः पुरुषस्यैव धर्मः” न्यायभतम् । प्रोक्षिता
<>एव ब्रीहयः पुरोडाशाय कल्पन्ते नाप्रोक्षिता इति
<>प्रोक्षणादिजन्यसंस्कारोयज्ञाङ्गपुरडाशेष्विति द्रव्यधर्मः मी-
<>मांसकाः । एवं स्नालाचमनादिजन्याः संस्कारा देहे
<>उत्पद्यमाना अपि” तदभिमानिजीवे कल्प्यन्ते इति
<>वेदान्तिनः । २ स्मृतिहेतौ अनुभवजत्ये आत्मवृत्तिगुणभेदे
<>पृथिव्यादिचतुष्टयस्थे ३ वेगाख्ये गुणे, यथावस्थिततया-
<>स्थापनप्रयोजफे स्थितिस्थापनाख्ये ४ गुणभेदे च
<P>“संस्कारभेदो वेगोऽथ स्थितिस्थापकभावने । मूर्त्त-
<>मात्रे तु वेगः स्यात् कर्मजो वेगजः क्वचित् । स्थिति-
<>स्थापकसंस्कारः क्षितौ केचिच्चतुर्प्वपि । अतीन्द्रियः स
<>विज्ञेवः क्वचित् स्मन्देऽपि कारणम् । भावनाख्यस्तु
<>संस्कारो जोववृत्तिरतीन्द्रियः । उपेक्षानात्मकस्तस्य
<>निश्चपः कारणं भवेत् । स्मरणे प्रत्यनिज्ञायामप्यसौ हेतु-
<>रुच्यत” भाषा० “नित्यः संस्कारो नास्ति वेगस्तु द्विविधः
<>कर्मजवेगजभेदात् तत्र शरादौ नोदनजनितेन कर्मणा
<>वेगो जन्यते तेग च पूर्वकर्मनाशादुत्तरं कर्म एवमुत्तरो-
<>त्तरमपि कर्म जायते । वेगं विना कर्मणः कर्मान्तरा-
<>जनकत्वात् “षूर्वकर्मनाशे उत्तरकर्मोत्पत्तिश्च न स्यात् ।
<>यत्र वेगवता कपालेन जनिते घटे वेगो जन्यते तत्र
[Page5189-a+ 38]
<>वेगजो वेगः । स्थितिस्थापकसंस्कारश्चातीन्द्रियः आ-
<>कृष्टशाखादीनां परित्यागे यत् पूर्वदेशगमनं तत्र स्थिति-
<>स्थापकोहेतुः । उपेक्षानात्मकानश्चयेन भावनाख्यसंस्कारो
<>जन्यते स च स्मरणे प्रत्यभिज्ञायां च हेतुः जीववृत्तिः
<>रतीन्द्रियश्च स च चरमफलनाश्यः क्वचित्ंरोगादिनाश्यः
<>क्वचित् कालनाश्यः” सि० मु० अन्ये तु समानविषयकं
<>स्मरणमेव संस्कारनाशकम् अतएव “जायते च पुनः-
<>पुनःस्मरणाददृढतमसंस्कारः” इति दीधिकृत् इत्याहुः ।
<P>संस्कारत्वं तु न जातिरिति चषकादौ व्यवस्थापितम् ।
<>५ शास्त्राभ्यासजन्यव्युत्पत्तौ, व्याकरणोक्तदिशा शब्दानां
<>६ साधनप्रकारे, विप्रादीनां वैदिककर्मार्हत्वप्रयोजके ७ गर्भा-
<>धानादौ क्रियाकलापे ८ पाके च । विप्रादीनां देहसं-
<>स्काराश्च अष्टाचत्वारिंशत् तच्छब्दे ५१० पृ० दर्शिताः ।
<>हूदानीन्तनानां तु गर्भाधानाद्याविवाहान्ताः दशविधाः
<>प्रसिद्धाः । तेषां च देह दोषनाशकता यथोक्तं हारीतेन
<>“गर्भाधानवदुपेतो ब्रह्मगर्भं संदंदाति पुंसवनात् पुंसी-
<>करोति फलस्थापनात् मातापितृजपाष्मानमपोहति
<>रेतोरक्तमर्भोपघातः पञ्चगुणो जातकर्मणा प्रथममपो-
<>हति नामकरणेन द्वितीयं प्राशनेन तृतीयं चूडाकर-
<>णेन चतुर्थं स्नापनेन पञ्चममेतैरष्टाभिः संस्कारैर्गर्भा-
<>पष्ठातात् पूतो भवति” । “स्नापनं समावर्त्तनम्” उप-
<>तयनस्य वेदग्रहणार्थत्वम् विवाहस्याग्निसाध्यस्मार्त्त-
<>कार्यार्थत्वमितिविषेकः अतो दशविधाः । “गर्भाधानमृतौ
<>पुंसः करणं स्पन्दनात् पुरा । षष्ठेऽष्टमे वा सीमन्तः
<>प्रसवे जातकर्म च । अहन्येकादशे नाम चतुर्थे मासि
<>निष्कमः । षष्ठेऽन्नप्राशनं मासि चूडा कार्य्यायथाकु-
<>लम् । एवमेनः शमं यति वीजगर्भसमुद्भम्” याज्ञ० ।
<>अत्र जातकर्मनिष्क्रामावधिकौ संस्कारौ बीजादिदोषनि-
<>वारकतयोक्तौ । अग्निस्थापनार्थश्च पञ्चविधः भूसस्कारः
<>गृह्ये दर्शितः ते च समूहनमुपलेपनमुल्लेस्यनं सिकतो-
<>द्धरणमभ्युक्षणञ्चेति । दीक्षणीयतान्त्रिकमन्त्रसंस्काराश्च
<>द्रशविधाः दीक्षा० त० दर्शिता यथा
<>शारदायाम् “मन्त्राणां दश कथ्यन्ते संस्काराः सिद्धि-
<>दायिनः । जननं जीवन पश्चात्ताडनं बोधनं तथा ।
<>अथाभिषेको विमलीकरणाप्यायने तथा । तर्पणं दीपनं
<>गुप्तिर्दशैता मन्त्रसंस्क्रियाः मन्त्राणां, मान्त्रिकायन्त्रादु-
<>द्धारो जननं स्मृतम् प्रणवान्तरितान् कृत्वा मन्त्रवर्णान्
<>जपेत् सुधीः । एतज्जीवन२ मित्याहुमन्त्रतन्त्रविशारदाः ।
[Page5189-b+ 38]
<>मन्त्रवर्णान् समालिख्य ताडयेच्चन्दनाम्भसा । प्रत्येकं
<>वायुना मन्त्री ताडन ३ तदुदाहृतम्” । वायुना वायु-
<>वीजन “यमित्यनेन तं मन्त्री प्रसूनै करवीरजैः ।
<>तन्मन्त्राक्षरसंख्यातैहन्याद् यान्तेन बोधनम् ४” । यान्ते न
<>रमिमनन इति “स्वतन्त्रोक्तविधानेन मन्त्रो मन्त्रार्ण-
<>संख्यया । असत्थपल्लवैर्मन्त्रमभिषिञ्चेद्विशुद्धय । स्वतन्त्रो
<>विधानेन मूर्ध्नि तोयेन देशिकः । नमोऽन्तं मन्त्रमुच्चार्य्य
<>तदन्ते देवताभिधाम् । द्वितीयान्तामहं पश्चादभिषिञ्चा-
<>म्यनेन तु । तौयैरञ्जलिबद्धैश्चाप्यनिषिञ्चेत् स्वमुर्द्धनि ५” ।
<>स्वतन्त्रोक्तविधानेन पुरश्चर्य्याप्रकरणोक्तविहिताञ्जलिना
<>इत्यभिहितेन “सभिन्त्य मनसा मन्त्रं ज्योतिर्मन्त्रेण
<>निर्दहेत् । मन्त्रे मलत्रयं मन्त्री विमलीकरण ६ न्त्विदम्” ।
<>मलत्रयं मायिकं कार्मिणं मानसरूपम् “तारव्योमाग्नि-
<>मनुयुग्दन्तो ज्योतिर्मनुर्मतः” । तारः प्रणवः व्योम ह-
<>कारः अग्नीरेफः मनुरीकारः तद्युक्तोदन्तोऽनुस्वारः ।
<>तेन ओम् ह्रौं इतिमन्त्रः । “कुशोदकेन मन्त्रेण प्रत्यर्ण
<>प्रोक्षणं मनोः” । प्रत्यर्णं प्रत्यक्षरम “तेन मन्त्रेण विधि-
<>वदेतदाप्यायन ७ मतम् । मन्त्रेण वारिणा मन्त्रतर्पणं
<>तर्पणं ८ मतम्” । मन्त्रेण मूलमन्त्रेण । “मूलमन्त्रं स-
<>मुच्चार्य्य तदन्ते देवताभिधाम् । द्वितीयान्तामहं पश्चात्त
<>र्पयामि नमोऽन्तकम्” । इति पुरश्चर्य्योक्षक्रमेण लिखितम-
<>न्त्राधाररूपयन्त्रे । “तारमायारमायोगोमनोर्दीपन ९ मु-
<>च्यते” । तारः ओम् माया ह्रीं रमा श्रीम् “जप्यमा-
<>नस्य मन्त्रस्य गोपन १० न्त्ववकाशनम् । संस्कारा दश-
<>संख्याताः मर्वतन्त्रेषु गोपिताः । यान् कृभा सम्प्र-
<>दायालं मन्त्री वाञ्छितमश्नुते” ।
<>देवप्रतिष्ठाङ्गसंस्काराश्च देवताप्रतिष्ठाशब्द ३७२३ पृ० दृश्याः ।
<>अन्येऽपि तत्तत्क्रत्वङ्गसंस्कारास्तत्तद्ग्रन्थे दृश्याः ।
<LEND>
