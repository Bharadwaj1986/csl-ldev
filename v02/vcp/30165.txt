<L>30165<pc>4195,b<k1>पञ्चशिख<k2>पञ्चशिख
पञ्चशिख¦ पु० मुनिभेदे तस्योत्पत्त्यादिकं वामनपु० ५० अ०
उक्तं यथा “धर्मस्याहिंसा भार्य्या या तस्यां पुत्र
चतुष्टयम् । सम्प्राप्तं मुनिशार्दूल । योगशास्त्रविचार-
कम् । ज्येष्ठः सनत्कुमारोऽभद्धितीयश्च सनातनः ।
तृतीयः सनको नाम चतुर्थश्च सनन्दनः । सांख्यवेत्तार
मपरं कपिलं वोढुमासुरिम्! दृष्ट्वा पञ्चशिखं श्रेवं
योगयुक्तं तपोनिधिम् । ज्ञानयोगं न ते दद्युर्ज्यायां
सोऽपि कनीयसाम्” । भा० शा० २१८ अ० तस्य नामनिरु-
क्तिरन्यथोत्पत्तिश्चोक्ता यथा “तत्र पञ्चशिखो नाम का-
पिलेयो महामुनिः । परिधावन् महीं कृत्स्नां जगाम
मिथिलामथ । सर्वसन्न्यासधर्माणां तत्त्वज्ञानविनिश्चये ।
सु पर्य्यवसितार्थश्च निर्द्वन्द्वो नष्टसंशयम् । ऋपीणामाहु-
रेकं यं कामादवसितं नृषु । शाश्वतं सुखमत्यन्तमन्वि-
च्छन्तं सुदुर्लभम् । यमाहुः कपिलं सांख्याः परमर्षिं
प्रजापतिम् । स मन्ये तेन रूपेण विस्मापयति हि स्व-
यम् । आसुरेः प्रथमं शिष्यं यमाहुश्चिरजीविनम् ।
पञ्चस्रोतसि यः सत्रमास्ते वर्षसहस्रिकम् । यत्र चा-
सीनमागम्य कापिलं मण्डलं महत् । पञ्चस्रीतसि नि-
ष्णातः पञ्चरात्रविशारदः । पञ्चज्ञः पञ्चकृत् पञ्चगुणः
[Page4196-a+ 38]
पञ्चशिखः स्मृतः । पुरुषावस्थमव्यक्तं परमार्थं न्यवे-
दयत् । इष्टसत्रेण सम्पृष्टो भूयश्च तपसासुरिः ।
क्षेत्रक्षेत्रज्ञयोर्व्यक्तिं वुबुघे देवदर्शनः । यत्तदेकाक्षरं
ब्रह्म नानारूपं प्रदृश्यते । आसुरिर्मण्डले तस्मिन्
प्रतिपेदे तदव्ययम् । तस्य पञ्चशिखः शिष्यो मनुष्यो
वयसा भृतः । ब्राह्मणी कपिला नाम काचिदासीत्
कुटुम्बिनी । तस्याः पुत्रत्वमागम्य स्त्रियाः स पिबति
स्तनौ । ततः स कापिलेयत्वं लेभे बुद्धिञ्च नैष्ठिकीम् ।
एतन्मे भगवानाह कापिलेयस्य सम्भवम् । तस्य तत्का-
पिलेयत्वं सर्ववित्त्वमनुत्तमम्” ।
<LEND>
