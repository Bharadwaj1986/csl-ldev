<L>30560<pc>4227,b<k1>पद्मराग<k2>पद्मराग
पद्मराग¦ न० पद्मस्येव रागोऽस्य । रक्तवर्णमणिभेदे तल्लक्ष-
<>णादि वृ० सं० ४० उक्तं यथा
<>“सौगन्धिककुरुविन्दस्फटिकेभ्यः पद्मरागसम्भूतिः ।
<>सौगन्धिकजा भ्रमराञ्जनाब्जजम्बुरसद्युतयः । कुरु-
<>विन्दुभवाः शबला मन्दद्युतयश्च धातुभिर्विद्धाः । स्फटिक-
<>भवा द्युतिमन्तो नानावर्णा विशुद्धाश्च । स्निग्धः प्रभा-
<>नुलेपी स्वच्छोऽर्चिष्मान् गुरुः सुसंस्थानः । अन्तःप्रभाऽ-
<>तिरागा मणिरत्नगुणाः समस्तानाम् । कलुषा मन्द-
<>द्युतयो लेखाकीर्णाः सधातवः खण्डाः । दुर्विद्धा न
<>मनोज्ञाः सशर्कराश्चेति मणिदोषाः । भ्रमरशिखिक-
<>ण्टवर्णो दीपशिखासमप्रभो भुजङ्गानाम् । भवति मणिः
<>किल मूर्धनि योऽनर्घो वै स विज्ञेयः । यस्तं बिभर्त्ति
<>मनुजाधिपतिर्न तस्य दोषा भवन्ति विषरोगकृताः
<>कदाचित् । राष्ट्रे च नित्यमभिवर्षति तस्य देवः शत्रूंश्च
<>नाशयति तस्य मणेः प्रभावात् । षड्विंशतिः सहस्रा-
<>ण्येकस्य मणेः पलप्रभाणस्य । कर्षत्रयस्य विंशतिरुप-
<>दिष्टा पद्मरागस्य । अर्द्वपलस्य द्वादश कर्षस्यैकस्य षट्
<>सहस्राणि । यच्चाष्टमाषैतं तस्य स हस्त्रत्रयं मूल्यम् ।
<>माषकचतुष्टयं दशशतक्रयं द्वौ तु पञ्चशतमूल्यौ । परि-
<>कल्प्यमन्तराले मूल्यं हीनाधिकगुणानाम् । वर्णमूल-
<>स्यार्धं तेजोहीनस्य मूल्यमष्टांशः । अल्पगुणो बहुदोषो
<>मूल्यात् । प्राप्नोति विंशांशम् । आधूम्रं व्रणवहुलं
<>स्वल्पगुणं चाप्नुयादुद्विंशभागम् । इति पद्मरागभूल्यं
<>पूर्वाचार्य्यैः समुद्दिष्टम्” । युक्तिकल्पतरौ चात्रविशेषो यथा
<>“सिंहले तु भवेद्रक्तं पद्मरागमनुत्तमम् । पीतं काण
<>पुरोद्भूतं कुरुविन्दमिति स्मृतम् । अशोकपल्लवच्छाय-
<>ममुं सौगन्धिकं विदुः । तुम्बुरे छायया नीलं नील-
<>गन्धि प्रकीर्त्तितम् । उत्तमं सिंहलोद्भूतं निकृष्टं तु-
<>म्बुरोद्भवम् । मध्यमं मध्यजं ज्ञेयं माणिक्यं क्षेत्रभे-
<>दतः” तथा “बन्धूकगुञ्जाशकलेन्द्रगापजवासनासृक्
[Page4228-a+ 38]
<>समवर्णशोभाः । भ्राजिष्णवो दाडिमवीजवर्णास्तथा परे
<>किंशुकपुष्पभासः । सिन्दूरपद्मोत्पलकुङ्कुमानां ला-
<>क्षारसस्यापि समानवर्णाः । सान्द्रेऽतिरागे प्रभया
<>स्वयैव भान्ति स्वलक्ष्या स्पुटमध्यशोभाः । भानोश्च भासा
<>मनुवेधयोगमासाद्य रश्मिप्रकरेण दूरम् । पार्श्वानि
<>सर्वाण्यनुरम्लयन्ति गुणोपपन्नाः स्फटिकप्रसूताः । कुसु-
<>म्भनीलीव्यतिमिश्ररागप्रत्यग्ररक्ताम्बरतुल्यभासः । तथा
<>परेऽरुष्करकण्टकारीपुष्पत्विषो हिङ्गुलकत्विषोऽन्ये । च-
<>कोरपुंस्कोकिलसारसानां नेत्रावभासश्च भवन्ति केचित् ।
<>अन्ये पुनर्नातिविपुष्पितानां तुल्यत्विषः कोकनदोदरा-
<>णाम् । प्रभावकाठिन्यगुरुत्वयोगैः प्रायः समानाः स्फ-
<>टिकोद्भदानाम् । आनीलरक्तोत्पलचारुभासः सौग-
<>न्धिकाख्या मणयो मवन्ति । यो मन्दराभः कुरुविन्द-
<>जेषु स एव जातः स्फटिकोद्भवेषु । निरर्चिषोऽन्तर्बहु-
<>लीभवन्ति प्रभाववन्तीऽषि न तत्समानाः । ये तु रावण
<>गङ्गायां जायन्ते कुरुविन्दकाः । पद्मरागा घनं रागं
<>बिभ्राणाः स्वस्फुटार्च्चिषः । वर्णानुयायिनस्तेषामन्ध्रदेशे
<>तथाऽपरे । न जायन्ते तु ते केचित् मूल्यलेशमवाप्नुयुः ।
<>तथैव स्फटिकोत्थानां देशे तुम्बुरसंज्ञके । सधर्माणः
<>प्रजायन्ते स्वल्पमूल्या हि ते स्मृताः” । जात्यादि “मा-
<>णिक्यस्य प्रवक्ष्यामि यथा जातिचतुष्टयम् । व्रह्मक्ष-
<>त्रियवैश्याश्च शूद्रश्चाथ यथाक्रमम् । रक्तश्वेतो भवेद्वि-
<>प्रस्त्वतिरक्तस्तु क्षत्रियः । रक्तपीती भवेद्वैश्यो रक्तनी-
<>लस्तथाऽन्त्यजः । पद्मरागो भवेद्विप्रः कुरुविन्दस्तु बा-
<>हुजः । सौगन्धिको भवेद्वैश्यो मांसखण्डस्तथान्त्यजः ।
<>शोणपद्मसमाकारः खदिराङ्गारसप्रभः । पद्मरागो
<>द्विजः प्रोक्तश्छायाभेदेन सर्वदा । गुञ्जासिन्दूरबन्धूक-
<>नागरङ्गसमप्रभः । दाडिमीकुसुमाभासः कुरुविन्दस्तु
<>बाहुजः । हिङ्गुलाभाशोकपुष्पाभमोषत्पीतलोहितम् ।
<>जवालाक्षारसप्रायं वैश्यं सौगन्धिकं विदुः । आरक्तः
<>कान्तिहीनश्च चिक्वणश्च विशेषतः” । मांसखण्डसमा-
<>भासो ह्यन्त्वजः पापनाशनः” । तद्दोषादि “माणिक्यस्य स-
<>माख्याता अष्टौ दोषा मुनीश्वरेः । द्विच्छायञ्च द्विरूपञ्च
<>सम्भेदः कर्करन्तथा । अशोभनं कोकिलञ्च जलं धूम्राभि-
<>घञ्च वै । गुणाश्चत्वार आख्याताश्छायाः षोडश की-
<>र्त्तिताः” । छायास्तु पूर्वोक्ता एव “छाया द्वितयसम्बन्धाद्
<>द्विच्छायं बन्धुनाशनम् । द्विरूपं द्विपदं तेन माणिक्येन
<>पराभवः । सम्भेदी भिन्नमित्युक्तः शस्त्रवातविधाथकः ।
[Page4228-b+ 38]
<>कर्करं कर्करायुक्तं पशुबन्धु विनाशकृत् । दुग्धेनेव समा-
<>लिप्तं मणेः पुटकमुच्यते । अशोभनं समुद्दिष्टं माणिक्यं
<>बहुदुःखकृत् । मधुविन्दुसमच्छायं कोकिलं परिकीर्त्ति-
<>तम् । आयुर्लक्ष्मीर्यशो हन्ति सदोषं तन्न धारयेत् ।
<>रागहीनं जलं प्रोक्तं धनधान्यापवादकृत् । धूम्रं धूमस-
<>माकारं वैद्युतं भयमावहेत्” । तथा “शोभाद्वितयवन्तो
<>ये मणयः क्षतिकारकाः । उभयत्र पदं येषां तेन च
<>स्वात् पराभवः । भिन्नेन युद्धे मृत्युः स्यात् कर्करं
<>धननाशकृत् । दुग्धेनेव समालिप्तः पुटके यस्तु सम्भवेत् ।
<>दुःखकृत् स समाख्यातो न नृपैरक्षणीयकः । मधु-
<>विन्दुसमा शोभा कोकिलानां प्रकीर्त्तिता । तेषां च
<>बहुभेदाः स्युर्न ते धार्य्या कदाचन” । अथ गुणाः “गुरु
<>त्वं स्निग्धता चैव वैमल्यमतिरक्तता । वर्णाधिकं
<>गुरुत्वञ्च स्निग्धता समताऽच्छता । अर्चिष्मत्ता महत्ता च
<>मणीनां गुणसंग्रहः” । फलम् “ये कर्कराश्छिद्रमलोप-
<>दिग्धाः प्रभाविमुक्ताः परुषा विवर्णाः । न ते प्रशस्ता-
<>मणयो भवन्ति समानतो जातिगुणैः समस्तैः । दोषोप-
<>सृष्टं मणिमप्रबोधाद्विभर्त्ति यः कश्चन कञ्चिदेकम् ।
<>तं बन्धुदुःखायसबन्धवित्तनाशादयो दोषगुणाः भ-
<>जन्ते । सपत्नमध्येऽपि कृताधिवासं प्रमादवृत्तावपि
<>वर्त्तमानम् । न पद्मरागस्य महागुणस्य भर्त्तारमापत्
<>समुपैति काचित् । दोषोपसर्गप्रभवाश्च ये ते नोपद्रवास्तं
<>समभिद्रवन्ति । गुणैः स मुख्यैः सकलैरुपेतो यः पद्मरागं
<>प्रयतो बिभर्त्ति” । परीक्षा यथा “बालार्ककरसंस्पर्शात्
<>यः शिखां लोहितां वमेत् । रञ्जयेदाश्रयं वापि स
<>महागुण उच्यते । दुग्धे शतगुणे क्षिप्तो रञ्जयेद्यः सम-
<>न्ततः । वमेच्छिखां लोहितां वा पद्मरागः स उत्तमः ।
<>अन्धकारे महाघोरे यो न्यस्तः सन्महामणिः । प्रका-
<>शयति सूर्य्याभः सु ग्नेष्ठः पद्मरागकः । पद्मकोषे तु
<>यन्न्यस्तं विकाशयति तत्क्षणात् । पद्मरागवरो ह्येष
<>देवानामपि दुर्लभः । सर्वारिष्टप्रशमनाः सर्वसम्पत्ति-
<>दायकाः । चत्वारस्तु मयोद्दिष्टा गुणिनश्च यथोत्तरम् ।
<>यो मणिर्दृश्यते दूराज्ज्वलदग्निसमच्छविः । वंशकान्वितः
<>स विज्ञेयः सर्वसम्पत्तिकारकः । पञ्चसप्तनवविंशतिरागः
<>क्षिप्त एव सकलः खलु वस्त्रे । वर्जयेद्वमति वा कर-
<>जालमुत्तरोत्तरमहागुणिनस्ते । नीलं रसं दुग्धरसं
<>जलं वा ये रञ्जयन्ति द्विशतप्रमाणम् । ते ते यथापूर्व-
<>सतिप्रशस्ताः सौभाम्यसम्पत्तिविधानदाश्च” । परि-
[Page4229-a+ 38]
<>माणम् “गुञ्जाफलप्रमाणस्तु दशसप्तत्रिगुञ्जकान् ।
<>पद्मरागस्तुलयति यथापूर्वं महागुणः । क्रोष्टुकोल
<>फलाकारो द्वादशाष्टाब्धिगुञ्जकान् । पद्मरागस्तुलयति
<>यथापूर्वं महागुणः । यदरीफलतुल्यो यः स्वरदिग्-
<>वसुमाषकः । तथा धात्रीफलत्रिंशद्विंशतिद्व्यष्टमा-
<>षकः । तथाक्षफलतुल्यो यो वह्निपक्षैकमाषकः ।
<>ताम्बूलफलमानो यश्चतुस्त्रिद्विकतोलकः । विम्बीफल-
<>समाकारो बसुषड्दशतोलकः । अतःपरं प्रमाणेन
<>मानेन च न लभ्यते । यदि लभ्येत पुण्येन तदा सिद्धि-
<>मवाप्नुयात् । केचिच्चारुतराः सन्ति जातीनां प्रति-
<>रूपकाः । विजातयः प्रयत्नेन विद्वांस्तानुपलक्षयेत् ।
<>कलसपुरोद्भवसिंहलतुम्बुरुदेशोत्थमुक्तमालीयाः । श्री-
<>पर्णिकायाः सदृशा विजातयः पद्मरागाणाम् । तुषोप-
<>सर्गात् कलसाभिधानमाताम्रभावादपि तुम्बुरोत्थम् ।
<>कार्ष्ण्यात्तथा सिंहलदेशजातं मुक्तामिधानं नभसः स्वभा-
<>वात् । श्रीपर्णकं दीप्तिनिराकृतित्वाद्विजातिलिङ्गा-
<>श्रय एष भेदः” । तथा “स्नेहप्रदेहो मृदुता लघुत्वं
<>विजातिलिङ्गं खलु सर्वजन्यम् । यः श्यामिकां पुष्यति
<>पद्मरागो यो वा तुषाणाभिव चूर्णमध्यः । स्नेहपदिग्धो
<>न च यो विभाति यो वा प्रमृष्टः प्रजहाति दीप्तिम् ।
<>आक्रान्वमूर्द्धा च तथाङ्गुलिभ्यां यः कालिकां पार्श्वगतां
<>बिभर्त्ति । सम्प्राप्य चोत्क्षेपपथानुवृत्तिं विभर्त्ति यः
<>सर्वगुणानतीव । तुल्यप्रमाणस्य च तुल्यजाते यो वा
<>गुरुत्वेन भवेन्न तुल्यः । प्राप्यापि रत्नाकरजां स्वजातिं
<>लक्षेत् गुरुत्वेन गुणेन विद्वान् । अप्रणश्यति सन्देहे
<>शिलायां परिथर्षयेत् । घृष्टो योऽत्यन्तशोभावान् परि-
<>माणं न मुञ्चति । स ज्ञेयः शुद्धजातिस्तु ज्ञेयाश्चान्ये
<>विजातयः । स्वजातकसमुत्थेन विलिखेद्वा परस्परम् ।
<>वज्रं वा कुरुविन्दं वा विमुच्यान्योन्यकेन चेत् । न शक्यं
<>सेखनं कर्तुं पद्मरागेन्द्रनीलयोः । जात्यस्य सर्वेऽपि
<>मणेर्न जातु विजातयः कान्तिसमानवर्णाः । तथापि
<>नानाकरणार्थमेवं भेदप्रकारः परयोः प्रदिष्टः । गुणोप-
<>यन्नेन सहावबद्धो मणिस्तु धार्य्यो विगुणेन जात्यः । न
<>कौस्तुभेनापि सहावबद्धं विद्वान् विजातिं बिभृयात्
<>कदाचित् । चण्डाल एकोऽपि यथा द्विजातीन् समेत्य
<>भूरीनपहन्त्ययत्नात् । तथा गणीन् भूरिगुणोपपन्नान्
<>शक्नोति विद्रावयितुं विजातः” । तस्य मूल्यम् “वाला-
<>र्कामिमुखं कृत्वा दर्पणे धारयेन्मणिम् । तत्र कान्ति-
[Page4229-b+ 38]
<>विभागेन छायाभागं विनिर्दिशेत् । वन्रस्य यत्तण्डुल-
<>संख्ययोक्तं मूल्यं समुन्मेपितगौरवस्य । तत् पद्मरागस्य
<>गुणान्वितस्य स्यान्माषकाख्यातुलितस्य मूल्यम् । यन्मूल्यं
<>पद्मरागस्य सगुणस्य प्रकीर्त्तितम् । तावन्मूल्यं तथा
<>शुद्धे कुरुविन्दे विधीयते । सगुणे कुरुविन्दे च याब-
<>न्मूल्यं प्रकीर्त्तितम् । तावन्मूल्यं चतुर्थांशहीनं स्याद्वै
<>सुगन्धिके । यावन्मूल्यं समाख्यातं वैश्यवर्णे च सूरिभिः ।
<>तावन्मूल्यं चतुर्थांशात् हीयते शूद्रजन्मनि । पद्मरागः
<>पलं यस्तु धत्ते लाक्षारसप्रभः । कार्षापणसहस्राणि
<>त्रिंशन्मूल्यं लभेत सः । इन्द्रतीलकसङ्काशः कर्षत्रय
<>धृतो मणिः । द्वाविंशतिसहस्रार्णा तस्य मूल्यं विनि-
<>र्दिशेत् । एको नोनूयते यस्तु जवाकुसुमसन्निभः ।
<>कार्षापणसहस्राणि तस्य मूल्यं चतुर्दश । बालादित्य
<>द्युतिनिभः कर्षं यस्तु प्रतुल्यते । कार्षापणशतानान्तु
<>मूल्यं सद्भिः प्रकीर्त्तितम् । यस्तु दाडिमपुष्पाभः कर्षा-
<>र्द्धेन तु सम्मितः । कार्मापणशतानान्तु विंशतिं मूल्य-
<>मादिशेत् । चत्बारो माषका यस्तु रक्तोत्पलदलप्रभः ।
<>मूल्यं तस्य विधातव्यं सूरिभिः शतपञ्चकम् । द्विमाषको
<>यस्तु गुणैः सर्वैरेव समन्वितः । तस्य मूल्यं विधातव्यं
<>द्विशतं तत्त्ववेदिभिः । माषकैकमितो यस्तु पद्मरागो
<>गुणान्वितः । शतकसम्मितं वाच्यं मूल्यं रत्मविचक्षणैः ।
<>अतो न्यूनप्रमाणास्तु पद्मरागा गुणोत्तराः स्वर्ण-
<>द्विगुणमूल्येन मूल्यं तैषां प्रकल्पयेत् । कार्षापणः समा-
<>ख्यातः पुराणद्वयसम्प्रितः । अन्ये कुसुम्भपानीयमञ्जि-
<>ष्ठोदकसन्निभाः । कार्षाया इति विख्याताः स्फटिक-
<>प्रभवाश्च ते । तेषां दोषान् गुणान् वापि पद्मराग-
<>वदादिशेत् । मूल्यमल्पन्तु विज्ञेयं धारणेऽल्पफलं तथा ।
<>ब्रह्मक्षत्रियवैश्यान्त्याश्चतुर्धा ये प्रकीर्त्तिताः । चतुर्विधै-
<>र्नृपतिभिर्धार्य्या सम्पत्तिहेतवे । अतोऽन्यथा धृतः
<>कुर्य्याद्रोगशोकभयक्षयम्” अत्र तस्य क्लीवत्वमप्युक्तम् ।
<LEND>
