<L>48227<pc>5435,a<k1>हेत्वाभास<k2>हेत्वाभास
हेत्वाभास¦ पु० हेतुरिव आभासते आ + भास--अच्, हेतोर्वा
आभासः आ + भास--घञ् । न्यायोक्ते १ दुष्टे हेतौ २ हे-
तुदाषे च । स च दोषः पञ्चविथः व्यभिचारः विरुद्धता
असिद्धिः सत्प्रतिपक्षता बाधश्च । तादृशदोषेषु सत्सु
अनुमितिर्नोदेति । यस्य हि ज्ञानमनुमितिप्रतिबन्धकं
स हेत्वाभासः । अत्र हेतूनामाभास इति व्युत्पत्त्या
हेत्वामासपदस्य हेतुदोषपरत्वम् । तल्लक्षणञ्च हेत्वा-
भासत्वम् तच्च अनुमितिकारणीभूताभावप्रतियोगि-
यथार्थज्ञानविषयत्वम् । यद्विषयकत्वेन लिङ्गज्ञान-
स्यानुमितिविरोधित्वं तत्त्वम् । ज्ञायमानं सद् यद-
नुमितिप्रतिबन्धकं तत्त्वम् । यद्विषकनिश्चयस्य विरो-
धिविषयताप्रयुक्तस्तदुत्तरमनुमितावनाहार्य्यमानसज्ञाने
वा पक्षतावच्छेदकविशिष्टपक्षे साध्यतावच्छेदकविशि-
ष्टसाध्यवैशिष्ट्यावगाहित्वस्य सीध्यतावच्छेदकविशिष्ट-
साध्यनिरूपितव्याप्तिविशिष्टहेतुतावच्छेदकविशिष्टहेतुम-
त्त्वावगाहित्वस्य च द्वयोर्व्यतिरेकस्तत्त्वम् । केचित्
तु, यादृशपक्षकयादृशसाध्यकयादृशहेतौ यावन्तो दोषाः
सम्भवन्ति तावदन्यान्यत्वमिति प्राहुः” दीधि० । हेतु-
जक्षणाभावादहेतुर्हेतुसामान्याद्धेतुवदाभासमानः” वा-
[Page5435-b+ 38]
तस्या० “पञ्चरूपोपपन्नत्वाभावे सति तद्रूपेण भास-
मानः” गौ० वृ० । “पशधर्मत्वादीनां पञ्चानां रूपाणां
मध्ये एकेनापि रूपेण हीनोहेतुः । सोऽपि कतिपय-
हेतुरूपयोगाद्धेतुवदवभासमानः” त० भा० । असा-
धको हेतुत्वेनाभिमतः । यथा वायुर्गन्धवान् स्नेहा-
दित्यादौ स्नेहो हेत्वाभासः । स च हेत्वाभासः ।
पञ्चधा सव्यभिचारः । विरुद्धः । प्रकरणयमः ।
साध्यसमः अतीतकालः” गौ० सू० पर्य्यायान्तुरेण
हेत्वाभासः पञ्चधा “असिद्धः विरुद्धः । अनैकान्तिकः ।
प्रकरणसमः । कालात्ययापदिष्टः । पर्य्यायान्तरेणापि
हेत्वाभासः पञ्चधा । सव्यभिचारः । विरुद्धः । असिद्धः ।
सत्प्रतिपक्षितः वाधितः इति ।
<LEND>
