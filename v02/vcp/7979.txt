<L>7979<pc>0895,a<k1>आस्वाद<k2>आस्वाद
आस्वाद¦ पु० आ + स्वद--कर्म्मणि घञ् । १ मधुरादिरसे २ शृङ्गा-
रादिरसे च । भावे घञ् । ३ रसानुभवे । “मध्वापातोवि-
षास्वादः, मनुः “न जायते तदास्वादो विना रत्यादिवा-
सनाम् । “तदास्वादे विभावादेः परिच्छेदो न विद्यते”
सा० द० “चूताङ्कुरास्वादकषायकण्ठः” कुमा० । आस्वादश्च
[Page0895-b+ 38]
माधुर्य्यादिरसानुभवहेतुव्यपारभेदः स च लोके चर्व्वणादि
शृङ्गारादिरसास्वादे अन्यविधएव व्यापारः यथाह सा० द० ।
“न जायते तदास्वादोविना रत्यादिवासनाम् । वासना
चेदानीन्तनी प्राक्तनी च रसास्वादहेतुः तत्र यदि आद्या
न स्यात् श्रोत्रियजरन्मीमांसकादीनामपि सा स्यात् यदि
द्वितीया न स्यात् रागिणामपि केषाञ्चिद्रसोद्बोधोन
दृश्यते तन्न स्यात् उक्तञ्च धर्म्मदत्तेन “सवासनानां सभ्यानां
रसस्यास्वादनं भवेत् । निर्व्वासनास्तु रङ्गान्तःकाष्ठकुड्या-
श्मसन्निभाः” इति । ननु कथं रामादिरत्याद्युद्बोधकारणैः
सीतादिभिः सामाजिकरत्याद्युद्बोधैत्युच्यते । व्यापा-
रोऽस्ति विभावादेर्नाम्ना साधारणीकृतिः । तत्प्रभावेन
यस्यासन् पाथोधिप्लवनादयः । सभ्यानां तदभदन स्वात्मानं
प्रतिपद्यते । ननु कथं मनुष्यमात्रस्य समुद्रलङ्घनादावु-
त्साहोद्बोधैत्युच्यते । उत्साहादिसमुद्बोधः साधारण्या-
भिमानतः । नृणामपि समुद्रादिलङ्घनादौ न दुष्यति ।
रत्यादयोऽपि साधारण्येन प्रतीयन्ते इत्याह । साधारण्येन
रत्यादिरपि तद्वत् प्रतीयते । रत्यादेरपि ह्यात्मगतत्वेन
प्रतीतौ सभ्यानां पीडातङ्कादिर्भवेत् परगतत्वेन त्वरस्य-
त्वापातः । विभावादयोऽपि प्रथमतः साधारण्येन प्रतीयन्ते
इत्याह । परस्य न परस्येति ममेति न ममेति च । तदा-
स्वादे विभावादेः परिच्छेदोन विद्यते । ननु तथापि
कथमेवमलौकिकत्वमेतेषां विभावादीनामित्युच्यते । विभा-
वनादिव्यापारमलौकिकमुपेयुषाम् । अलौकिकत्वमेतेषां
भूषणं न तु दूषणम् । आदिशब्दादनुभावनसञ्चारणे ।
तत्र विभावनं रत्यादेर्विशेषेण आस्वादाङ्कुरणयोग्यता-
नयनम् । अनुभावनमेवंभूतस्य रत्यादेः समनन्तरमेव रसा
दिरूपतया भावनम् । सञ्चारणं तथाभूतस्यैतस्य सम्यक्-
चारणम् । विभावादीनां यथासंख्यं कारणकार्य्यसह-
कारित्वे कथं त्रयाणामपि रसोद्बोधे कारणत्वमित्युच्यते
कारणकार्य्यं सञ्चारिरूपा अपि हि लोकतः । रसोद्बोधे
विभावाद्याः कारणान्येव ते मताः । ननु तर्हि कथं
रसास्वादे तेषामेकः प्रतिभासैत्युच्यते । प्रतीयमानः
प्रथमं प्रत्येकं हेतुरुच्यते । ततः संवलितः सर्व्वोविभावादिः
सचेतसाम् । प्रपानकरसन्यायाच्चर्व्व्यमाणोरसोभवेत् । यथा
खण्डमरिचादीनां संमेलनादपूर्व्वैव कश्चिदास्वादः प्र-
पानकरसे संजायते विभावादिसंमेलनादिहापि तथेत्यर्थः”
“ज्ञातास्वादो विवृतजघनां को विहातुं समर्थः” येमदू०
ल्युट् । आस्वादनमप्यत्र न० उक्त सा० द० वाक्ये उदा० ।
<LEND>
