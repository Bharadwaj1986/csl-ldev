<L>42402<pc>4967,a<k1>वेदान्त<k2>वेदान्त
वेदान्त¦ पु० ६ त० । वेदशिरोभागे ब्रह्मप्रतिपादके उपनिष-
द्रूपे १ ग्रन्थभेदे तदुपकारके २ शारीरकसूत्रभाष्यादौ च
उत्तरामीमांसाशब्दे १०९७ पृ० दृश्यम् । शारीरकसूत्रञ्च
बहुभिसाचार्य्यैः स्वस्वमतानुसारेण व्याख्यातं तत्र रा-
मानुजपूर्णंप्रज्ञशब्दयोस्तत्तन्मतं प्रदर्शितं शाङ्करमतानुसारि
मतस्य सिद्धान्तविन्दुप्रदर्शितस्य सङ्क्षेपोऽत्र प्रदर्श्यते
“वेदान्तिमते सामान्यतः द्विवध एव पदार्थः दृग्दृश्यश्च
तत्रैव सर्वपदार्थान्तर्भावात् । तत्र दृक्पदार्थ आत्मा ।
स च सर्वदैकरूपोऽप्यौपाधिकभेदात् त्रिविधः ईश्वरः
जीवः साक्षी चेति । तत्र कारणीभूताज्ञानो पाधि-
रीश्वरः । अन्तःकरणतत्संस्कारावच्छिन्नाज्ञानोपहितो
जावः । जीवेश्वरानुगतसर्वानुसंधातृ चैतन्यं साक्षी ।
तत्रेश्वरोऽपि त्रिविधः स्वोपाधिभूताविद्यावृत्तिसत्त्वादि-
गुणत्रयभेदेन विष्णुब्रह्मरुद्रभेदात् । तत्र कारणीभूत-
सत्त्वगुणावच्छिन्नो विष्णुः पालयिता । तथा रज उप-
हितो ब्रह्मा स्रष्टा । हिरण्यगर्भस्तु महाभूतकारण-
त्वाभावान्न ब्रह्मा । तथापि स्थूलभूतस्रष्टृत्वेन क्वचिद्
ब्रह्मेत्युपचर्य्यते । तथा तम उपहितो रुद्रः संहर्त्ता ।
एवञ्चैकस्यैव तस्य चतुर्भुजचतुर्मुखाद्याः पुमाकाराः श्री-
भारतीभवान्याद्याश्च स्त्र्याकारा मत्स्यकूर्मादयोऽप्यवतारा
लीलयैवाविर्भवन्ति । तथा जीवोऽपि त्रिविधः स्वोपाधि-
जाग्रदाद्यवस्थात्रयभेदेन विश्वतैजसप्राज्ञभेदात् । तत्रा-
विद्यान्तःकरणस्थूलशरीरावच्छिन्नो जाग्रदभिमानी विश्वः ।
स एव स्थूलशरीराभिमानरहित उपाधिद्वयोपहितः
स्वप्नावस्थाभिमानी तैजसः । अयमेव शरीरद्वयान्तःकरणो,
षाधिरहितोऽन्तःकरणसंस्कारावच्छिन्नोऽविढ्यामात्रोपहितः
[Page4967-b+ 38]
सुषुप्त्यवस्थाभिमानी प्राज्ञः । साक्षी तु सर्वानुसन्धाता
सर्वानुगतस्तुरीयाख्य एकविध एव ।
अविद्यातत्कर्मात्मकप्रपञ्चो दृश्यपदार्थः तस्यापारमार्थि-
कत्वेऽपि व्यवहारिकत्वाभ्युपगमान्न स्वप्नादिवदतात्त्विक-
त्वम् । दृश्योऽपि त्रिविधः अव्याकृतमूर्त्तामूर्त्तभेदात् ।
तत्र चिदाभाससहिताऽविद्या मूर्त्तामूर्त्तप्रपञ्चस्थूलवीज-
शक्तिरनादिरव्याकृतमित्युच्यते । इयञ्चाव्याकृताख्याऽवि-
द्येश्वरोपाधिः । सा च स्वयं जडाप्यजडेन चिदाभासे-
नोज्वलिता पूर्वपूर्वसंस्कारजीवकर्मभ्यां प्रयुक्ता सती शब्द-
स्पर्शरूपरसगन्धाश्रयाण्याकाशवायुतेजोजलपृथिव्यात्म-
कानि पञ्च सृक्ष्ममहाभूतानि जनयति । तत्र पूर्वपूर्व-
भूतभावापन्नाया एवाविद्याया उत्तरोत्तरभूतं प्रति-
कारणत्वात् पूर्वपूर्वभूतगुणानामुत्तरोत्तरभूतेष्वनुप्रवेशा-
द्भूतानामेकैकवृद्धीभूतगुणशालित्वं तथा चाकाशस्य शब्दो
गुणः, वायोः शब्दस्पर्शौ, तेजसः शब्दस्पर्शरूपाणि, जल
तानि रसश्च, पृथिव्यास्तानि गन्धश्चेति । आकाशस्यैव
दिग्व्यवहारजनकत्वेन दिशो न पृथक् पदार्थता । कामस्य
चिज्जडसम्बन्धरूपतया तदाधाराविद्यात्मकतया च म
पार्थक्यम् । तानि च सूक्ष्माणि पञ्च भूतानि अमूर्त्ताख्यानि
कारणाभेदाच्च सत्त्वरजस्तमोगुणात्मकानि सत्त्वरजोऽं-
शप्राधान्येन ज्ञानक्रियाशक्त्यात्मकमेकं स्वच्छद्रव्यं चि-
त्ररूपमिव मिलित्वा जनयन्ति । तच्च समस्तं द्रव्यं ज्ञान-
शक्तिप्राधान्येऽन्तःकरणं तदपि द्विविधं मगोबुद्धिभेदात्’
चतुर्विधं मनोबुद्ध्यहङ्कारचित्तभेदादित्यन्ये । तदेव क्रि-
याशक्तिप्राधान्ये प्राणः । स च पञ्चधा प्राणादिभेदात् ।
एवमेकैकभूतेभ्योज्ञानक्रियाशक्तिमेदात् प्रत्येकं ज्ञानकर्मे-
न्द्रियद्वयं जायते । यथाकाशात् श्रोत्रवाचौ, वायोण्वक्
पाणी, तेजसश्चक्षुःपादौ, अद्भ्यो रसनापायू, पृथिव्या
ध्राणोपस्थौ चोत्पद्येते । तत्र शब्दस्पर्शरूपरसगन्धग्राह-
काणि श्रोत्रत्वक्चक्षुःरसनाघ्राणाख्यागि पञ्च ज्ञानेन्द्रि-
याणि वचनादानगतिविसर्गानन्दजनकानि वाक्पाणिपाद-
पायूपस्थाख्यानि पञ्च कमेन्द्रियाणि! एतच्च सर्वं मि-
सित्वा सप्तदशकं लिङ्गशरीरम् । तच्च ज्ञानशक्तिप्राधान्येन
समष्टौ हिरण्यगर्भ इति क्रियाशक्तिप्राधान्येन समष्टौ
सूत्रमिति चोच्यते । अयं भूर्त्तपदार्थः कार्य्यत्वात् ।
मुमष्टिव्यष्टिजीवोपाधिसूक्ष्मभूतानि तु भोगायतनं श-
रीरं भोग्यविषयञ्चान्तरेण भोगं जनयितुमसमर्थानीति
जीवकर्मप्रयक्तानि तानि स्थौल्यार्थं पञ्चोकृतानि म०
[Page4968-a+ 38]
वन्ति । तथा हि सर्वाणि भूतानि स्वस्वार्द्धांशे स्वेतरभू-
तानां चतुर्णामष्टमांशैश्चतुर्भिर्थोजनात् सर्वाण्येव पञ्चात्म-
कानि । स्वस्वांशाधिक्याच्चाकाशादिव्यवहारः । तानि च
पञ्चीकृतानि महाभूतानि मूर्त्ताख्यानि मिलित्वैकं कार्य्य-
मिन्द्रियाणामधिष्ठानं जनयन्ति । तदेव स्थूलशरीर
मित्युच्यते । तत्र सत्त्वप्रधानं दैवं शरीरं रजःप्रधानं
मानवं तमःप्रधानं तिर्य्यगादिस्थावरान्तानाम् । सर्वेषां
देहानां पाञ्चभौतिकत्वेऽपि चित्रे रूपाणामिव भूतानां
क्वचिन्न्यूनातिरेको न विरुद्ध्यते । विषया अपिं चतु-
र्दशभुवनाख्या षटादयश्च सत्त्वरजस्तमोऽंशतारतम्येन
तेभ्य एव भूतेभ्यो जायन्ते । एतच्च सर्वं ब्रह्माण्डं विरा-
डिति चोच्यते । सर्वं च सृष्टिप्रलयादिकं स्वप्नसृष्टि
प्रलयवदवास्तवमपि अनादिवासनादार्ढ्यात् व्यवहारक्ष-
ममिति मायिकत्वेऽपि न तुच्छत्वप्रसङ्गः” । अन्यदाकरे
दृश्यम् ।
<LEND>
