<L>38877<pc>4773,b<k1>यम<k2>यम
यम¦ पु यम--घञ् । “अहिंसा सत्यवचनं ब्रह्मचर्य्यमकल्कता ।
<>अस्तेयमिति पञ्चैते यमाख्यानि व्रतानि च” इत्युक्ते
<>१ अहिंसादौ तच्च देहमात्रसाध्यम् आवश्यकमवश्यकार्य्यं
<>नित्यं कार्य्यमिति अमरः इन्द्रियादीनां २ संयमने च ।
<>यमयति अच् । प्राणिनां शुभाशुभकर्मानुसारेण दण्ड-
<>विधायक ईश्वरनियुक्ते दक्षिणस्थे ३ देवभेदे पु० अमरः ।
<>तत्स्वामिकत्वात् ४ काके च । भ्रातृत्वेन यमसम्बन्धिनि
<>५ शनौ ६ एकगर्भजायमाने यमजे त्रि० मेदि० । ७ द्वित्व-
<>संख्यायां ८ यमदेवताके भरणोनक्षत्रे ज्यो० ।
<>दिक्पालयमभेदाः चतुर्दश भविष्यपु० उक्ता यथा
<>“यमाय धर्मराजाय मृत्यवे चान्तकाय च । वैवखताय
<>कालाय सर्वभूतक्षयाय च । औडम्बराय दघ्नाय नीलाय
<>परमेष्ठिने । वृकोदराय चित्राय चित्रगुप्ताय वै नमः” ।
<>थोगाङ्गयमाक्ष पात० सू० भा० उक्ता यथा
[Page4774-a+ 38]
<>“यमनियमासनप्राणायामप्रत्याहारधारणाध्यानसमाधयो-
<>ऽष्टावङ्गानि” मू० । “यथाक्रमं एतेषाम् अनुष्ठानं स्वरूपञ्च
<>वक्ष्यामः भा० । तत्र “अहिंसासत्यास्तेयब्रह्मचर्य्यापरिग्रहा-
<>यमाः” मू० । “तत्राहिंसा सर्वथो सर्वदा सर्वभूतानामनतिद्रो-
<>हः । उत्तरे च यमनियमास्तन्मूलास्तत्सिद्धिपरतया तत्-
<>प्रतिपदानाय प्रतिपाद्यन्ते तदवदातकरणायैवोपादीयन्ते ।
<>तथाचोक्तं “स खल्वयं ब्राह्मणो यथा यथा व्रतानि बहूनि
<>समादित्सते तथा तथा प्रमादकृतेभ्यो हिंसानिदानेभ्यो
<>निवर्त्तमानस्तामेवावदातरूपामहिंसां करोति” । सत्यं यथार्थे
<>वाङ्मनुसे यथादृष्टं यथानुमितं यथाश्रुतं तथा वाङ्मन-
<>श्चेति स्वबोधसंक्रान्तये वागुक्ता सा यदि न वञ्चिता
<>भ्रान्ता वा प्रतिपत्तिबन्ध्या वा भवेत् इत्येषा सर्वभूतोप
<>कारार्थं प्रवृत्ता न भूतोपघाताय यदि चैवमप्यमिधीय
<>माना मूतोपघातपरैव स्यान्न सत्यं भवेत् पापमेव भवेत्
<>तेन पुण्याभासेन पुण्यप्रतिरूपकेन कष्टं तमः प्राप्नुयात्
<>तस्मात् परीक्ष्य सर्वभूतहितं सत्यं ब्रूयात् । स्तेयमशास्त्र
<>पूर्वकं द्रव्याणां परतः स्वीकरणं तत्प्रतिषेधः पुन-
<>रस्पृहारूपमस्तेयमिति । ब्रह्मचर्य्यं गुप्तेन्द्रियस्योपस्थस्य
<>संयमः । विषयाणामर्जनरक्षणक्षयसङ्गहिंसादोषदर्शना
<>दस्वीकरणमपरिग्रह इत्येते यमाः” भा० ।
<>गारुडे तु तस्य दशविधत्वमुक्तं यथा “ब्रह्मचर्य्ये दया-
<>क्षान्तिर्ध्यानं सत्यमकल्कता । अहिंसाऽस्तेय माधुर्य्यं
<>दमश्चैते यमाः स्मृताः” १०५ अ० ।
<LEND>
