<L>42497<pc>4972,b<k1>वैदूर्य्य<k2>वैदूर्य्य
वैदूर्य्य¦ न० विदूरे गिरौ भवः ष्यञ् । कृष्णपीतवर्णे विडाल-
नेत्रतुल्य वर्णे मणिभेदे केतुरत्ने (लसुनिया) राजनि० ।
“मुक्ताविद्रुमवज्रेन्द्रवैदूर्य्यस्फटिकादिकम् । मणिरत्नं
सरं शीतं कषायं स्वादु लेखनम् । चाक्षुष्यं धारणा-
त्तच्च पापालक्ष्मीविनाशनम्” राजवल्लभः । तच्छाया-
लक्षणं यथा “एकं वेणुपलाशकोमलरुचा मायूरकण्ठ-
त्विषा मार्जारेक्षणपिङ्गलच्छविजुषा ज्ञेयं त्रिधा च्छायया ।
यद्गात्रं गुरुतां दधाति नितरां स्निग्धन्तु दोषोज्वितं
वैदुर्य्यं विशदं वदन्ति सुधियः स्वच्छञ्च तच्छोभनम् ।
तस्य कुलक्षणं यथा “विच्छायं मृच्छिलागर्भं लघु रूक्षञ्च
सक्षतम् । सत्रासं परुषं कृष्णं वैदूर्य्यं दूरतो नयेत्” ।
तत्परीक्षा यथा । “घृष्टं यदात्मना स्वच्छं स्वच्छायां नि-
कषाश्मनि । स्फुटं प्रदर्शयेदेतद्विअदूर्य्यं जात्यमुच्यते” ।
राजनि० “वैदूर्य्यपुष्परागाणां कर्केतभीष्मके वदे । प-
रीक्षां ब्रह्मणा प्रोक्तां व्यासेन कथितां द्विज! । कल्पा-
न्तकालक्षुभिताम्बुराशिनिर्ह्रादकल्पाद्दितिक्षस्य नादात् ।
[Page4973-a+ 38]
वैदूर्य्यमुत्पन्नमनेकवर्णं शोभाभिरामं द्यूतिवर्णवीजम् ।
अविदूरे विदूरस्य गिरेरुत्तङ्गरोधसः । कामभूतिकसीमान-
मनु तस्याकरोऽभवत् । तस्य नादसमुत्थत्वादाकरः सुम-
हागुणः । अभूदुत्तरितो लोके लोकत्रयविभूषणः ।
तस्यैव दानवपतेर्निनदानुरूपप्रावृट्पयोदरवदर्शितचारु-
रूपाः । वैदूर्य्यरत्नमणयो विविधावभासास्तस्मात् स्फुलि-
ङ्गनिवहा इव संबभूवुः । पद्मरागमुपादाय मणिवर्णा
हि ये क्षितौ । सर्वांस्तान् वर्णः शोभाभिर्वैदूर्यमनुगच्छति ।
तेषां प्रधानं शिखिकण्ठनीलं यद्वा भवेद्वेणुदलप्र-
काशम् । चाषाग्रपक्षप्रतिमश्रियो ये न ते प्रशस्ता
मणिशास्त्रविद्भिः । गुणवान् वैदूर्य्यमणिर्योजयति स्वा-
मिनं वरभाग्यै । दोषैर्युक्तोदोषैस्तस्माद् यत्नात्परी-
क्षेत । गिरिकाचशिशुपालौ काचस्फटिकाश्च भूमि-
निर्भिन्नाः । वैदूर्य्यमणेरेते विजातयः सन्निभाः सन्ति ।
लिक्षाभावात् काचं लघुभावाच्छैशुपालकं विद्यात् ।
गिरिकाचमदीप्तित्वात् स्फटिकं वर्णोज्ज्वलत्वेन । यदि-
न्द्रनीलस्य महागुणस्य सुवर्णसंख्याकलितस्य मूल्यम् ।
तदेव वैदूर्य्यमणेः प्रदिष्टं पलद्वयोन्मापितं गौरवस्य ।
जात्यस्य सर्वेऽपि मणेस्तु यादृक् विजातयः सन्ति समान-
वर्णाः । तथापि नानाकरणानुमेयभेदप्रकारः परमः प्र-
दिष्टः । सुखोपलक्ष्यश्च सदा विचार्य्यो ह्ययं प्रभेदो विदुषा
नवेन । स्नेहप्रभेदो लघुता मृदुत्वं विजातिलिङ्गं खलु
सार्वजन्यम् । कुशलाकुशलैः प्रयुज्यमानाः प्रतिवद्धाः प्रति-
सत्क्रिया प्रयोगैः । गुणदोषसमुद्भवं लभन्ते मणयोऽर्था-
न्तरमूल्यमेव मिन्नाः । क्रमशः समतीतवर्त्तमानाः प्रतिवद्धा
मणिबन्धकेन यस्मात् । यदि नाम भवन्ति दाषहीना
मणयः षड्गुणमाप्नुवन्ति मूल्यम् । आकरान् समती-
तानामुदधेस्तीरसन्निधौ । मूल्यमेतत् खनीनान्तु न सर्वत्र
महीतले । सुवर्णो मनुना यस्तु प्रोक्तः षोडशमाषकः ।
तस्य सप्ततिमोभागः संज्ञारूपं करिष्यति । शाणश्चतु-
मांषमानो माषकः पञ्चकृष्णलः । पलस्य दशमोभागो
धरणः परिकीर्त्तितः । इति मानविधिः प्रोक्तो र-
त्नानां मूल्यनिश्चये” । गारुडे ७३ अ० । “सितञ्च
धूम्रसङ्काशमीषत्कृष्णसितं भवेत् । वैदूर्व्यनाम तद्रत्नं
रत्नविद्भिरुदाहृतम् । ब्रह्मक्षत्रियविट्शूद्रजातिभेदा-
श्चतुर्विधाः । सितनीलो भवेद्विपः सितरक्तस्तु वा-
हुजः । पीतनीलस्तु वैश्यः स्यात् नील एव हि शू-
दूकः” । अथ गुणाः “मार्ज्जारनयनप्रख्यं रसोनप्र-
[Page4973-b+ 38]
तिमं हि वा । कलिलं निर्मलं व्यङ्गं वैदूर्य्यं देवभूष-
णम् । सुतारं घनमत्यच्छं कलिलं व्यङ्गमेव च ।
वैदूर्य्याणां समाख्याता एते पञ्च महागुणाः” ।
“उद्गिरन्निव दीप्तिं योऽसौ सुतार इतीर्य्यते । प्र-
माणतोऽल्पं गुरु यद् घनमित्यभिधीयते । कलङ्कादि-
विहीनं तदत्यच्छमिति कीर्त्तितम् । ब्रह्मशस्त्रकलाकार-
श्चञ्चलो यत्र दृश्यते । कलिलं नाम तद्राज्ञः सर्वसम्पत्ति-
कारकम् । विश्लिष्टाङ्गन्तु वैदूर्य्यं व्यङ्गमित्यभिधीयते ।
कर्करं कर्कशं त्रासः कलङ्का देह इत्यपि । एते पञ्च
महादोषा वैदूर्य्याणामुदीरिताः । शर्करायुक्तमिव यत्
प्रतिभाति च कर्करम् । स्पर्शेऽपि यत्तज्ज्ञेय च कर्कशं
बन्धुनाशनम् । भिन्नभ्रान्तिकरस्त्रासः स कुर्य्यात् कुलसं-
क्षयम् । बिरुद्धवर्णो यस्याङ्के कलङ्कः क्षयकारकः । मल-
दिग्ध इवाभाति देहो देहविनाशनः । जयति यदि
सुवर्णत्यागहीनो यदा वा बहुविधमणिहारी भूपति
र्वा यति र्वा । दधदपि धृतदोषं जातु वैदूर्य्यरत्नं प्रतिह-
तफलरूपः पातमेष्यत्यवश्यम्” । युक्तिकल्पतरुः ।
<LEND>
