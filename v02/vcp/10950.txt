<L>10950<pc>1555,b<k1>ओजस्<k2>ओजस्
ओजस्¦ न० उब्ज--असुन् बलोपे गुणः । १ दीप्तौ २ अवष्टम्भे,
३ प्राणबले, ४ प्रकाशे, ५ सामर्थ्ये ६ ज्योतिबोक्ते प्रथमतृती-
यादौ विषमराशौ, ७ शस्त्रादिकौशले ८ धातुतेजसिं, वने-
न्द्रियाणां ९ पाटवे, १० काव्यगुणभेदे, ११ गौ गा० रीत्याम्,
[Page1556-a+ 38]
वैद्यकोक्ते, “भ्रमरैः फलपुष्पेभ्यो यथा सम्भ्रियते मधु ।
तद्वदोजः शरीरेभ्यो धातुभिर्भ्रियते नृणाम्” इति १२ लक्षणे
धातुरसपोषके वस्तुभेदे च । अच् । ओजशब्दोऽप्यत्र ।
ओजःस्वरूपं मिता० स्मृत्यन्तरे दर्शितं यथा । “हृदि तिष्ठति
यत् शुद्ध्वमीषदुष्णं सपीतकम् । ओजः शरीरे संख्यातं
तन्नाशान्नाशमृच्छति” । “पुनर्द्धात्रीं पुनर्गर्भमोजस्तस्य प्रधा-
वति । अष्टमेमास्यतोगर्भोजातः प्राणैर्वियुज्यते” या० स्मृतिः
सुश्रुते तु बलपर्य्यायत्वमस्वोक्त्वा तत्फलान्युक्तानि यथा
“बललक्षणं बलक्षयलक्षणमत ऊर्द्ध्वं वक्ष्यामः । तत्र रसा-
दोनां शुक्रान्तानां धातूनां यत्परं तेजस्तत्स्वल्वोजस्तदेव
बलमित्युच्यते स्वशास्त्रसिद्धान्तात् । तत्र बलेन स्थितीप-
चितमांसता सर्व्वचेष्टास्वप्रतिघातः स्वरर्ण्णप्रसादो बाह्या-
नामाभ्यन्तराणाञ्च करणानामात्मकार्य्यप्रतिपत्तिर्भवति ।
भवन्ति चात्र । “ओजः सोमात्मकं स्निग्धं शुक्लं शीतं
स्थिरं सरम् । विविक्तं मृदु मृत्स्नञ्च प्राणायतनमुत्त-
म् । देहस्यावयवस्तेन व्याप्तो भवति देहिनान् । तदभा-
वाच्च शीर्य्यन्ते शरीराणि शरीरिणाम् । अभिघातात्क्ष-
यात्कोपाच्छोकाद्ध्यानात् श्रमात् क्षुधः । ओजः सङ्क्षीयते
ह्मेभ्यो धातुग्रहणनिःसृतम् । तेजः समीरितं तस्माद्वि-
स्रंसयति देहिनः । तस्य विस्रंसो व्यापत् क्षय इति लि-
ङ्गानि व्यापन्नस्य भवन्ति । सन्धिविश्लेषो गात्राणां स-
दनं दोषच्यबनं क्रियासन्निरोधश्च विस्रंसे । स्तब्धगुरुगा-
त्रता वातशोथोवर्ण्णभेदो ग्लानिस्तन्द्रा निद्रा च व्यापन्ने ।
मूर्च्छा मांसक्षयो मोहः प्रलापो मरणमिति क्षये । भ
वन्ति चात्र । “एते दोषा बलस्योक्ता व्यापद्विस्रंसन-
क्षयाः । विश्लेषसादौ गात्राणां दोषविस्रंसनक्षयाः ।
अप्राचुर्य्यं क्रियाणाञ्च बलविस्रंसलक्षणम् । गुसत्वं स्त-
ब्धताङ्गेषु ग्लानिर्व्वर्ण्णस्य भेदनम् । तन्द्रा निद्रा वात
शोथौ बलव्यापदि लक्षणम् । मूर्च्छा मांसक्षयो मोहः
प्रलापोऽज्ञानमेव च । पूर्व्वोक्तानि च लिङ्गानि मरणञ्च
बलक्षये । तत्र विस्रंसे व्यापन्ने च क्रियाविशेषैरविरुद्धै-
र्बलमास्थापयेत् । नष्टसंज्ञमितरञ्च वर्जयेत्” ।
<फ्>“ओजः समाभूयस्त्वं मांसलं पदडम्बर” मित्युक्तलक्षणः
काव्य गुणभेदः । सा० द० तु “रसस्याङ्गित्वमाप्तस्य धर्म्माः
शौर्य्यादयो यथा । एवं माधुर्य्यमोजोऽथ प्रसाद इति ते”
त्रिधा इति गुणान् विभज्य तत्तल्लक्षणमुक्तम् “ओज-
श्चित्तस्य विस्ताररूपं दीप्तत्वमुच्यते । वीरबीभत् स रौद्रेषु
क्रमेणाधिक्य मस्य तु” इति । तद्व्यञ्जकवर्णादयश्च तत्रोक्ताः ।
[Page1556-b+ 38]
“वगस्याद्यतृतीयाभ्यां युक्तौ वर्ण्णौ तदन्तिमौ । उपर्य्यधोद्बया
र्वा स्यात् रेफः टठडढैः सह शकारश्च षकारश्च तस्य
व्यञ्जकताङ्गताः तथा समासबहुला घटनौद्धत्यशालिनी”
“रुद्रौजसा तु प्रहृतं त्वयाऽस्याम्” रघुः । “महाभूतादि
वृत्तौजाः प्रादुरासीत्तमोनुद” “पुरुषाणां महौजसाम्”
“महात्मानो महौजसः” इति मनुः । अतस्तृतीयायाः
कृतादौ अलुक् । ओजसाकृतम् तस्यापत्यम् इञ् । औज-
साकृतिः तदपत्ये । ५ तद्विशिष्टे त्रि० ततः भृशा० अभू-
ततद्भावे क्यङ् सलोपश्च । “ओजायते औजायमाना
तस्यार्घ्यं प्रणीय जनकात्मजा” भट्टिः । “ओजायमान-
स्तन्वस्य शुम्भते” ऋ० १, १४०, ६ ।
<LEND>
