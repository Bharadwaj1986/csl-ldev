<L>27651<pc>3921,b<k1>ध्वजारोपण<k2>ध्वजारोपण
ध्वजारोपण¦ न० ६ त० । ध्वजस्य देवप्रासादादौ आरोपणे
तद्विधिः अग्निपु० १०३ अ० यथा
“चूलके ध्वजदण्डे च ध्वजे देवकूले तथा । प्रतिष्ठा च
यथोद्दिष्टा तथा स्कन्द! वदामि ते । तडागार्द्धप्रवेशाद्वा
यद्वा सर्वार्द्धवेशनात् । ऐष्टके दारुजः शूलः शैलजे धाम्नि
शैलजः । वैष्णवादौ च चक्राढ्यः कुम्भः स्यान्मूर्त्तिमानवः ।
स च त्रिशूलयुक्तस्तु अग्रचूलाभिधो मतः । ईशशूलः
समाख्यातो मूर्ध्नि लिङ्गसमन्वितः । वीजपूरकयुक्तो
वा शिवशास्त्रेषु तद्बिधः । चित्रो ध्वजश्च जङ्घातो
यथा जङ्गार्द्धतो भवेत् । भवेद्वा दण्डमानस्तु यदि वा
तद्यदृच्छया । महाध्वजः समाख्यातो यस्तु पीठस्य वै
वृकः । शक्रै १४ र्ग्रहै ९ रसै ६ र्वापि हस्तैर्दण्डस्तु सम्पितः ।
उत्तमादिक्रमेणैव विज्ञेयः सूरिभिस्ततः । वंशजः शाल-
जादिर्वा स दण्डः सर्वकामदः” इत्युपक्रमे तत्र दर्शितः
<LEND>
