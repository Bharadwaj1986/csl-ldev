<L>20616<pc>3028,b<k1>जन्मन्<k2>जन्मन्
जन्मन्¦ न० जन--भावे मनिन् । १ उत्पथौ २ आद्यक्षणसम्बन्धे,
<>३ गर्भवासतोयोनिद्वारानिःसरणे ४ न्यायाद्युक्ते अपूर्व-
<>देहग्रहणे, अपूर्वदेहादिभिरात्मनः सम्यन्धे ज्योति-
<>षोक्ते ५ जन्मनक्षत्रे, तदवधिके ६ दशमे ७ जनविंशे च
<>नक्षत्रे । तत्र मनुष्याणां जन्मप्रकारस्तु गर्मशब्दे २५४८
<>पृ० उक्तप्रायोऽपि अत्र विशेषः कश्चित् प्रदर्श्यते ।
<>“ऋतौ विकाशा भवति योनिः कमलवत् सदा । गर्भाशय
<>स्ततः शुक्रं धत्ते रक्तसमन्वितम् । अन्यत्र काले मुकुला
[Page3029-a+ 38]
<>योनिर्भवति योषिताम् । सृष्टं शुक्रमतो योनौ
<>नैति गर्भाशयं शनैः । ऋतावपि तु योनिश्चेद्वातपित्त-
<>कफावृता । भवेत्तदा विकाशत्वं नैव तस्यां प्रजायते ।
<>ऋतुकाले यदा शुक्रं निर्दोषं योनिसंस्थितम् । तदा
<>ततायुना स्पृष्टं स्त्रीरक्तेनैकतां व्रजेत् । निषेकं
<>मानवं स्त्रीणां वीजं प्राप्तं रजस्यथ । युक्तमात्रोऽपि
<>नरकात् स्वर्गाद्वापि प्रपद्यते । विसर्गकाले शुक्रस्य
<>जीवः कारणसंवृतः । धृत्या प्रविशते योनिं कर्म्मभिः
<>स्वैर्नियोजितः । तच्छुक्ररक्तमेकस्थमेकाहात् पललं
<>भवेत् । पञ्चरात्रेण कललं बुद्बुदाकारतां व्रजेत् ।
<>बुद्बुदः सप्तरात्रेण मांसपेषी भवेत्ततः । द्विसप्ताहा-
<>द्भवेत् पेषी रक्तमांसाचिता दृढा । वीजस्यैवाङ्कुराः
<>पेष्यः पञ्चविंशतिरात्रतः । भवन्ति मासमात्रेण
<>पञ्चधा जायते पुनः । ग्रीवा शिरश्च कण्ठश्च पृष्ठवंश
<>स्तथोदरम्! पाणिपादं तथा पार्श्वं कटिमात्रं
<>तथैव च । मासद्वयेन सर्व्वाणि क्रमशः सम्भवन्ति हि ।
<>त्रिभिर्मासैः प्रजायन्ते सर्वाङ्गाङ्कुरसन्मयः । मासैश्च-
<>तुर्भिरङ्गुल्यः प्रजायन्ते यथाक्रमम् । स्थैर्यं चतुर्थे
<>चाङ्गानां पञ्चमे शोणितोद्भवः । षष्ठे बलस्य वर्णस्य नख-
<>लोम्नाञ्चसम्भवः । दन्तपङ्क्तिस्तथा गुह्यं जायन्ते च नखाः
<>पुनः । कर्णयोश्च भवेच्छिद्रं षण्मासाभ्यन्तरेण च ।
<>पायुर्मेढ्रमुपस्थञ्च नाभिश्चैवोपजायते । सन्धयो ये च
<>गात्रेषु जायन्ते मासि सप्तमे । मनस्तु चेतनायुक्त्वं
<>नाभीस्नायुसिरास्ततः । सप्तमे चाष्टमे चैव त्वङ्मांस
<>स्मृतिमानपि । अङ्गप्रत्यङ्गसम्पूर्णः शिरःकेशसम-
<>न्वितः । विभक्तावयवः स्पष्टः पुनमांसाष्टमेन च ।
<>नवमे दशमे मासि प्रबलैः सूतिमारुतैः । निः-
<>सार्य्यते वाणैव जन्तुश्छिद्रेण सज्वरः । मनसश्च-
<>ञ्चलत्वेन यदा गर्भस्थिति र्भवेत् । तदा विकृतिरूपेण
<>पापात्मा हि प्रजायते । पुटद्वयं समासाद्य यदा
<>वहनि मारुतः । तदा प्रसूते पापिष्ठान् षण्डान्
<>कर्म्मबहिष्कृतान् । मातृरक्तोत्तरा नारी पितुः शुक्रो-
<>त्तरो नरः । उभयोर्वीजसामान्ये जायते वै नपुं-
<>सकम् । विषमायां तिथौ क्षिप्तं कुर्य्याद् वीजन्तु
<>कन्यकाम् । समायां पुरुषं नूनं केचिदाहु-
<>र्मनीषिणः । वामाङ्गेन भवेन्नारी दक्षिणेन पुमान्
<>भवेत् । रक्ताधिक्ये मातृरूपं शुक्राधक्ये तु पैतृकम् ।
<>शुक्रशोणितसंघाते वायुना च द्विधा कृते । यमौ
[Page3029-b+ 38]
<>स्यातां त्रिधा चेति चतुर्धा बहुधापि वा । ततो
<>हीनाधिकव्यङ्गकुब्जवामनकादयः । जायन्ते सर्प-
<>कुण्डाण्डा विकृतान्याश्च योनयः” । “गर्भात् कोटिगुणं
<>दुःखं योनियन्त्रनिपीडने । संमूर्च्छा तस्य जठरा-
<>ज्जायमानस्य देहिनः । जायमानः पुरीषासृङ्मूत्र
<>शुक्राविलाननः । प्राजापत्येन वातेन पीड्यमानास्थि-
<>बन्धनः । अधोमुखो वै क्रियते प्रबलैः सूतिमारुतैः ।
<>क्लेशात् निष्क्रान्तिमायाति जठरान्मातुरातुरः । ततस्तं
<>वैष्णवी माया समास्कन्दति मोहिनी । तया विमोहिता-
<>त्मासौ ज्ञानभ्रंशमवाप्नुयात् । सृष्टमात्रस्य घोरश्च ज्वरः
<>समुपजायते । तेन ज्वरेण महता महामोहः प्रजा-
<>यते । कण्टकैरिव च्छिन्नाङ्गः क्रकचैरिव दारितः ।
<>पूतिव्रणान्निपतितो धरण्यां क्रिमिकी यथा । तृड्बु-
<>भुक्षापरीताङ्गः क्वचित्तिष्ठति वा रटन् । विण्मूत्रभक्ष-
<>णाद्यञ्च गतज्ञानः समाचरेत् । कण्डूयनेऽपि चाशक्तः
<>परिवर्त्तेऽप्यनीश्वरः । स्नानपानादिकाहारमवाप्नोति
<>परेच्छया । अशुचौ संस्तरे सूक्ष्मकीटदंशादिभिस्तथा ।
<>भक्ष्यमाणोऽपि नैवैषां समर्थो विनिवारणे । केन बन्धेन
<>बद्धोऽहं कारणं किमकारणम् । किं कार्य्यं किमकार्य्यं
<>वा किं वाच्यं किञ्च नोच्यते । कोऽधर्म्मः कश्च वै धर्म्मं
<>कस्मित् वा वर्त्तते कथम् । किं कर्त्तव्यमकर्त्तव्यं किं
<>वा किं गुणदोषवत् । संमूढस्य स्मृतिभ्रंशः शीघ्रं संजा-
<>यते पुनः । मतिः संजायते तूर्णं जन्तोस्तत्रैव जन्मनि ।
<>रक्तो मूढश्च लोकोयमकार्य्ये सम्प्रवर्त्तते । देही देह”
<>परित्यज्य नेन्द्रस्थानमपीच्छति । तस्मात् कीटोऽपि
<>जन्तूनां सुमूढो जायते भृशम् । न चात्मानं विजानाति
<>न परं न च दैवतम् । न शृणोति परं श्रेयः सति चक्षुषि
<>नेक्षते । बुद्धौ सत्यां न जानाति बोध्यमानो बुधैरपि ।
<>संसारे क्लिश्यते तेन रागलोभवशानुगः” सुखबोधः ।
<>जन्म च “जायतेऽस्ति वर्द्धते विपरिणमते अपक्षीयतें
<>नश्यति” यास्कोक्तेषु षटषु भावविकारेषु आद्यो भाव-
<>विकारः । “जातस्य हि घ्रुवो मृत्युर्ध्रुवं जन्म मृतस्य
<>च” गीता । “जन्मसम्पद्विपत्क्षेमं प्रत्यरिः साधको बधः ।
<>मित्रं परममित्रञ्च त्रिरावृत्त्या पुनः पुनः” ज्यो० त० ।
<>“शाकं दद्यात् त्रिजन्मनि” । “जन्मर्क्षे गिधनेऽपि च”
<>ज्यो० त० । कर्त्तरि मनिन् ८ जने निरु० । आधारे
<>मनिन् । ९ जन्मलग्ने १० जनमराशौ च “जन्मनीत्थं
<>विचिन्त्यवान्” “जन्मनीचितयुक् शुभैः” नी० क० ता० ।
<LEND>
