<L>24955<pc>3583,b<k1>दिनबल<k2>दिनबल
दिनबल¦ पु० दिने बलं यस्य । १ द्विपदराशिषु । ते च राशयः
वृहज्जा० भट्टोत्पलयोरुक्ता यथा
“होरा स्वामिगुरुज्ञवीक्षितयुता नान्यैश्च वीर्योत्कटाः
केन्द्रस्था द्विपदादयोऽह्नि, निशि च प्राप्ते च सन्ध्याद्वये”
मू० “वीर्योत्कटाः इत्यनुवर्त्तते द्विपदादयो द्विपदचतुष्पद-
कीटाः यथाक्रममह्नि, निशि, प्राप्ते च सन्ध्याद्वये वीर्यो
त्कटाः भवन्ति अह्नि दिने द्विपदा बलिनः, निशिरात्रौ
चतुष्पदाः, सन्ध्याद्वये कीटाः । अत्र न केवलं वृश्चिकं
कीटः यावदाप्याः कीटग्रहणेणैव ज्ञेयाः । तत्र च श्री-
देवकीर्तिः “मिथुनतुलाकुम्भकन्या दिवावला धन्विनश्च
पूर्वार्द्धम् । अजवृषसिंहा रात्रौ मृगहययोः पूर्वपश्चार्द्धे ।
वृश्चिकमीनकुलोरा मकरान्त्यार्द्धं च सन्ध्यायामिति”
भट्टो० । एवं स्थिते शब्दक० पञ्चषष्ठादिराशीनां यद्दिन
बलमुक्तं तन्मूलं चिन्त्यम् । दिने बलं यस्य । २ सूर्यगुरु-
शुक्रेषु ग्रहेषु यथाह वृहज्जा० “निशि शशिकुजसौराः
सर्वदा ज्ञोऽह्नि, चान्ये, बहुलसितगताः ल्युः क्रूर-
सौम्याः क्रमेण” “शशिकुजसौराश्चन्द्रभौमशनयः निशि
रात्रौ वीर्यवन्तो बलिनः, बुधः सर्वदा सर्वस्मिन् काले
निशि दिने च बली, अन्ये परे रविगुरुसिता अह्नि दिने
बलिनः” भट्टो० ।
<LEND>
