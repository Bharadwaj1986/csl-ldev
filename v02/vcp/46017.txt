<L>46017<pc>5285,b<k1>सारस्वत<k2>सारस्वत
सारस्वत¦ पु० सरस्वती देवताऽस्य, सरस्वत्या इदं वा अण् ।
१ बल्वदण्डे २ देशभेदे हेमच० । पञ्चगौडमध्ये ३ व्रह्म-
णभेदे ४ सरस्वतीप्रतिपालितमुनिभेदे ५ ब्राह्मदिनरूपे
कल्पभेदे च “सारस्वतस्य कल्पस्येति” मत्स्यपुराणम्
६ सरस्वतीसम्बन्धिनि त्रि० “तस्यां पूर्वाह्णसमये कुर्य्यात्
सारस्वतोत्सवम्” ति० त० । ७ सरस्वतीदेवताके च त्रि० ।
“तत्पावनाय निर्वाप्यश्चरुः सारस्वतोद्विजैरिति” स्मृतिः ।
मुनिभेदजन्मकथा च भा० श० ५२ अ० “ब्रह्मषं! (दधीच!) तेव
पुत्रोऽयं त्वद्भक्त्या धारितो मया । दृष्ट्वा तेऽप्सरसं रेतो
यत् स्कन्नं प्रागलम्बुषाम् । तत् कुक्षिणा वै व्रह्मर्षे!
त्वद्भक्त्या धृतवत्यहम्” इत्युपक्रमे “तस्मात् सारस्वतः
पुत्रो महांस्ते वरवर्णिनि! । तवैव नाम्ना प्रथितः
पुत्रस्ते लोकभावनः । सारस्वत इति ख्यातो भवि-
ष्यति यथातपाः । एष द्वादश वार्षिक्यामनावृष्ट्यां
द्विजर्षभान् । सारस्वतो महाभागो वेदानध्यापयिष्यति”
इति सरस्वतीं प्रति दधीचोक्तिः तस्य वेदाध्यापनकथा च
तत्रैव अध्यायशेषे “अनावृष्टिरनुप्राप्ता राजन् द्वादश-
वार्षिकी । तस्यां द्वादशवार्षिक्यामनावृष्टौ महर्षयः ।
वृत्त्यर्थ प्राद्रवन्राजन्! क्षुधार्त्ताः सर्वतो दिशम् । दिग्-
भ्यस्तान् प्रद्रुतान् दृष्ट्वा मुनिः मारस्वतस्तदा । गमनाय
मतिञ्चक्रे तमुवाच सरस्वती । न गन्तव्यमितः पुत्र!
तवाहारनहं सदा । दास्यामि मत्स्यप्रवरानुष्यतामिह
भारत!” ततः तद्दत्तमत्स्याहारेण प्राणानधारयत् वेदां-
श्चाधारयत् अतीतायामनावृष्टौ अन्नाभावेन नष्टवेदा
अन्ये मुनयस्ततो वेदान् लेभिरे तत्कथा “तस्माद्वेदान-
नुप्राप्य पुनर्धर्मं प्रचक्रिरे । षष्टिर्मुनिसहस्राणि शिष्य
त्वं प्रतिपेदिरे । सारस्वतस्य विप्रर्षेर्वेदस्वाध्यायकार-
णात्” । देशभेदश्च “मध्ये सारस्वता मत्स्याः सूरसेनाः
समाथुराः । पाञ्चालशाल्वमाण्डव्य कुरुक्षेत्रगजाह्वयम्”
[Page5286-a+ 38]
इत्युक्तेर्मध्यदेशभेदः सोऽभिजनोऽस्य अण् । ८ तद्देश-
वासिस्तने । तत्रत्यब्राह्मणभेदश्च “सारस्वताः कान्यकुब्जा
गौडमैथिलकोत्कलाः । पञ्च गौडा इति ख्याता विन्ध्य-
स्योत्तरवासिनः” पुराणान्तरम् ।
<LEND>
