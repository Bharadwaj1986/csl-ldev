<L>15451<pc>2284,b<k1>क्रतुपुरुष<k2>क्रतुपुरुष
क्रतुपुरुष¦ पु० क्रतुः पुरुष इव । पुरुषाकारे क्रतुमये यज्ञव-
राहे । तद्रूपवर्णनञ्च हरिवं० २२४ अ०
“वेदपादो यूपदंष्ट्रः क्रतुहस्तश्चितीमुखः । अग्निजिह्वो दर्भ-
रोमा ब्रह्मशीर्षो महातपाः । अहरात्रेक्षणधरो वेदाङ्ग-
[Page2285-a+ 38]
श्रुतिभूषणः । आज्यनासः स्रुवतुण्डः सामषोषस्वनो
महान् । सत्यधर्म्ममयः श्रीमान् क्रमविक्रमसत्कृतः ।
क्रियासत्रमहावोणः पुशुजानुर्म्मखाकृतिः । उद्गात्रन्त्रो
होमलिङ्गो वीजौषधिमहाफलः । वाय्वन्तरात्मा सत्रस्फिक्
विकृतः सोमशोणितः । वेदिस्कन्धो हविर्गन्धो हव्यक-
व्यातिवेगवान् । प्राग्वंशकायो द्युतिमान्नानादीक्षाभिर-
न्वितः । दक्षिणाहृदयो योगी महासत्रमयो महान् ।
उपाकर्म्मौष्ठरुचकः प्रवर्ग्यावर्त्तभूषणः । नानाच्छन्दोग-
तिपथो गुह्योपनिषदासनः । छायापत्नीसहायो वै मणि-
शृङ्ग इवोच्छ्रितः । भूत्वा यज्ञपराहोऽसौ द्रागधः
पाविशद्गुरुः” ।
“रूपं तवैतन्ननु दुष्कृतात्मगां दुर्दर्शनं देव! यदध्वरात्मकम् ।
छन्दांसि यस्य त्वचि बर्हिरोमस्वाज्यं दृशि त्वङ्घ्रिषु चातु-
र्होत्रम् । स्रुक्तुण्ड आसीत् स्रुव ईश! नासयोरिडो
दरे चमसाः कर्णरन्घ्रे । प्राशित्रमास्ये ग्रसते ग्रहास्तु ते
यच्चर्वणन्ते भगवन्नग्नितोत्रम् । दीक्षानुजन्मोपसदः शिरो
धरं तेप्रायणीयोदयनीयदंष्ट्र! । जिह्लाप्रवर्ग्यस्तव शीर्षकं
क्रतोः सभ्यावसथ्यं चितयोऽसवो हि ते । सोमस्तु रेतः
सवनान्यवस्थितिः संस्थाविभेदास्तव देव! धातवः! सत्राणि
सर्वाणि शरीरसन्धयस्त्वं सर्वयज्ञक्रतुरिष्टिबन्धनः” ।
भाग० ३ । १३ अ० ।
“यज्ञात्मतां प्रपञ्चयन्तः स्तुवन्ति रूपमित्यादि चतुर्भिः
छन्दांसि गायत्र्यादीनि यज्ञाङ्गभूतछन्दआद्यनुवादेन
भगवदवयवता विधीयते बर्हिःशब्दे दीर्घाभाव आर्षः
दृशि चक्षुषि चातुर्होत्रं हौत्रादिचतुष्टयं कर्म्म । स्रुक्
जुहूः । तुण्डे मुखाग्रे । स्रुवोनासिकयोः । इडाभक्षण
पात्रं चमसा ग्रहाश्च सोमपात्राणि । प्राशित्रं ब्रह्मभाग
पात्रं ग्रस्यतेऽनेनेति ग्रसनं मुखान्तर्वर्त्ति च्छिद्रं चर्वणं
भक्षणम् । दीक्षा दीक्षणीयेष्टिः । अनुजन्म वारं बारम्
अभिव्याप्तिः । उपसदस्तिस्र इष्टयः शिरोधरं ग्रीवा । प्रा-
यणीया दीक्षानन्तरेष्टिः उदयनीया समाप्तीष्टिः ते एव
दंष्ट्रे यस्य । प्रवर्ग्यो महावीरः प्रत्युपसदः पूर्व्वं क्रियते ।
सभ्योहोम रहितोऽग्निः आसबथ्यः औपासनाग्निः ततो
द्वन्द्वैक्यं तव क्रतुरूपस्य शीर्षकं शिरः । चितयः इष्टका-
चयनानि पञ्च असवः प्राणाः । प्रातःसवनादीनि
अवस्थितिरासनं बाल्याद्यवस्था वा । अग्निष्टोमोऽत्य-
ग्निष्टोमः उक्थः षोडशी वाजपेयोऽतिरात्रः आप्तोर्यामः
इति सप्त संस्थाविभेदाः सप्त त्वडमांसादिधातवः । सत्राणि
[Page2285-b+ 38]
द्वादशाहादीनि वहुयागसङ्घातरूपाणि, असोमा--यज्ञाः
ससोमाः क्रतवस्तद्रूपस्त्वं इष्टिर्यजनं अनुष्ठानञ्च तदेव
बन्धनं यस्य सः” श्रीधरः ।
<LEND>
