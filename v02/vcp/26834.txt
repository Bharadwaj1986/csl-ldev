<L>26834<pc>3830,a<k1>द्वैत<k2>द्वैत
द्वैत¦ न० द्विधा इतं द्वीतं तस्य भावः स्वार्थे वा अण् । द्वैधी-
भावे २ द्वये युगले च । द्वैताद्वेतयोरुभयोरपि सप्रमा-
णकत्वात् न्यायादिमते द्वैतम् वेदान्तिमते अद्वैतं
रामानुजमते विशिष्टाद्वैतमित्येव स्थितम् । अन्ये
शुद्धाद्वैतमिच्छन्ति । तत्राचार्य्या एवमाहुः । “अद्वैतमेव
सत्यं तस्मिन् द्वैतं न सत्यमध्यस्तम् । रजत-
मिव शुक्तिकायां मृगतृष्णायामिवोदकस्फुरणम् ।
आरोपितं यदि स्यादद्वैतं वस्त्ववस्तुनि द्वैते । युक्तं नैव
तदा स्यात् सत्येऽध्यासो भवत्यसत्यानाम् । यद्यारोपण-
मुभयोस्तद्व्यतिरिक्तस्य कस्यचिद्भावः । आरोपणं न
शून्ये तस्माद्द्वैतसत्यता ग्राह्या । प्रत्यक्षाद्यनवगतं श्रुत्या
प्रतिपादनीयमद्वैतम् । द्वैतं न प्रतिपाद्यं तस्य स्वयमेव
लोकसिद्धत्वादिति । प्रपञ्चो यदि विद्येत निवर्त्तेत
न सशयः । मायामात्रमिदं द्वैतमद्वैतं परमार्थतः ।”
<LEND>
