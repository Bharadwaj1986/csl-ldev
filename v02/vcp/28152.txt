<L>28152<pc>3985,b<k1>नवक<k2>नवक
नवक¦ न० नवानामवयवः सङ्ख्यायाः कन् । १ नवसंख्यायाम्
<>नवपरिमाणमस्य । २ नवसंख्यान्विते त्रि० नवनवकशब्दे
<>वक्ष्यमाणदक्षोक्तानीव नवनवकान्युक्त्वा काशी० ख० ४० अ०
<>दशमं नवकमुक्तं यथा
<>“एतन्नवानान्नवकं ज्ञात्वा श्रियमवाप्नुयात् । अन्यच्च
<>नवकं वचिम सर्वेषां स्वर्गमार्गदम् । सत्यं शौचमहिंसा
<>च क्षान्तिर्ज्ञानं दया दमः । अस्तेय इन्द्रियाक्षोभः सर्वेषां
<>धर्मसाधनम् । अभ्यस्य नवतिं ह्येतां स्वर्गमार्गप्रदीपि-
<>काम् । सतामभिमतां पुण्यां गृहस्थो नावसीदति” ।
<>“इति वीराष्टकः प्रोक्तः खन्धमातृगणोद्भवः । छाग-
<>वक्त्रेण सहितो नवकः परिकीर्त्त्यते” भा० व० २२७ अ०
<>कानिचित् नवकानि सा० ति० उक्तानि यथा
<>“गुणिता नवधा नित्या सूते मन्त्रं नवार्णकम् । नवकं
<>शक्तितत्त्वानां तत्त्वरूपा महेश्वरी । नवकं पीठशक्तीनां
<>शृङ्गारादीन् रसानपि । माणिक्यादीनि रत्नानि नव-
<>वर्गयुतानि च । नवकं प्राणदूतीनां मण्डलं नवकं शु-
<>भम् । यद्यन्नवात्मकं लोके सर्वमस्या उदञ्चति” । तत्र
<>शक्तितत्त्वनवकं तत्रैव प्रथमपटले “सच्चिदानन्दविभ-
<>वात् सकलात् परमेश्वरात् । आसीच्छक्तिस्ततो नादी
<>नादाद्विन्दुसमुद्भवः । परशक्तिमयः साक्षात् त्रिधासौ
<>भिद्यते पुनः” नादविन्दूनां प्रत्येकं त्रिधाभेदात् नवसंख्या ।
<>तेषां भेदाश्च तत्रैवोक्ता यथा “विन्दुर्नादो वीजमिति तस्य
<>भेदाः समीरिताः । विन्दुः शिवात्मको वीजं शक्तिर्ना-
<>दस्तयोर्मिथः । समवायः समाख्यातः सर्वागमविशारदैः ।
<>रौद्रो विन्दोस्तती नादात् ज्येष्ठा वीजादजायत ।
<>वामा ताभ्यः समुत्पन्ना रुद्रब्रह्मरमाधिपाः । विज्ञाने-
<>च्छाक्रियात्मानो वह्नीन्द्वर्कस्वरूपिणः । भिद्यमानात्
<>पराद्विन्दोरव्यक्तात्मा रवोऽभवत्” । पीठशक्तीनां नवकं
<>तत्तन्मन्त्रभेदे तत्तत्प्रकरणे तत्रोक्तम् । शृङ्गारादिरस
<>नवकमलङ्कारे प्रसिद्धं नवरसशब्दे दृश्यम् । रत्ननवकं
<>नवरत्नशब्दे दृश्यम् तच्च ६ पटले तत्रैवोक्तम् । वर्गाणां
<>नवकम् अकचट तप यशहानां नवकं ७ पटले तत्रोक्तम् ।
<>मण्डलनवकं तत्रैव ८ पटले “चतुरस्नां भुवं भित्त्वा
<>कोष्ठानां नवकं लिखेत् । पूर्वकोष्ठादिषु लिखेत् सप्तवर्गा
[Page3986-a+ 38]
<>ननुक्रमात् । लक्षमीशे मध्यकोष्ठे स्वरयुम्मक्रमाल्लिखेत्”
<>इत्युक्तम् । प्राणदूतीनां नवकं २३ पटले तत्रोक्तं दृश्यम् ।
<LEND>
