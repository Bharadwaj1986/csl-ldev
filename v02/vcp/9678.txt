<L>9678<pc>1234,a<k1>उपमन्यु<k2>उपमन्यु
उपमन्यु¦ पु० आयोदधोम्यशिष्ये ऋषिभेदे । “धौम्योना-
मायोदस्तस्य त्रयः शिष्या बभूवुरुपमन्युरारुणिर्वेदश्चेति”
भा० ३ अ० तच्चरितञ्च तत्र वर्णितं यथा ।
“अथापरःशिष्यस्तस्यैवायोदधौम्यस्योपमन्युर्नाम । तं चो-
पाध्यायः प्रेषयामास वत्सोपमन्यो! गा रक्षस्वेति । स
उपाध्यायवचनादरक्षद्गाःस चाहनि गा रक्षित्वा दिवसक्षये
गुरुगृहमागम्योपाध्यायस्याग्रतः स्थित्वा नमश्चक्रे । तमु-
पाध्यायः पीवानमपश्यदुवाच चैनं वत्सोपमन्यो! केन वृत्तिं
कल्पयसि पीवानसि दृढमिति । स उपाध्यायं प्रत्युवाच
भो भैक्ष्येण वृत्तिं कल्पयामीति तमुपाध्यायः प्रत्युवाच ।
मय्यनिवेद्य भैक्ष्यंनोपयोक्तव्यमिति । स तथेत्युक्तोभैक्ष्यं
चरित्वोपाध्याय न्यवेदयत् । स तस्मादुपाध्यायः सर्व्व-
मेव भैक्ष्यमगृह्णात् । स तथेत्युक्तः पुनररक्षद्गाः अहनि
रक्षित्वा निशामुखे गुरुकुलमागम्य गुरोरग्रतः स्थित्वा
नमश्चके । तमुपाध्यायस्तथापि पीवानमेव दृष्ट्वोवाच व-
त्सोपमन्यो! सर्व्वमशेषतस्ते भैक्ष्यं गृह्णामि केनेदानीं
वृत्तिं कल्पयसीति । स एवमुक्त उपाध्यःयं प्रत्युवाच
भगवते निवेद्य पूर्व्वमपरं चरामि तेन वृत्तिं कल्पया-
भीति तमुपाध्यायः प्रत्युवाच । नैषा न्याय्या गुरुवृत्ति-
रन्येषामपि भैक्ष्योपजीविनां वृत्त्युपरीधं करोषि इत्येवं
वर्त्तमानो लुब्धोऽसीति । स तथेत्युक्त्वा गा अरक्षत्
रक्षित्वा च पुनरुपाध्यायगृहमागम्योपाध्यायस्याग्रतः
स्थित्वा नमश्चक्रे । तमुपाध्यायस्तथापि पीवानमेव दृष्ट्वा
पुनरुवाच वत्सोपमन्यो! अहं ते सर्व्वं भैक्ष्यं गृह्णामि न-
चान्यच्चरसि पीवानसि भृशं केन वृत्तिं कल्पयसीति ।
स एवमुक्तस्तमुपाध्यायं प्रत्युवाच भो एतासां गवां पय-
सा वृत्तिं कल्पयामीति तमुवाचोपाध्यायो नैतन्न्याय्यं पय
उपयोक्तुं भवतो मया नाभ्यनुज्ञातमिति । स तथेति
प्रतिज्ञाय गा रक्सित्वा पुनरुपाध्यायगृहमेत्य गुरोरग्रतः
स्थित्वा नमश्चक्रे । तमुपाध्यायः पीवानमेव दृष्ट्वोवाच न-
त्सोपभन्यो! भैक्ष्यं नाश्नासि नवान्यच्चरसि पयो न पिव-
सि पीवानसि भृशं केनेदानीं वृत्तिं कल्पयसीति । स
एवमुक्त उपाध्यायं प्रत्युवाच भो फेनं पिबामि यमिमे
[Page1234-b+ 38]
वत्सा मातॄणां स्तनान् पिबन्त उद्गिरन्ति । तमुपध्यायः
प्रत्युवाच एते त्वदनुकम्पया गुणवन्तो वत्साः प्रभूततरं
फेनमुद्गिरन्ति तदेषामपि वत्सानां वृत्त्युपरोधं करोष्येवं
वर्त्तमानः फेनमपि भवान्न पातुमर्हतीति स तथेति
प्रतिश्रुत्य पुनररक्षद्गाः । तथा प्रतिषिद्धोभैक्ष्यं नाश्नाति
नचान्यच्चरति पयो न पिबति फेनं नोपयुङ्क्ते स कदाचिद-
रण्ये क्षुधार्त्तो ऽर्कपत्राण्यभक्षयत् । स तैरर्कपत्रै-
र्भक्षितैः क्षारतिक्तकटुरूक्षैस्तीक्ष्णविपाकैश्चक्षुष्युपहतोऽन्धो
बभूव ततः सोऽन्धोऽपि चङ्क्रम्यमाणः कूपे पपात । अथ
तस्मिन्ननागच्छति सूर्य्ये चास्ताचलाबलम्बिनि उपा-
ध्यायः शिष्यानवोचत् नायात्युपमन्युः त ऊचुर्वनङ्गतो
गा रक्षितुमिति तानाह उपाध्यायः । मयोपमन्युः स-
र्व्वतः प्रतिषिद्धः स नियतं कुपितस्ततोनागच्छति चिरं
ततोऽन्वेष्य इत्योवमुक्त्वा शिष्यैः सार्द्धनरण्यं गत्वा त-
स्याह्वानाय शब्दं चकार, भो उपमन्यो! क्वासि वत्सै-
हीति । स उपाध्यायवचनंश्रुत्वा प्रत्युवाचोच्चैरयमस्मिन्
कूपे पतितोऽहमिति तमुपाध्यायः प्रत्युवाच कथं त्वमस्मिन्
कूपे पतित इति । स उपाध्यायं प्रत्युवाच अर्कपत्राणि
भक्षयित्वाऽन्धीभूतोऽस्म्यतः कूपे पतित इति । तमुपा-
ध्यायः प्रत्युवाच । अश्विनौ स्तुहि तौ देवभिषजी त्वां
चक्षुष्मन्तं कर्त्ताराविति स एवमुक्त उपाध्यायेनोपमन्यु-
रश्विनौ स्तोरुमुपचक्रमे देवावश्विनौ वाग्मिरृग्मिः” ।
अश्विस्तुतिमुपवर्ण्य कथां समापयामास यथा “इत्येवं
तेनाभिष्टुतावश्विनावाजग्मतुराहतुश्चैनं प्रीतौ स्व एष-
तेऽपूपोऽशानैनमिति । सएवमुक्तः प्रत्युवाच नानृतपूर्व्व-
मूचतुर्भगवन्तौ । नत्वहमेतमपूपमुपयोक्तुमुत्सहे गुर-
वेऽनिवेद्येति । ततस्तमश्विनावूचतुः आवाभ्यां पुरस्ताद्भवत
उपाध्यायेनैवमेवाभिष्टुताभ्यामपूपोदत्त उपयुक्तः स ते-
नानिवेद्य गुरवे, त्वमपि तथैव कुरुष्व यथाकृतमुपाध्याये-
नेति । सएवमुक्तः प्रत्युवाच एतत्प्रत्यनुनये भवन्तावश्वि-
नौ नोत्सहेऽहमनिवेद्य गुरवेऽपूपमेनमुपयोक्तुमिति ।
तमाश्विनावाहतुः प्रीतौ स्वस्तवानया गुरुभक्त्या उपा-
ध्यायस्य ते कार्ष्णायसा दन्ता भवतोऽपि हिरण्मया भवि-
ष्यन्ति चक्षुष्मांश्च भविष्यसि श्रेयश्चावाप्स्यसीति । सएव-
मुक्तोऽश्विभ्यां लब्धचक्षुरुपाध्यायसकाशमागम्योपाध्याय-
मभ्यवादयत आचचक्षे च स चास्य प्रीतिमान् बभूव आह
चैनं यथाश्विनावाहतुस्तथा त्वं श्रेयोऽवाप्स्यसीति ।
सर्व्वे च ते वेदाः प्रतिभास्यन्ति सर्व्वाणि च धर्म्मशास्त्रा-
[Page1235-a+ 38]
णीति एषा तस्यापि परीक्षोपमन्योः” । उपमन्योरपत्यम्
विदा० अञ् । औपमन्यव तदपत्ये बहुत्वे तु तस्य लुक् ।
उपमन्यवः “उपमन्युपराशरकुण्डिनेभ्यः” “उपमन्यूनां
वासिष्ठाभरद्वस्विन्द्रप्रमदेति” आश्व० श्रौ० सू० १२ ं१५ ं१, २,
<LEND>
