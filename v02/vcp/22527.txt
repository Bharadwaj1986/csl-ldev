<L>22527<pc>3275,a<k1>ताम्रपर्णी<k2>ताम्रपर्णी
ताम्रपर्णी¦ स्त्री दक्षिणदेशस्थे नदीभेदे ।
<फ्>“ताम्रपर्णीन्तु कौन्तेय! कीर्त्तयिष्यामि तां शृणु
यत्र देवैस्तपस्तप्तं महदिच्छद्भिराश्रमे । गोकर्ण इति
विख्यातस्त्रिषु लोकेषु विश्रुतः । शीततोयो बहुजलः
पुण्यस्तात! शिवः शुभः । ह्रदः परमदुष्प्रापो मानुषैर-
कृतात्मभिः । तत्र वृक्षवृणाद्यैश्च सम्पन्नफलमूलवान् ।
आश्रमोऽगस्त्यशिष्यस्य पुण्यो देवसमो गिरिः । वैदूर्य्य
पर्वतस्तत्र श्रीमान् मणिमयः शिवः । अगस्त्यस्याश्रम-
श्चैव बहुमूलफलोदकः” भा० व० ८८ अ० । तस्याः सिन्धु
सङ्गमस्थाने मुक्ताजन्म यथोक्तं “ताम्रपर्णीसमेतस्य मुक्ता-
सारं महोदधेः । ते निपत्य ददुस्तस्मै यशः स्वमिव
सञ्चितम्” रघुः “सिंहलकपारलौकिकसौराष्ट्रकताम्र-
पर्णीकपारशराः” कौवेरपाण्ड्यवाटकहैमा इत्याकरा
ह्यष्टौ” वृ० स० ८१ अ० मुक्ताकरोक्तौ । २ शिलाभेदे च ।
“ताम्रपर्णी शिला राजन्! श्रीमान् मलयपर्वतः” भा०
भी० ६ अ० ।
<LEND>
