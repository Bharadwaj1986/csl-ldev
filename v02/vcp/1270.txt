<L>1270<pc>0128,b<k1>अधिकारिन्<k2>अधिकारिन्
अधिकारिन्¦ त्रि० अधिकरोति अधि + कृ--णिनि । स्वामिनि
विहितकर्मफलभोक्तरि, शास्त्रेण कर्त्तव्यतोपदेशेन नियो-
जिते, कामनाविषयफल--तदुपायोपदेशेन प्रवर्त्तिते च स्त्रियां
ङीप् । वेदान्तमतसिद्धे अनुबन्धचतुष्टयमध्ये अनुबन्धभेदे वेदा-
न्तसारे वेदान्तशास्त्रालोचनहेतुभूतानुबन्धचतुष्टयनिरूपणाय
“अधिकारी तु विधिवदधीतवेदवेदाङ्गत्वेनापाततोऽधिगता-
खिलवेदार्थः इह जन्मनि जन्मान्तरे वा काम्यनिषिद्ध-
वर्ज्जनपुरस्सरं नित्यनैमित्तिकप्रायश्चित्तोपासनानुष्ठानेन
निर्गतनिखिलकल्मषतया नितान्तनिर्म्मलस्वान्तः साधन-
चतुष्टयसम्पन्नः प्रमाते” त्युक्तम् । स चाधिकारी उत्तममध्य-
माधमभेदेन त्रिविधः “अधिकारित्रैविध्यान्न नियम” इति
“अधिकारिभेदान्न नियम” इति च सांख्यसूत्राभ्यां तथोक्तेः ।
तत्र उत्तमाधिकारिणः विधानेन विहितसर्वकर्मत्यागपूर्व्वकं
निराकारब्रह्मज्ञानेऽधिकारः मध्यमाधिकारिणः विहित-
वर्णाश्रमादि कर्म्मकरणपूर्व्वकं सोपाधिब्रह्मोपासने, अध-
मस्य तु वर्णाश्रमविहितकर्म्मविधानपूर्व्वकं साकारब्रह्मोपा-
[Page0129-a+ 38]
सने “ये मन्दास्ते तु सज्जन्ते ब्रह्मणोरूपकल्पने” इत्युक्तेः ।
अतएवोक्तम् “प्रशान्तचित्ताय जितेन्द्रियाय प्रक्षीणदोषाय
यथोक्तकारिणे--प्रदेयमेतत् सततं मुमुक्षवे” इति । अत्र
यथोक्तकारिणेइत्यनेन प्राक् ज्ञानोत्पत्तेः वर्णाश्रमविहितं
कर्म्मानुष्ठेयमेवेत्युक्तं शा० सूत्रकृताऽपि “विहितत्वादाश्रम
कर्म्मापि” इत्युक्तम् गीतायामपि “आरुरुक्षोर्मुनेर्योगः कर्म्म
कारणमुच्यते । योगारूढस्य तस्यैव शमः कारणमुच्यते”
इत्यनेन आरुरुक्षोः यथोक्तकर्म्माधिकारः उक्तः “कषाये
कर्म्मभिः पक्वे ततोज्ञानं प्रजायते” इत्यनेन कषायशब्द-
वाच्यचित्तदोषक्षयार्थं कर्म्मावश्यकतेत्युक्तम् । “द्वे ब्रह्मणी
वेदितव्ये परञ्चापरमेव चेति” श्रुतावप्यधिकारिभेदात्
निराकरसोपाधिकयोः द्वयोर्व्रह्मणोर्वेद्यतोक्ता । गीता-
यामपि “लोकेऽस्मिन् द्विविधा निष्ठा पुरा प्रोक्ता मया-
नघ! ज्ञानयोगेन सांङ्ख्यानां, कर्म्मयोगेन योगिनामिति”
अधिकारिभेदात् ज्ञानकर्म्मणोरधिकार इत्युक्तम् ।
“सम्यक् संसाधनं कर्म्म कर्त्तव्यमधिकारिणा । निष्कामेण
सदा पार्थ! काम्यं कामान्वितेन चेति” भवि० पु० ।
“अधिकारिणाऽर्थिना विदुषा समर्थेनेति” रघु० तेन
विद्वत्त्वं तत्तत्कर्मजन्यफलार्थित्वम् तत्तत्कर्म्मकरणयोग्यत्वम्
अपर्य्युदस्तत्वञ्च अधिकारिताप्रयोजकम् । तत्र फलार्थि-
त्वञ्च सति कामे एव, मुमुक्षुत्वे तु न फलार्थित्वावश्यकतेति
भेदः । मार्कण्डेयपुराणे रुचिवाक्येन “पितॄन्नमस्ये दिवि
ये च मूर्त्ताः स्वधाभुजः काम्यफलाभिसन्धौ । प्रदानशक्ताः
सकलेप्सितानां विमुक्तिदा येऽनभिसंहितेष्विति” अनेन
फलार्थिनं प्रति तत्तत्फलदातृत्वं, तदनर्थिनं मुमुक्षुं प्रति
मुक्तिदातृत्वमिति स्पष्टमुक्तम् एवं देवतानामप्यधिकारिभेदेन
फलदातृत्वम् । अनभिसंहितेषु अनुद्दिष्टेषु फलेष्वित्यर्थः ।
अधिकारोऽस्त्यस्य इनि । स्वामित्ववति “सर्वे स्युरधि-
कारिण” इति स्मृतिः स्त्रियां ङीप् । “कृतात्र देवी
वचनाधिकारिणीति नैष० ।
<LEND>
