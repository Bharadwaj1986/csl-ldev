<L>5448<pc>0493,b<k1>अश्मक<k2>अश्मक
अश्मक¦ पु० अश्मेव स्थिरः निश्चलत्वात् इवार्थेकन् । १ ऋषिभेदे
“वेदस्थानेन वात्स्येन तथाश्मकसुमन्तुना” भा० शा० प० ।
२ दक्षिणदेशस्थे देशभेदे । “गन्तव्योमलयः श्रीमान् पर्व्वतो
धातुमण्डित” इत्युपक्रम्य “तथाश्मका पुलिन्दाश्च
कलिङ्गाश्च विशेषतः” रा० कि० का० । वृहत्संहितायान्तु
स देशः पश्चिमोत्तरस्यां दिशि । “दिशि पश्चिमोत्तरस्यां
माण्डव्यतुषारतालहनमद्राः । अश्मककुलू नहडस्त्री-
राज्यसिंहवनखण्डाः” इति कर्म्मविभागे उक्तम्” अत-
उभतत्रापि तन्नामको देशः । तस्य जनपदवाचित्वात् तद्देश
वासिषु तद्राजनि च ततः कृताणो बहुष लुक् । ३ तद्देश
वासिनि ४ तद्राजनि च ब० व० । “साल्वावयवप्रत्यग्रथकन
कूलाश्मकादिञ्” पा० सू० साल्वजनपदावयवत्वेनोक्तेः
५ साल्वदेशावयवे च साल्वदेशश्च वृह० सं० कूर्म्मविभागे नव-
सु खण्डेषु मध्यखण्डे उक्तः “भारतवर्षे मध्यात् प्रागादि
विभाजिता देशाः भद्रारिमेदमाण्डव्यसाण्वनीपोज्ज्वि-
हानसंख्याताः” इत्युपक्रम्य “गजाह्वयश्चेति मध्यमिदम्”
इति नवखण्डे कूर्म्मभागे मध्यखण्डे तस्य स्थितिरुक्ता
अतः साल्वावयवनामकोऽश्मकः तदीयदक्षिणप्रदेशस्थः
इति गम्यते तेन रामायणवाक्यं तद्विषयकमिति न वि-
रोधः । अश्मके साल्वावयवे भवः इञ् आश्मकिः । तद्दे-
शभवे त्रि० तद्राजनि च बहुषु लुक् आश्मकाः साल्वा-
वयवावश्मकवासिषु तद्राजसु च ब० व० । स्त्रियां न
लुक् आश्मक्यः । साल्वशब्देऽस्य विवृतिः ।
<LEND>
