<L>6847<pc>0710,b<k1>आधार<k2>आधार
आधार¦ पु० आ + धृ--आधारे घञ् । १ अधिकरणे, आश्रये,
“अपामिवाधारमनुत्तरङ्गम्” कुमा० “चराचराणां भूतानां
कुक्षिराधारतां गतः” कुमा० “वर्त्त्याधारस्नेहयोगाद्यथा
दीपस्य संस्थितिः” या० स्मृतिः । २ व्याकरणप्रसिद्धे औप-
श्लेषिकवैषयिकाभिव्यापकाख्येऽधिकरणकारके, शस्यस-
म्पादनार्थं जलरोधनार्थे ३ बन्धने वृक्षसेकार्थं जल-
धारणार्थे ४ आलबाले च । “आधारबन्धप्रमुखैरिति रघुः” ।
“आधारोऽधिकारणम्” पा० अधिकरणञ्च साक्षात्परम्प-
रया वा क्रियाश्रयः अधिकरणशब्दे विवृतिः तच्च त्रिवि-
धम् औपश्लेषिकवैषयिकाभिव्यापकभेदात् । तत्र औप-
श्लेषिक एकदेशसम्बन्धः यथा कट आस्ते । वैषयिकः मोक्षे
इच्छास्ति । अभिव्यापकः तिलेषु तैलमस्ति । मुग्ध-
बोधकारस्तु “सामीप्याश्लेषविषयैर्व्याप्त्याधारश्चतुर्विध इति
सामीप्यसम्बन्धेनाप्याधारतेत्याह । तच्चिन्त्यम् “गङ्गायां
घोषीवसतीत्यादाविव लक्षणयैव गङ्गासमीपतीरस्योपस्थितौ
न तस्य विभक्त्यर्थत्वमिति” पाणिनीयाः । ५ तन्त्रोक्ते षट्-
चक्रमध्ये आद्यचक्रस्याधारे “आधारे लिङ्गनाभौ तदनु च
हृदये तालुमूले ललाटे” आनन्दलहरी । आधारस्य भावः
तल् आधारता सम्बन्धविशेषेण पदार्थविशेषस्याधेयतासम्पा-
दके धर्म्मविशेषे तथा च आधारता आधेतायाः निरु-
पिका आधेयता च आधारताया इति तयोः परस्पर
निरूप्यनिरूपकृभावः आधारताया अनतिरिक्तवृत्तिर्धर्म्म
आधारतावच्छेदकः । एवमाधेयताया अनतिरिक्तवृत्ति
र्धर्म्म आधेयतावच्छेदकः यथा संयोगेन घटाधारे
भूतले भूतलत्वमाधारताच्छेदकं भूतलाधेये घटे च घटत्व
माधेयतावच्छेदकम् तयोश्चावच्छेदकत्वात् ताभ्यामाधार-
ताऽऽधेयता चावच्छिद्यते यथा घटत्वावच्छिन्ना घटमिष्ठा
ऽऽधेयता तथा भूतलत्वावच्छिन्ना भूतलनिष्ठाऽऽधारता इति
नव्यनैयायिकानां रीतिः आधार + त्व । तदर्थे न० ।
<LEND>
