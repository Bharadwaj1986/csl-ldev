<L>33881<pc>4457,a<k1>प्रतीक<k2>प्रतीक
प्रतीक¦ पु० प्रति + कन् नि० दीर्घः । १ अवयवे अमरः । २ प्रति-
<>रूपे ३ विलोमे च मेदि० प्रतीकोपासनं च व्रह्मप्रती
<>कानामादित्यादीनां व्रह्मदृष्ट्युपासनं तच्च शा० सू० भा०
<>दर्शितं यथा
<>“न प्रतीके न हि सः” सू० “मनो ब्रह्मेत्युपासीतेत्य-
<>ध्यात्ममथादिदैवतमाकाशी व्रह्म” (छा० ३ । १८) इति,
<>तथा “आदित्यो ब्रह्मेत्यादेशः, (छा० । ३ १९) स यो नाम
<>व्रह्मेत्युपास्ते” (छा० । ७ । ५) इत्येवभादिषु प्रतीकोपा-
<>सनेषु सशयः, किमेष्वप्यात्मग्रहः कर्त्तव्यो न वेति ।
<>किं तावत् प्राप्तमेतेष्यप्यात्मग्रह इव युक्तः, कस्मात्,
[Page4457-b+ 38]
<>व्रह्मणः श्रुतिष्व त्मत्वेन प्रसिद्धत्वात् । प्रतीकानामपि
<>ब्रह्मविकारत्वात् व्रह्मत्वे सत्यात्मत्वोपपत्तेरित्येवं प्राप्ते
<>ब्रूमः । न प्रतीकेष्वात्ममतिं बध्नीयात्, न हि स उपा-
<>सकः प्रतीकानि व्यस्तान्यात्मत्वेनाकलयेत् । यत्पुनर्ब्रह्म-
<>विकारत्वात् प्रतीकानां ब्रह्मत्व ततश्चात्मत्वमिति । तदसत्
<>प्रतीकाभावप्रसङ्गात् । विकारस्वरूपोपमर्देन हि ना-
<>मादिजातस्य ब्रह्मत्वमेवाश्रितं भवति, स्वरूपोपमर्दे च
<>नामादीनां कुतः प्रतीकत्वमात्मग्रहो वा । न च ब्रह्मण
<>आत्मत्वात् ब्रह्मदृष्ट्युपदेशेष्वात्मदृष्टिः कल्प्या, कर्तृत्वा-
<>द्यनिराकरणात्, कर्तृत्वादिसर्वसंसारधर्मनिराकरणेन
<>हि ब्रह्मण आत्मत्वोपदेशस्तदनिराकरणेन चोपासनवि-
<>धानम्, अतश्चोपासकस्य प्रतीकैः समत्वादात्मग्रहो नोप-
<>पद्यते, न हि रुचकस्वस्तिकयोरितरेतरात्मत्वमस्ति, सु-
<>वर्णात्मनैव तु ब्रह्मात्मत्वेनैकत्वे प्रतीकाभावप्रसङ्गमवो-
<>चाम । अतो न प्रतीकेष्वात्मदृष्टिः क्रियते” भा० “ब्रह्म-
<>दृष्टिरुत्कर्षात्” सू० “तेष्वेवोदाहरणेषु अन्यः संशयः,
<>किमादित्यादिदृष्टयो ब्रह्मण्यध्यसितव्याः किंवा ब्रह्म-
<>दृष्टिरादित्यादिष्विति । कुतः संशयः, सामानाधिकरण्ये
<>कारणानवधारणात् । अत्र हि ब्रह्मशब्दस्यादित्यादि-
<>शब्दैः सामानाधिकरण्यमुपलभ्यते, “आदित्यो ब्रह्म
<>प्राणो ब्रह्म विद्युद्ब्रह्म” इत्यादिसमानविभक्तिनिर्दे-
<>शात् । न चात्राञ्जसं सामानाधिकरण्यमवकल्पते अर्था-
<>न्तरवचनत्वात् ब्रह्मादित्यादिशब्दानां, न हि भवति
<>गौरश्व इति सामानाधिकरण्यम् । ननु प्रकृतिविकार-
<>भावात् ब्रह्मादित्यादीनां मृच्छरावादिवत् सामानाधि-
<>करण्यं स्यात्, नेत्युच्यते, विकारप्रविलयोह्येवं प्रकृति-
<>सामानाधिकरण्यात् स्यात्, ततश्च प्रतीकाभावप्रसङ्गम-
<>वोचाम, परमात्मवाक्यञ्चेदन्तदानीं स्यात्, ततश्चोपासना-
<>धिकारो बाध्येत, परिमितविकारोपासनञ्च व्यर्थम् ।
<>तस्मात् ब्राह्मणोऽग्निर्वैश्वानर इत्यादिवदन्यतरत्रान्यतर-
<>दृष्ट्यध्यासे सति क्क किंदृष्टिरध्यस्यतामिति संशयः
<>तत्रानियमः, नियमकारिणः शास्त्रस्याभावादित्येवं प्रा-
<>प्तम् । अथ वाऽऽदित्यादिदृष्टय एव ब्रह्मणि कर्त्तव्या
<>इत्येवं प्राप्तम् । एवं हि आदित्यादिदृष्टिभिर्व्रह्मोपा-
<>सनञ्च फलवदिति शास्त्रमर्य्यादा । तस्मात् न ब्रह्मदृष्टि-
<>रादित्यादिष्वित्येवं प्राप्ते ब्रूमः । ब्रह्मदृष्टिरेवादित्या-
<>दिषु स्यादिति । कस्मात् उत्कर्षात्, एवमुत्कर्षेणादित्या-
<>दयो दृष्टा भवन्त्युत्कृष्टदृष्टेस्तेष्वध्यासात् । तथा च
[Page4458-a+ 38]
<>लौकिको न्यायोऽनुगतो भवति, उत्कृष्टदृष्टिर्हि निकृ-
<>ष्टेऽध्यसितव्येति लौकिको न्यायः । यथा राजदृष्टिः
<>क्षत्तरि, स चानुगन्तव्यो विपर्य्यये प्रत्यवायप्रसङ्गात् ।
<>न हि क्षत्तृदृष्टिपरिगृहीती राजा निकर्षं नीयमानः
<>श्रेयसे स्यात् । ननु शास्त्रप्रासाण्यादनाशङ्कनीयीऽत्र
<>प्रत्यवायप्रसङ्गः, न च लौकिकेन न्यायेन शास्त्रीया दृ-
<>ष्टिर्नियन्तुं युक्तेति । अत्रोच्यते, निर्द्धारिते शास्त्रार्थे
<>एतदेवं स्यात्, सन्दिग्धे तु तस्मिन् तन्निर्णयं प्रति लौ-
<>किकोऽपि न्याय आश्रीयमाणो न विरुध्यते, तेन चोत्-
<>कृष्टदृष्ट्यध्यासे शास्त्रार्थेऽवधार्य्यमाणे निकृष्टदृष्टिमध्यस्य
<>प्रत्यवेयादिति श्लिष्यते । प्राथम्याच्चादित्यादिशब्दानां
<>मुख्यार्थत्वमविरोधात् ग्रहीतव्यम् । तैः खार्थवृत्तिभि-
<>रवरुद्धायां बुद्धौ पश्चादवतरतो ब्रह्मशब्दस्य मुख्यवृत्त्या
<>सामानाधिकरण्यासम्भवात् ब्रह्मदृष्टिविधानार्थतैवावति-
<>ष्ठते । इतिपरत्वादपि ब्रह्मशब्दस्यैष एवार्थो न्याय्यः ।
<>तथा हि ब्रह्मेत्यादेशः ब्रह्मेत्युपासीत ब्रह्मेत्युपास्त इति
<>च सर्वत्रेतिपरं ब्रह्मशब्दमुच्चारयति शुद्धांस्त्वादित्थादि-
<>शब्दान् । ततश्च यथा शुक्तिकां रजतमिति प्रत्येतीत्यत्र
<>शुक्तिवचन एव शुक्तिकाशब्दः रजतशब्दस्तु रजतप्रतीति
<>लक्षणार्थः प्रतीत्यैव हि केवलं रजतमिति न तु तत्र
<>रजतमस्ति, एवमत्राप्यादित्यादीन् ब्रह्मेति प्रतीयादिति
<>गम्यते । बाक्यशेषोऽपि च द्वितीयानिर्देशेनादित्यादी-
<>नेवोपास्तिक्रियया व्याप्यमानान् दर्शयति “स य एतदेषं
<>विद्वानादित्यं ब्रह्मेत्युपास्ते” (छा० । ३ । १९) “यो वाचं
<>ब्रह्मेत्युपास्ते” (छा० ७ । ५ । २ ) “यः सङ्कल्पं ब्रह्मेत्युपास्ते”
<>(छा० ७ । ५ । २) इति । यत्तूक्तं ब्रह्मोपासनमेवात्रादरणीयं
<>फसवत्त्वायेति, तदयुक्तं उक्तेन न्यायेनादित्थादीनामे-
<>वोपास्यत्वावगमात् । फलन्त्वतिथ्याद्युपासन इवादित्या-
<>द्युपासनेऽपि “ब्रह्मैव दास्यति सर्वाध्यक्षत्वात् । वर्णितञ्चै-
<>तत्, “फलम् अत उपपत्तेः” इत्यत्र (वे० सू० । ३ । २ । ३८) ।
<>ईदृशञ्चात्र ब्रह्मण उपास्यत्वं यत्प्रतीकेषु तदृष्ट्यध्यारो-
<>पणं प्रतिमादिष्विव विष्ण्वादीनाम्” ।
<>तत्फलविशेषोऽपि तत्र निर्णीतो यथा
<>“अप्रतीकालम्बनान्नयतीति वादरायण उभयथाऽदोषात्
<>तत्क्रतुश्च” सू० “स्थितमेतत् कार्यविपया गतिर्न पर-
<>विषयेति । इदमिदानीं सन्दिह्यते, किं सर्वान् विका-
<>राकम्बनानविशेषेणैवामानवः पुरुवः प्रापयति ब्रह्मलोक
<>मुत कांश्चिदेवेति । किं तावत् प्राप्तं सर्वसामेवैषां विदु-
[Page4458-b+ 38]
<>षामन्यत्र परस्मात् ब्रह्मणो गतिः स्यात् । तथा हि
<>“अनियमः सर्वासाम्” इत्यत्राविशेषेणेवैषा विद्यान्तरेष्व-
<>वतारितेत्येवं प्राप्ते प्रत्याह अप्रतीकालम्बनानिति ।
<>प्रतीकालम्वनान् वर्जयित्वा सर्वानन्यान् विकारालम्ब०
<>नान्नयति ब्रह्मलोकमिति वादरायण आचार्य्यो मन्यते ।
<>न ह्येवमुभयथाभावाभ्युपगमे कश्चित् दोषोऽस्ति । अनि-
<>यमन्यायस्य प्रतीकव्यतिरिक्तेष्वप्युपासनेषूपपत्तेः । तत्-
<>क्रतुश्चास्योभयथाभावस्य समर्थकी हेतुर्द्रष्टव्यः । यो
<>हि व्रह्मक्रतुः स ब्राह्ममैश्वर्य्यमासीदेदिति श्लिष्यते “तं
<>यथा यथीपासते तदेव भवन्ति” इति श्रुतिः । न तु
<>प्रतीकेषु व्रह्मक्रतुत्वमस्ति प्रतीकप्रधानत्वादुपासनस्य ।
<>नन्वब्रह्मक्रतुमानपि ब्रह्म गच्छतीति श्रूयते” यथा पञ्चा-
<>ग्निविद्यायाम् “स एतान् ब्रह्म गमयति” इति । भवतु
<>यत्रैवमपवाद उपलभ्यते, तदभावे त्वौत्सर्गिकेनं तत्क्रतु-
<>न्यायेन ब्रह्मक्रतूनामेव तत्प्राप्तिर्नेतरेषामिति मन्यते” भा०
<>“विशेषञ्च दर्शयति” सू० “नामादिष्र प्रतीकोपासनेषु पूर्व-
<>स्मात् पूर्वस्मात् फलविशेषमुत्तरस्मि नुत्तरस्मिन्नुपासने दर्श-
<>यति “यावन्नाम्नो गतं तत्रास्य यथा कामचारो भवति”
<>“वाग्वाव नाम्नो भूयसी यावद्वाचो गतं तत्रास्य यथा
<>कामचारो भवति” “मनो वाव वाचो भूयः” इत्यादिना ।
<>स चायं फलविशेषः प्रतीकतन्त्रत्वादुपासनानामुपपद्यते,
<>ब्रह्मतन्त्रे तु व्रह्मणोऽविशिष्टत्वात् कथं फलविशेषः स्यात् ।
<>तस्मान्न प्रतीकालम्बनानामितरैस्तु ल्यफलत्वमिति” भा० ।
<>वसुनृपस्य ४ पुत्रभेदे भाग० ९ । २ । १३
<LEND>
