<L>23856<pc>3389,a<k1>त्रिसौपर्ण<k2>त्रिसौपर्ण
त्रिसौपर्ण¦ न० त्रिः सुपर्णेन ऋषिणा कृतमण् वृत्तौ त्रिशब्दस्य
सुजर्थता उत्तरपदवृद्धिः । सुपर्णर्षिणा चरिते व्रतभेदे ।
<फ्>“सुपर्णो नाम तमृषिः प्राप्तवान् पुरुषोत्तमात् ।
तपसा वै सुतप्तेन दमेन नियमेन च । त्रिः परि-
क्रान्तवानेतत् सुपर्णो धर्ममुत्तमम् । यस्मात्तस्माद्व्रतं
ह्येतत् त्रिसौपर्णमिहोच्यते । ऋग्वेदपाठपठितं
ब्रतमेतद्धि दुश्चरम् । सुपर्णाच्चाप्यधिगतो धर्म एष
सनातनः । वायुना द्विपदां श्रेष्ठः कथितो जलदायुघा ।
वायोः सकाशात् प्राप्तश्च ऋषिभिर्विघसाशिभिः । ततो
[Page3389-b+ 38]
महोदधिश्चैव प्राप्तवान् धर्ममुत्तमम् । अन्तर्दधे ततो
भूयो नारायणसमाहितः” भा० शा० ३५० अ० ।
सुपर्णा एव स्वार्थे अण् त्रयः सौपर्णा यत्र ।
ऋग्वेदे १० । ११४ । ३ । ४ । ५ । मन्त्रत्रिके । ते च
सन्त्राः “चतुष्कपर्दा युवतिः सुपेशा घृतप्रतीका
वयुनानि वस्ते । तस्यां सुपर्णा वृषणा निषेदतुर्यत्र
देवा दधिरे भागधेयम्” । ३ “एकः सुपर्णः स समुद्र-
माविवेश स इदं विश्वं भुवनं विचष्टे । तं पाकेन मनसा
पश्यमन्तितस्तं माता ह्लि स उ रेह्लि मातरम्” । ४ “सुपर्णं
विप्राः कवयो वचोभिरेकं सन्तं बहुधा कल्पयन्ति ।
छन्दांसि च दधतो अध्वरेषु ग्रहान्त सोमस्य मिमते
द्वादश” । ५ सुपर्णपदघटिते मन्त्रे विदितं अण् उत्तर-
पदवृद्धिः । ३ परमेश्वरनामभेदे “त्रिसौपर्णं तथा ब्रह्म
यजुषां शतरुद्रियम्” भा० शा० २८६ अ० । “त्रिसौपर्णे विदितं
नाम त्रिसौपर्णमिति तदर्थः” श्रीधरः । त्रिसौवर्णेति
पाठः लिपिकरप्रमादात् ।
<LEND>
