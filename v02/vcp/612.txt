<L>612<pc>0082,b<k1>अचल<k2>अचल
अचल¦ पु० न चलः ॥ (ग्ॐज) इति ख्याते शङ्कौ । पर्व्वते,
“अचलाः सागराः ग्रामाः प्रासादधवला गृहाः धारितं च
त्वयासर्वमिति” पृथिवीप्रार्थनामन्त्रः । “अचलएष भवानिव
राजते” इति माघः । पृथिव्यां स्त्री । भूमेरचलत्वा-
दिकमुक्तं सि० शि० गो० “भूमेः पिण्डः शशाङ्कज्ञक-
विरविकुजेज्यार्किनक्षत्रकक्षावृत्तैर्वृत्तो वृतः सन् मृद-
[Page0083-a+ 38]
निलसलिलव्योमतेजोमयोऽयम् । नान्याघारः स्वशक्त्यैव
वियति नियतं तिष्ठतीहास्य पृष्ठे निष्ठं विश्वं च शश्वत्सद-
नुजमनुजादित्यदैत्यं समन्तात् । सर्वतः पर्वतारामग्राम-
चैत्यचयैश्चितः । कदम्बकुसुमग्रन्थिः केसरप्रकरैरिव ।
यथोष्णतार्कानलयोश्च, शीतता विधौ, द्रुतिः के,
कठिनत्वमश्मनि । मरुच्चलो भूरचला स्वभावतो यतो
विचित्रा बत वस्तुशक्तयः । आकृष्टशक्तिश्च मही तया यत्
खस्थं गुरु स्वाभिमुखं स्वशक्त्या । आकृष्यते तत्पततीव भाति
समे समन्तात् क्व? पतत्वियं खे” इति । आर्य्यभट्टमते तु
अस्याश्चलत्वेऽपि अचलाः पर्वताः सन्त्यत्र अस्त्यर्थेऽचि ।
अचलवत्त्वात् स्वकक्षातो बहिर्गमनाभावाद्वा अचल-
त्वम् । तेन च तस्याश्चलत्वं दृष्टान्तविधयोक्तं तच्च विस्तरतो
भूगोलशब्दे वक्ष्यते । चलनशून्ये त्रि० “तस्मात्त्वमचलोभ-
वेति” कलसस्थापनमन्त्रः । “तस्मान्मम गृहे नित्यं लक्ष्मि!
त्वमचला भवेति” पुरा० । “समाधावचला बुद्धिरिति,
गीता, अचला भक्तिरीश्वरे” इति पुरा० । न चलति
स्वभावात् । शिवे पु० तस्य स्थाणुत्वात् तथात्वम् ।
ब्रह्मणि न० । “निष्कलं निष्क्रियं शान्तमिति” श्रुत्या अस्य
सर्वक्रियाशून्यत्वोक्तेरचलत्वम् । आत्मनि पु० “नित्यः
सर्वगतः स्थाणुरचलोऽयं सनातन” इति गीता ।
<LEND>
