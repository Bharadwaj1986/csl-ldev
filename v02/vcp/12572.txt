<L>12572<pc>1815,a<k1>कल्प<k2>कल्प
कल्प¦ पु० कल्पते समर्थो भवति स्वक्रियायै विरुद्धलक्षणया असमर्थो-
भवति वाऽत्र, कृपू सामर्थ्ये विरुद्धलक्षणया असामर्थ्ये वा
आधारे घञ् कल्पयति सृष्टिं विनाशं वात्र कृप-णिच्-
आधारे अच् । ब्रह्मणो रात्रिरूपे जगतां चेष्टाराहित्य-
सम्पादके १ प्रलये २ तस्य दिनरूपे जगतां चेष्टासम्पादके च
कालभेदे । “यदा स देवो जागर्त्ति तदेदं चेष्टते जगत् ।
यदा स्वपिति शान्तात्मा तदा सर्वं निमीलति” मनुना
जगच्चेष्टातद्राहित्ययोर्ब्रह्माहोरात्रयोरुक्तेस्तथात्वम् ।
<फ्>कलिशब्दे दर्शितवाक्येन युगमानमुक्त्वा कल्पमानं
प्रदर्श्य ब्रह्मणः आयुःपरिमाणं तस्य गतायुःकालश्च
सू० सि० उक्तो यथा-
“युगानां सप्ततिः सैका मन्वन्तरमिहोच्यते । कृताव्दस-
ङ्ख्यस्तस्यान्ते सन्धिः प्रोक्तो जलप्लवः” सू० । “युगानां सैका
सप्ततिरेकसप्ततिर्महायुगमित्यर्थः । इह--मूर्त्तकाले । मन्व-
न्तरं मन्वारम्भतत्समाप्तिकालयोरन्तरकालमानमित्यर्थः ।
मूर्त्तकालमानभेदाभिज्ञैः कथ्यते । तस्य मनोरन्ते विरामे
जाते सति कृताव्दसङ्ख्यः मदुक्तकृतयुगवर्षमितः सन्धिः
कालविद्भिः प्रकर्षेण द्वितीयमन्वारम्भपर्य्यन्तं भूतमावि-
मन्वोरन्तिमादिसन्धिरूपैककालेन कथितः । तत्स्वरूपमाह
“जलप्लव इति । जलपूर्ण्णा सकला पृथ्वी तस्मिन्
लोकसंहारकाले भवति । अथ कल्पप्रमाणं सविशेषमाह”
रङ्ग० । “ससन्धयस्ते मनवः कल्पे ज्ञेयाश्चतुर्दश । कृत-
प्रमाणः कल्पादौ सन्धिः पञ्चदशः स्मृतः” सू० । “ते एक-
सप्ततियुगरूपा मनवः स्वायम्भुवाद्याः ससन्धयः स्वस्व-
सन्धिसहिताश्चतुर्द्दशसङ्ख्याकाः कल्पकाले ज्ञातव्याः ।
[Page1815-b+ 38]
स्वसन्धियुक्तचतुर्द्दशमनुभिः कल्पः स्यादित्यर्थः । ननु
ग्रन्थान्तरे कल्पमानं युगसहस्रं त्वया तु युगमानमेक-
सप्ततिगुणं मनुमानं ३०६७२०००० कृतावद् १७२८०००
युक्तं ससन्धिमनुमानं ३०८४४८००० इदं चतुर्द्दशगुणं
४३१८७२००० कल्पप्रमाणं तच्च कृतीनं युगसहस्त्रमित्यत
आह । कृतप्रमाण इति । कल्पादौ प्रथममन्वारम्भे कृतयुग-
वर्षमितो मनोश्चतुर्दशत्वेऽप्याद्यः पञ्चदशकः सन्धिः कालज्ञै-
रुक्तः । तथा च कृतवर्षानन्तरं प्रथममन्वारम्भ इति तद्वर्षं-
योजनेनाविरोध इति भावः । अथ ब्रह्मणो दिनरात्र्योः
प्रमाणमाह” रङ्ग० । “इत्थं युगसहस्नेण भूतसंहारकारकः ।
कल्पो ब्राह्ममहः प्रोक्तं शर्वरी तस्य तावती” सू० “इत्थं
पूर्व्वोक्तप्रकारसिद्धेन युगसहस्रेण भूतसंहारकारको
लयात्मकः कल्पकाली ब्राह्मं ब्रह्मणः सम्बन्ध्यहः
दिनं कालज्ञैरुक्तम् । तस्य ब्रह्मणस्तावती दिनपरिमिता
शर्व्वरी रात्रिः । कल्पद्वयं तदहोरात्रमिति फलितार्थः ।
अथ ब्रह्मणआयुःप्रमाणमतीतवयःप्रमाणं चाह” रङ्ग० ।
“परमायुः शतं बस्य तयाहोरात्रसङ्ख्यया । आयुषो०
ऽर्द्धमितं तस्य शेषकल्पोऽयमादिमः” सू० । परमपरं शृणु
पूर्व्वोक्तं त्वया श्रुतमपरं च वक्ष्यमाणं शृणु त्वम् । यद्वा
परमेति दैत्यवरार्थकं सम्बोधनम् । त्वं तस्य ब्रह्मणस्तथा
पूर्व्वोक्तयाहोरात्रमित्या कल्पद्वयरूपया शतं शतवर्ष-
परिमितमायुः शरीरघारणकालं जानीहि । एतदुक्तं
भवति । अहोरात्रमानात् पूर्व्वपरिभाषया (३०) मास-
मानं तस्मात् पूर्व्वोक्तपरिभाषया (१२) ब्रह्मणो वर्षमानमेत-
च्छतसङ्ख्यया ब्रह्मायुरिति । न तु यथाश्रुतार्थेन कल्पशत-
द्वयमायुः, कोटादीनामपि दिनसङ्ख्ययायुषोऽनुक्तेः सुतरां
ब्रह्मणः शतदिनात्मकायुषोऽसम्भवात् “निजेनैव तु मानेन
आयुर्वर्षशतं स्मृतम्” इति विष्णुपुराणोक्तेश्च । एतेन
परमा--रित्येकं पदमिति निरस्तम् ब्रह्मणोऽनियतायुर्दाया-
सम्भवात् । तस्य ब्रह्मण आयु शतवर्षरूपमस्यार्द्धं पञ्चाश
द्वर्षपरिमितमितं गतम् । अयं वर्त्तमान आदिमः
प्रथमः शेषकल्पः शेषायुर्दायस्य ब्रह्मदिवस उत्तरार्द्धस्य
प्रथमदिवसो वर्त्तमान इति फलितार्थः । अथ वर्त्तमानेऽ-
स्मिन् दिवसेऽप्येतद्गतमित्याह रङ्ग० । “कल्पादस्माच्च
मनवः षड् व्यतीताः ससन्धयः । वैवस्वतस्य च मनो-
र्युगानां त्रिघनो गतः” सू० । “अस्माद्वर्तमानात् कल्पाद्
ब्रह्मदिवसात् षट्सङ्ख्याका मनय एकसप्ततियुगरूपाः
ससन्धयः सप्तभिः सन्धिभिः कृतयुगप्रमाणैः सहिता
[Page1816-a+ 38]
व्यतीता गताः । चकारआयुषोऽर्द्धमितमिति प्रागुक्तेन
समुच्चयार्थकः । वर्त्तमानस्य सप्तमस्य मनोर्वैवस्वताख्यस्य
युगानां त्रिघनस्त्रयाणां घनः स्थानत्रयस्थिततुल्यानां
घातः सप्तविं शतिसङ्ख्यात्मको गतः । सप्तविंशतियुगानि
गतानीत्यर्थः । चः समुच्चये । अथ वर्त्तमानयुगस्यापि
गतमेतदिति वदन्नभिमतकालेऽग्रतो वर्षगणः कार्य्य इत्याह”
रङ्ग० । “अष्टाविंशाद् युगादस्माद्यातमेतत् कृतं युगम् ।
अतः कालं प्रसङ्ख्याय सङ्ख्यामेकत्र पिण्डयेत्” सू० ।
“अष्टाविं शतितमाद्वर्तमानान्महायुगादेतदल्पकालेन पूर्व्व-
काले साम्प्रतं स्थितं कृतं युगं गतम् । अतः कृतयुगान्ता
नन्तरमभिमतकाले कालं वर्षात्मकं प्रसङ्ख्याय गणयित्वा
सङ्ख्यां पञ्चस्थानस्थितां भिन्नामेकत्रैकस्थाने पिण्डयेत्
सङ्कलनविषयां कुर्य्यात् । सर्वेषां गतानां योगं कुर्य्या-
दित्यर्थः” रङ्ग०!
<फ्>मासस्य त्रिंशत्तिथ्यात्मकतया ब्रह्मसासस्य त्रिंश-
त्कल्पघटितत्वात् तेषां कल्पानां नामानि हेमा० दा०
मात्स्ये आह स्म
<फ्>“कल्पानुकीर्त्तनं वक्ष्य सर्व्वपापप्रणाशनम् । यस्यानु-
कीर्त्तनादेव वेदपुण्येन युज्यते । प्रथमः श्वेतकल्पस्तु
द्वितीयो नीललोहितः । वामदेवस्तृतीयस्तु ततो रषन्तरो-
ऽपरः । रौरवः पञ्चमः प्रोक्तः षष्ठः प्राण इति स्मृतः ।
सप्तमोऽथ वृहत्कल्पः कन्दर्पोऽष्टम उच्यते । सद्योऽथ नवमः
प्रोक्त ईशानो दशमः स्मृतः । व्यान एकादशः प्रोक्तः
तथा सारस्वतोऽपरः । त्रयोदश उदानस्तु गारुडोऽथ
चतुर्दशः । कौर्म्मः पञ्चदशोज्ञेयः पौर्णमासी प्रजापतेः ।
षोडशोनारसिंहस्तु समानस्तु ततः परः । आग्नेयोऽ-
ष्टादशः प्रोक्तः सोमकल्पस्तथाऽपरः । मानवो विंशतिः
प्रोक्तस्तत् पुमानिति चापरः । वैकुण्ठश्चापरस्तद्वल्लक्ष्मीकल्प-
स्तथा परः । चतुर्विंशस्तथा प्रोक्तः सावित्रीकल्पसंज्ञकः ।
पञ्चविंशतिमो घोरो वाराहस्तु ततोऽपरः । सप्तविंशोऽथ
वैराजो गौरीकल्पस्तथाऽपरः । माहेश्वरस्ततः प्रोक्तो
त्रिपुरो यत्र घातितः । पितृकल्पस्तथान्ते तु या कुहू-
ब्रह्मणः स्मृता । इत्ययं ब्रह्मणोमासः सर्वपापप्रणा-
शनः । आदावेव हि माहात्म्यं यस्मिन् यस्य विधी-
यते । तस्य कल्पस्य तन्नाम विहितं ब्रह्मणा पारा” ।
तदारम्भकालश्च ब्रह्मसिद्धान्ते उक्तः “चैत्रसितादेर्भानो-
र्वर्षर्ष्ठुमासयुगकल्पाः । सृष्ट्यादौ लङ्कायामिह प्रवृत्ताः
दिनैर्वत्स!” चैत्रसितादेः चैत्रशुक्लप्रतिपदमारभ्येत्यर्थः ।
[Page1816-b+ 38]
ब्रह्मपु० “चैत्रे मासि जगत् ब्रह्मा ससर्ज प्रथमे-
ऽहनि । शुक्लपक्षे समग्रन्तु तदा सूर्य्योदये सति । प्रव-
र्त्तयामास तदा कालस्य गणनामपि” इति कालसामान्य-
गणनस्य तत आरभ्योक्तेः” एवं चैत्रशुक्लप्रतिपदि कल्पप्रार-
म्भेऽपि “माघशुक्लतृतीयायां कृष्णायां फाल्युनस्य च ।
पञ्चमी चैत्रमासस्य यथैवाद्या तथा परा । शुक्ला त्रयो-
दशी माघे कार्त्तिकस्य तु सप्तमी । नवमी मार्गशीर्षस्य
सप्तैताः संस्मराम्यहम् । कल्पानामादयो ह्येता दत्त-
स्याक्षयकारकाः” वाराहवाक्यानि यदि समूलानि
तदा कल्पभेदादविरुद्धानि कल्पादित्वेन तत्तत्तिथिषु श्राद्ध
कर्त्तव्यतोपयोगिपारिभाषिकत्वपरतया वा समर्थनीयानि ।
अतएव सू० सि० सुरासुराणामन्योन्यमहोरात्रविप-
र्य्ययात् । यत् प्रोक्तं तद्भवेद्दिव्यं भानोर्भगणपूरणात् ।
मन्वन्तरव्यवस्था च प्राजापत्यमुदाहृतम् न तत्र । द्युनिशो
र्भेदो ब्राह्मं कल्पः प्रकीर्त्तितः, इत्यादिना युगमन्वन्तर-
कल्पानां सौरत्वेनोक्तिः । सौरमाने च नियतयुगादि-
कालेषु अनियततिथिसम्भवेऽषि सर्वेषां कल्पानामादौ
चैत्रसितादितिथिरेव नियता पायुक्तवचनप्रामाण्यात् ।
किन्तु प्रागुक्तमात्स्ये ब्राह्मकल्पानां चान्द्रत्वोक्तेः चान्द्र-
त्वमपि तेन तिथिभेदसम्भवः सू० सि० वाक्यं तु ग्रह-
स्पष्टीकरणोपयोगीत्यविरोधः ।
अत्र तिथिद्वैधे युगादिवत् व्यवस्था । कृप--णिच्--भाबे अच् ।
२ रचने ३ विकल्पे च इतिकर्त्तव्यतायुक्ते ४ विधाने च । “प्रभुः
प्रथमकल्पस्य योऽनुकल्पे प्रवर्त्तते” मनुः । कल्पो-
विधानमस्त्यत्र औचित्येन । ५ उचिते त्रि० शाश्वतः ।
कल्प्यतेऽनुष्ठीयतेऽनेन करणे अच् । ६ वैदिकविधानज्ञापके
शास्त्रभेदे स चाश्वलायनापस्तम्बबौधायनकात्यायनादि-
सूत्रात्मकः । तस्य यथोपयोगिता तथोक्तं सायणा-
चार्य्येण ऋग्वेदभाष्योपोद्घाते यथा-
<फ्>“कल्पस्त्वाश्वलायनापस्तम्बवौधायनादिसूत्रं, कल्प्यते
समर्थ्यते याबप्रयोगोऽनेनेति व्युत्पत्तेः । नन्वाश्वलायनः
किंमन्त्रकाण्डमनुसृत्य प्रवृत्तः? किं वा ब्राह्मणमनुसृत्य?
नाद्यः “दशपूर्णमासौ तु पूर्वं व्याख्यास्याम” इत्येवं तेनोप-
क्रान्तत्वात् न ह्यग्निमीड इत्यादयोमन्त्रा दशपूर्ण्णमासयोः
कचिद्विनियुक्ताः । न द्वितीयः “आग्नावैष्णवमेकादशकपालं
पुरोडाशं निर्वपन्ति दीक्षणीयायाम्” इत्येवं दीक्षणीयेष्टे-
र्बाह्मणे प्रक्रान्तत्वात् । अत्रोच्यते--मन्त्रकाण्डोब्रह्म-
यज्ञादिजपक्रमेण प्रवृत्तो न तु यागानुष्ठानक्रमेण
[Page1817-a+ 38]
ब्रह्मयज्ञश्चैवं विहितः “यत् स्वाध्यायमधीयीतैकामप्यृचं
यजुः साम वा तद्ब्रह्मयज्ञम्” इति सोऽयं ब्रह्मयज्ञ
जपीऽग्निमीडे इत्याम्नायक्रमेणैवानुष्ठेयः तथा “सर्वा ऋचः
सर्वाणि यजूंषि सर्वाणि सामानि वाचः स्तोमे पारि-
प्लवं शंसतीति” विवीयते तथा “आश्विने शस्यमाने सूर्यो
नोदियादपि सर्वा दाशतयीरनुब्रूयादिति” विधीयते तथा
“रिच्यत इव वा एष प्रेव रिच्यते यो याजयति यो वा
प्रतिगृह्णाति याजयित्वा प्रतिगृह्य वाऽनश्नन् त्रिःस्वाध्यायं
वेदमधीयीतेति” प्रायश्चित्तरूपं वेदपारायणं विहितम्
इत्यादिषु कृत्स्नमन्त्रका ड्विनियोगेषु संप्रदायपारम्-
पर्यागत एव क्रम आदरणीयः । विशेषविनियोगस्तु
मन्त्रविशेषाणां श्रुतिलिङ्गवाक्यादिप्रमाणान्युपजीव्या-
श्वलायनोदर्शयति अतोमन्त्रकाण्डक्रमाभावेऽपि न कश्चि-
द्विरोधः । इषे त्वेत्यादिमन्त्रास्तु क्रत्वनुष्ठानक्रमेणैवाम्नाता
इत्यापस्तम्बादयस्तेनैव क्रमेण सूत्रनिर्माणे प्रवृत्ताः ।
आम्नातत्वादेव जपादिष्वपि स एव क्रमः । यद्यपि ब्राह्मणे
दीक्षणीयेष्टिरुपक्रान्ता तथापि तस्या इष्टेर्दर्शपूर्णमास-
विकृतित्वेन तदपेक्षत्वादाश्वलायनस्यादौ तद्व्याख्यानं युक्तम्
अतः कल्पसूत्रं मन्त्रविनियोगेन क्रत्वनुष्ठानमुपदिश्यो-
पकरोति तर्हि “प्र वो वाजा” इत्यादीनां सामिधेनीनामृ-
चामेव विनियोगमाश्वलायनोब्रवीतु “नमः प्रवक्त्र” इत्यादय
स्त्वनाम्नाताः कुतो विनियुज्यन्ते? इति चेत् नायं दोषः
शास्वान्तरसमाम्नातानां ब्राह्मणान्तरसिद्धस्य विनियोगस्य
गुणोपसंहारन्यायेनात्र वक्तव्यत्वात् सर्व्वशाखां प्रत्ययमेकं
कर्मेति न्यायविदः, तस्माच्छिक्षेव कल्पोऽप्यपेक्षितः” ।
कात्या० व्या० कर्केण कल्पशास्त्रप्रयोजनमित्थं दर्शितं यथा--
“इह पुण्यो वै पुण्येन कर्म्मणा भवति” “तमेतं
वेदानुवचनेन विविदिषन्ति ब्रह्मचर्य्येण तपसा श्रद्धया
यज्ञेनेति” “अग्निहोत्रं जुहुयात् स्वर्गकाम” इत्यादिमि-
र्वाक्यैः कर्म्मणां स्वर्गापवर्गादिश्रेयःसाधनत्वं प्रतीयते ।
तानि चाग्निहोत्रादिकर्म्माणि वेदवाक्यैकवेद्यानि । वेद-
वाक्यानि चानेकशास्वावस्थिततया स्वतश्च प्रतिवाक्यं
नानाविधपरस्परविरुद्धार्थस्फुरणेन दुर्बोधार्थानि बहु-
भिरर्थवादवाक्यैर्मिश्रितानि च तथाहि “अग्निहोत्रं
जुहुयात् स्वर्गकामः” इत्यत्र किं स्वर्गो होमाय, उत होमः
स्वर्गाय, तथा अग्निहोत्रशब्दोगुणविधानार्थो नामधेयं
येति तथा “स वै संवत्सरं दीक्षाभिरेति” इत्याद्रौ क्वचित्
संवत्सरशब्दस्य मुख्यार्थत्वम् सहस्रसंवत्सरादौ तस्यैव
[Page1817-b+ 38]
गौणत्वम् । अर्थवादादिभिश्च पाठात् विध्यर्थवादसंदेहोऽपि
भवति किमयं विधिः? उतार्थवादः? इति यद्य पि जैमिनि
शवरस्वामिकुभट्टमारिलप्रभृतिभिर्मीमांसायां तानि वाक्यानि
संदेहनिरासपूर्व्वकं यथार्थं व्याख्यातानि सन्ति । अधीत
शास्त्राणां च तदार्थावगमोऽपि सुकर एव, तथापि तेषां
नानाशाखाव्यवस्थितत्वेनेदानीन्तनैः सर्वैः पुरुषैरध्येतुं
ज्ञातुं वाऽशक्यत्वात्तदधीनं कर्म्मणां ज्ञानं दुःशक्यमि-
दानीन्तनानामिति मत्वा परमकारुणिको भगवान् कात्या-
यनाचार्य्यो नानाशाखागतविधिवाक्यसंग्रहरूपं कल्पसूत्रं
प्रणीतवान्” । तत्र प्रतिपाद्यविषयाः कात्यायनशब्दे वक्ष्यन्ते
<फ्>आर्षेयकल्पसूत्रविषयाश्च “अथार्षेयकल्पो व्याख्या-
तव्यः” इत्युपक्रम्य सर्वक्रतुप्रकृतिभूतस्य त्रिपर्वणोज्योति-
ष्टोमस्य सर्वाहर्गणप्रकृतिभूतस्य व्यूढस्य द्वादशाहस्य
च ब्राह्मणवाक्येनैव प्रयोगो दर्शितस्तदुपजीवनेन
क्रत्वन्तराणि प्रयोक्तव्यानीति दर्शयितुमादौ ऋत्वि-
ग्वरणादिकमभिधाय १ प्र० “कॢप्तो ज्योतिष्टोमोऽति-
रात्रः षोडशिकः” इत्यादिना सौभरमुद्वं शीयमित्यन्तेन
सामविशेषयुक्तस्य प्रायणीयस्य प्रयोगो दर्शितः । ततः “उपा-
स्मै गायता नरः” इत्यादिना अभिप्लवस्य प्रथमाहस्य ।
“पवस्व वाचः” इत्यादिना द्वितीयाहस्य । “दविद्युतत्यारु
चा” इत्यादिना तृतोयाहस्य । “पवमानोअजीजनत्”
इत्यादिना चतुर्थाहस्य । “पवमानस्य विश्ववित्” इत्यादिना
पञ्चमाहस्य । “असृत प्रवाजिनः” इत्यादिना षष्ठाहस्य ।
“पृष्ट्यः षडहः ससूढो वा व्यूढो वा” इत्यारिवा पृष्ट्य-
षडहस्य त्यहाणां प्रयोगः । एवम् चतुर्थस्याह्न इत्या-
दिला उत्तरत्र्यहकल्पः । २ ग्र० “पवस्य वाचो अग्रियः”
इत्यादिना अभिजितोऽह्नः कल्पः । “उपास्मै गायता
नरः” इत्यादिना स्वरसाम्नां प्रथमस्य । “पवस्व वाचोऽग्रि
यः” इत्यादिना तेषां द्वितीयस्य “दविद्युतत्यारुचा”
इत्यादिना तृतीयस्य । “उपास्मै गायता नरः” इत्यादिन
विषुवायनानामावृत्तानां स्वरसाम्नाम् कल्पः । “उप त्व
जामयः” इत्यादिना विश्वजितः । “पौरमीढं मानवं
जनित्रम्” इत्यादिना आवृत्तयोः पृष्ट्याभिप्लवयोः, ।
ज्योतिष्टोममाज्येत्यादिना आयुष्टोमस्य । “पवस्व वाचोऽ-
ग्रियः” इत्यादिना गोष्टोमस्य । “उपास्मै गायता नरः”
इत्यादिना महाव्रतस्य । ३ प्र० “कॢप्तो ज्योतिष्टोमः”
इत्यादिना गोः, आयुषः, अभिजितः विश्वजितश्च
महाव्रतस्य । “पवस्व वाचोऽग्रियः” इत्यादिंना प्रथम
[Page1818-a+ 38]
साहस्रस्य । “एषैवोत्तरस्य कॢप्तिः” इत्यादिना द्वितीय-
तृतीययोः । “उपास्मै गायता नरः” इति चतुर्थस्य ।
“उपास्मै गायता नरः” इत्यादिना प्रथमसाद्यस्क्रम्य ।
“एषैवोत्तरस्य कॢप्तिः” इत्यादिना साद्यस्क्रत्रिकस्य । “पव-
मानस्य जिन्वते” इत्यादिना श्येनरूपसाद्यस्क्रस्य । “उपास्मै
गायता नरः” इत्यादिना एकत्रिकसाद्यस्क्रस्य । ज्योतिष्टोमं
बहिष्पव मानमित्यादिना प्रथमव्रात्यस्तोमस्य । “एते
असृग्रमिन्दव” इत्यादिना द्वितीयतृतीयव्रात्यस्तोमयोः ।
“अग्रियवती प्रतिपत्” इदित्यादिना चतुर्थव्रात्यस्तोमस्य ।
“अग्न! आयूंषि पवस” इत्यादिना प्रथमस्याग्निष्टुतः ।
“एषैवोत्तरस्य कॢप्तिः” इत्यादिना द्वितीयतृतीयचतुर्था-
नामग्निष्टुताम् प्रजापतेरपूर्व्वस्य वृहस्पतिसवस्य, इषु
नामकयज्ञस्य च । “प्र सोमासो अधन्दिषुः” इत्यादिना
सर्व्वस्वारस्य ।
४ प्र० । “अग्न! आयूंषि पवसे” इत्यादिना वैश्वदेव-
वारुणप्रघसिकैकाहस्य । “कया त्वं न ऊत्या पवस्व”
इत्यादिना वारुणप्रघासिकद्वितीयाहस्य । “उप त्वा
जामयोगिरः” इत्यादिना शाकमेधप्रथमाहस्य । “इन्द्रा-
येन्दो! मरुत्वते” इत्यादिना तदीयद्वितीयाहस्य । “विश्व-
कर्मन् हविषा” इत्यादिना तदीयतृतीयाहस्य शुनासीर्यस्य
च । “पवस्वेन्दो! वृषासुतः” इत्यादिना उपहवस्य ।
“द्वितीयस्य स्वरसाम्न” इत्यादिना ऋतपेयदूणासवैश्य-
स्तोमतीव्रसुद्वाजपेयेषु प्रत्यवरोहणीयाभ्यारोहणीययोः
कल्पः । “वायोः शुक्रो अयामि त” इत्यादिना अभिषेच-
नीयस्य । “राजा मेधाभिरीयते” इत्यादिना दशपेयस्य ।
“केशवपनाय व्युष्टिर्द्विरात्र” इत्यादिना तदीयद्वितीया-
हस्य । इत्थं क्षत्रस्य धृतेश्च । एवमुक्तरूपेण सप्तसुत्यस्य
वाजपेयस्य च ।
<फ्>५ प्र० “राजा मेधाभिरीयते” इत्यादिना राड्विराडो-
रुपसदाम् । “रौरवयौधाजये” इत्यादिना पुनस्तोमस्य
चतुष्टोमस्य च । “उपोषु जात” इत्यादिना उद्भि-
द्बलमिदोरपचितेश्च । “साहस्रं वहिष्पवमानम्” इत्यादिना
सर्व्वस्तोमोपचितेरग्नेः स्तोमयोश्च । “पुनानः सोम-
धारया” इत्यादिना ऋषभगोषवमरुत्स्तोमानामिन्द्राग्न्योः
कुलायाश्च । “इन्द्रायोन्दो! मरुत्वत” इत्यादिना इन्द्र-
स्तोमस्य । “पवस्व वाचो अग्निय” इत्यादिना इन्द्रा-
ग्न्योःस्तोमस्य आद्यविघनस्य च । “पवस्व वाचो अग्रियः”
इत्यादिना द्वि तीयविघनस्य । “श्येनमाज्यबहिष्पवमा-
[Page1818-b+ 38]
नम् इत्यादिना एकाहसाध्यानां कल्पः । एते एकाह-
साध्या इतुक्तिश्च ।
<फ्>६ प्र० । “कॢप्तो ज्योतिष्टोमोऽतिरात्रोऽषोडशिक” इत्या-
दिना ज्योतिष्टोमातिरात्रस्य, आहीनिक्या रात्रे, सर्वस्तो-
माप्तोर्यामस्य, नवसप्तदशस्य, विषुवतः गोआयुषः विश्व-
जिदभिजितोः एकस्तोमानाञ्च प्रथमाहस्य कल्पः ।
“गोराज्यबहिष्पवमानम्” इत्यादिना, उक्तानां ज्योति-
ष्टोमातिरात्रादीनां द्वितीयतृतीयचतुर्थाहानाम् एकस्तो-
मानामाङ्गिरसचैत्ररथकापिवनरूपाणां द्विरात्राणां च
कल्पः । “अभिप्लवस्य प्रथमस्याह्नः” इत्यादिना गर्गत्रि-
रात्रे प्रथमाहस्य । “उपोषु जातम्” इत्यादिना तत्र
द्वितीयाहस्य । “पवस्व वाचः” इत्यादिना तत्र तृतीयाहस्य
कल्पः । “पवस्व वाज सातये” इत्यादिना अश्वमेधत्रिरा-
त्रस्य । “प्रसोमासो विपश्चित” इत्यादिना वैदत्रिरात्रस्य ।
“सांवत्सरिकस्य विषुवतः” इत्यादिना, छन्दोमपवमान-
त्रिरात्रस्य । ये गर्गत्रिरात्रस्येत्यादिना अन्तर्वसुपराक-
त्रिरात्रयोः कल्पः ।
७ प्र० । “उपास्मै गायता नरः” इत्यादिना चतुरह
प्रथमाहस्य । “पवस्व वाचो अग्रियः” इत्यादिना तदी-
यद्वितीयाहस्य । “दविद्युतत्यारुचा” इत्यादिना तृती-
याहस्य । “पवमानो अजीजनत्” इत्यादिना चतुर्था-
हस्य । “उपोषु जातम्” इत्यादिना जामदग्न्यचतुरहस्य ।
“या जामदग्न्यस्य” इत्यादिना वाशिष्ठचतुरहस्य ।
प्रसोमासोविपश्चितः” इत्यादिना जाह्नवचतुरहस्य ।
“वैश्वामित्रोद्व्यहः” इत्यादिना देवपञ्चरात्रस्य त्रया-
णामह्नाम् । “पवमानो अजीजनत्” इत्यादिना तदीय-
चतुर्थाहस्य । “पवमानस्य विश्ववित्” इत्यादिना पञ्च-
माहस्य कल्पः । “एष चतुरहोयीदेवानाम्” इत्यादिना
पञ्चशारदीयव्रतमध्वोः । “पृष्ट्यः षडहः समूढो व्यूढो वा”
इत्यादिना ऋतुषडहायुष्कामपृष्ठ्यालम्बनानां षड-
हानाम् । “एष एव षडहो य क्रतूनाम्” इत्यादिना
सप्तर्षीणां प्रजापतेः छन्दोगानां जमदग्नेरिन्द्रस्य च
पञ्चसप्तरात्राणाम् । “या देवानां पञ्चरात्रस्य” इत्यादिना
जनकसप्तरात्रस्य । “एष एव षडहोयः क्रतूनाम्” इत्यादिना
पृष्ठ्यस्तोमस्य सप्तरात्रस्य अष्टरात्रनवरात्रयोश्च कल्पः ।
<फ्>८ प्र० । “अग्न आयूंषि पवस” इत्यादिना त्रिक-
कुब्दशरात्रस्य द्वयीरह्नोः । “दविद्युतत्यारुचा” इत्या-
दिना तदीयतृतीयाहस्य । “पवमानो अजीजनत्” इत्या-
[Page1819-a+ 38]
दिना चतुर्थाहस्य । “पवमानस्य विश्ववित्” इत्यादिना पञ्च-
माहस्य । “असृक्षत प्रवाजिनम्” इत्यादिना षाष्ठाहस्य ।
“ये सोमासः परावति” इत्यादिना मप्तमाहस्य । “पवमाना
असृक्षत” इत्यादिना अष्टमाहस्य । “उपोषु जातम्” इत्या-
दिना नवमाहस्य विश्वजिदतिरात्रस्य च कल्पः । “या वृह-
स्पतिसवस्य सा कुसुरुविन्दस्य” इत्यादिना कुसुरुविन्दुदश-
रात्रस्य । “पृष्ठ्यालम्बस्य पञ्चाहः” इत्यादिना छन्दोमदश-
रात्रस्य । “त्रिष्टोमोऽग्निष्टोमोयत्” इत्यादिना देवपूर्दश-
रात्रस्य पुण्डरीकैकादशरात्रस्य च कल्पः । इत्येते
अहर्गणसाध्यत्वात् अहीना इत्युच्यन्तं इत्युक्तिश्च ।
<फ्>९ प्र० । “द्वादशरात्रस्य षोडशिमन्तावतिरात्रौ” इत्यादिना
त्रयीदशरात्रयोर्द्वयोः, तृतीयषड्विंशतिरात्रस्य, चतुर्दश-
रात्राणां त्रयाणां, पञ्चदशरात्राणां चतुर्ण्णाम्, षोडशरात्र-
स्यैकस्य च कल्पः । एते सत्रसंज्ञा इत्युक्तिश्च । “सप्तदशरात्रे
चत्वार्य्याभिप्लवकान्यहानि” इत्यादिना सप्तदशरात्रस्य,
अष्टादशरात्रस्य, एकोनविंशरात्रस्य च । “विंशतिरात्रे सां-
वत्सरिकौ विश्वजिदभिजितौ” इत्यादिना विंशतिरात्रस्य ।
एकविंशतिरात्रयोर्द्वयोः, त्रयोविंशतिरात्रस्य, चतु-
र्विंशतिरात्रसम्बन्धिपृष्ठ्यातिरात्रयोश्च कल्पः । “पवस्वेन्दो!
वृषा सुतः” इत्यादिना त्रयोविंशतिरात्रस्य । “उपास्मै
गायता नर” इत्यादिना तदीयप्रथमविशालस्य । “एष
उस्यवृषा रथम्” इत्यादिना तदीयद्वितीयप्रभृतिविशालस्य,
चतुर्विंशतिरात्रस्य च कल्पः । तत्रैकैकोत्तरवृद्धाअष्टौ इत्यु-
क्तिश्च । “नानाब्रह्मसाम्नामतिरात्रः” इत्यादिना नानाब्रह्म-
सामादीनां त्रयाणां त्रयस्त्रिंशद्रात्राणाञ्च तत्र च
एकोत्तरवृद्धानि सप्तेत्युक्तिश्च । “विधृतीनां ज्योतिष्टो-
मोऽतिरात्रोऽषोडशिकः” इत्यादिना विधृतीनाम् । “पृष्ठ्यः
षडहः समूढोवा” इत्यादिना, च विधृतीनाम् । “यमाति-
रात्रासु गीष्टोमस्य” इत्यादिना यमातिरात्रप्रभृतीनां
षण्णाम्, एकपञ्चाशद्रात्रस्य, एकषष्टिरात्रस्य, शतरात्रस्य
सांवत्सरिकस्य गवामयनस्य च कल्पः ।
१० प्र० “मध्ये पृष्ठ्यस्य कॢप्तोऽतिरात्रः” इत्यादिना मध्ये
पृष्ट्यस्य, कॢप्तानां व्यूहाग्निष्टोमेभ्य आद्वितीयादह्नः कल्पः ।
“द्वितीयस्याह्न” इत्यादिना तत्रैव द्वितीयाहादि पञ्चानाम-
ङ्गाम् । “सप्तमस्याह्नः” इत्यादिना सप्तमप्रभृतीनां त्रयाणा-
नह्नाम् । “दशमस्याह्नः पञ्चानाम्” इत्यादिना दशमाह-
प्रभृतिकॢप्तस्य च्छन्दोमदशाहस्य अर्हगणस्य । “अस्य प्रत्ना
सनुद्यतम्” इत्यादिना छन्दोमदशाहप्रथमाहस्य । “पवस्व
[Page1819-b+ 38]
वाचो अग्रियः” इत्यादिना छन्दोमद्वितीयाहस्य ।
“दविद्युतत्यारुचा” इत्यादिना छन्दोमतृतीयाहस्य ।
“पवमानो अजीजनत्” इत्यादिना छन्दोमचतुर्थाहस्य ।
उतशुग्रासः” इत्यादिना तदीयपञ्चमषष्ठयोरह्नोः । “ये
सोमासः परावति” इत्यादिना तत्र सप्तमाहस्य ।
“हिन्वन्ति सूरमुस्रयः” इत्यादिना तत्र अष्टमाहस्य ।
“उपोषु जातम्” इत्यादिना नवमदशमयोरह्नोः कल्पः ।
११ प्र० “पुरस्तात् पृष्ठ्यस्य कॢप्तोऽतिरात्रः” इत्यादिना पुर
स्तात् पृष्ट्यस्य, त्रिरात्राभिप्लवस्य, गोः, आयुषश्च कल्पः । “अस्य
प्रत्माममुद्युतम्” इत्यादिना द्वितीये छन्दोमे प्रथमाहस्य ।
“पवस्व वाचो अग्नियः” इत्यादिना तत्र द्वितीयाहस्य ।
“दविद्युतत्यारुचा” इत्यादिना तत्र तृतीयाहस्य । “बभ्रवे
नु स्वतवसे” इत्यादिना तत्र चतुर्थपञ्चमयोः षष्ठस्य च ।
“ये सोमासः परावति” इत्यादिना सप्तमादिदशमान्तानां,
महाव्रतस्यातिरात्रस्य च कल्पः । “विधृतिभिः कॢप्तम्”
इत्यादिना दृतिकुण्डपायिनामयनानां, द्वादशसंवत्सरस्य,
षड्विंशतिसंवत्सरस्य, शतसंवत्सरस्य, अग्नेः सहस्रसा-
ध्यायनस्य च । “प्रथमस्य सारस्वतस्य षोडशिमन्ता-
वतिरात्रौ” इत्यादिना त्रयाणां सारस्वतीनां, दाषर्दृत-
तैरयोः, सर्पसत्रातिरात्रयोः दशि प्रथमस्य च कल्पः ।
“पवस्व वाचो अग्रियः” इत्यादिना दशि द्वितीयस्य, तत्र
उत्तरषण्मासे विपर्य्यासस्य च कल्पः । इत्येवं यागविशेषे
दिनभेदे सूक्तपाठादिप्रयोगो दर्शितः । अन्येषु आश्वलाय-
नसूत्रादिरूपेषु तेषु प्रतिपाद्यविषयाश्च तत्तच्छब्दे
दृश्याः । कल्पग्रन्थश्च वेदाङ्गभेदः तन्मूलमङ्गशब्दे ७२ पृ०
शिक्षादिवाक्यमुक्तम् तत्र “हल्ॐ कल्पो ऽथ पठ्यते”
इत्यत्र वैदिककर्म्मणां विधानज्ञानस्य कल्पग्रन्थाधीनत्वात्
कर्म्मसाधनत्वेन हस्तसादृश्याद्धस्तता । पिवृकल्पः श्राद्धकल्पः
पशुकल्पैत्यादि “कल्पवित् कल्पयामास वन्यामेवास्य
संविधाम्” रघुः । अनुष्ठाने । “वैश्यवच्छौचकल्पश्च” मनुः ।
सपूर्वपदः कल्पप्रत्ययनिष्पन्नस्तु ईषदसमाप्तप्रकृत्यर्थे ।
“एते प्रदीपकल्पाः परस्परविलक्षणगुणविशेषाः” सां०
का० । “कार्य्यं त्वया नः प्रतिपन्नकल्पम्” कुमा० ।
“श्राद्धकल्पात्मकश्च यजुर्वेदपरिशिष्टभागः यजुर्वेदशब्दे
विवृतिः । अथर्ववेदस्यांशभेदरूपकल्पस्तु पञ्चविधः ।
“नक्षत्रकल्पोवेदानां संहितानां तथैव च । चतुर्थः ।
स्यादाङ्गिरसः शान्तिकल्पश्च पञ्चमः” विष्णुपु० । हेमा०
दा० देवीपुराणे च “पञ्च कल्पा मवन्ति नक्षत्रकल्पो
[Page1820-a+ 38]
वैतानः संहिताविधिराङ्गिरसः शान्तिकल्पश्च आथ-
र्वणः” इति ।
<LEND>
