<L>14714<pc>2188,a<k1>कृत्तिवासस्<k2>कृत्तिवासस्
कृत्तिवासस्¦ पु० कृत्तिर्गजासुरचर्म्म वासोयस्य । महादेवे
यथाच तस्य तद्वसनत्वं तथा काशी० ६८ अ० वर्ण्णितं यथा
“कोलाहलो महानासीत् त्रात त्रातेति सर्वतः । महिषा-
सुरपुत्रोऽसौ समायाति गजासुरः । प्रमथ्नन् प्रम-
थान् सर्वान् निजवीर्य्यमदोद्धतः । यत्र यत्र ध-
रायां स चरणं प्रमिणोति हि । अचलान् दोलया-
ञ्चक्रे तत्र तत्रास्य भारतः । उरुवेगेन तरवः पतन्ति
शिखरैः सह । तस्य दोर्दण्डवातेन चूर्ण्णाः स्युश्च
शिलोच्चयाः । यस्य मौलिजसंधर्धात् वना व्योम त्यज-
न्त्यलम् । नीलिमानं न चाद्यापि जहुस्तत्केशसङ्ग-
जम् । यस्य निःश्वाससम्भारैरुत्तरङ्गा महाब्धयः । ना-
द्याप्यमन्दकल्लोला भवन्ति तिमिभिः सह । योज-
नानां सहस्राणि नव यस्य समुच्छ्रयः । तावानेव हि
विस्तारस्तनोर्मायाविनोऽस्य हि । यन्नेत्रयोः पिङ्गलिमा
तथा तरलिमा पुनः । विद्युता नोह्यते ऽद्यापि सोऽयमा-
यति सत्वरः । यां यां दिशं समभ्येति सोऽयं दुःसह
दानवः । नाद्य शमीभवेदस्य साध्वसादिव दिग्भयम् ।
ब्रह्मलब्धवरश्चायं तृणीकृतजगत्त्रयः । अबध्योऽहं
भवामीति स्त्रीपुंभिः कामनिर्जितैः । ततस्त्रिशूलहेति
स्तमायान्तं दैत्यपुङ्गवम्! विज्ञायाबध्यमन्येन शूले-
नाभिजवान तम् । प्रोतस्तेन त्रिशूलेन स च दैत्यः
गजासुरः । छत्रीकृतमिवात्मानं मन्यमानो जगौ हरम् ।
गजासुरौवा च । त्रिशूलपाणे! देवेश! जाने त्वां स्मर-
हारिणम् । तव हस्ते मम बधः श्रेयानेव पुरान्तक! ।
किञ्चिद्विज्ञप्तु मिच्छामि अवधेहि ममेरितम् । सत्यं
ब्रवीमि नासत्यं मृत्युञ्जय! विचारय । त्वमेको जगती-
बन्धो! विश्वस्योपरि संस्थितः । अहं तदुपरिष्टाच्च
स्थितोऽस्मीति जितं मया । धन्योऽस्म्यनुगृहीतोऽस्मि-
त्वत्त्रिशूलाग्रसंस्थितः । कालेन सर्व्वैर्मर्त्तव्यं श्रेयसे
मृत्युरीदृशः । इति तस्य वचः श्रुत्वा देवदेव कृपा-
निधिः । प्रोवाच प्रहसन् शम्भुर्वटोद्भव! गजासुरम् ।
ईश्वर उवाच । गजासुर । प्रसन्नोऽस्मिमहापौरुषशेबधे! ।
स्वानुकूलं परं ब्रूहि ददामि सुमतेऽसुर!” इत्याकर्ण्ण्य
[Page2188-b+ 38]
स दैत्येन्द्रः प्रत्युवाच महेश्वरम् । गजासुर उवाच ।
यदि प्रसन्नोदिग्वासस्तदा नित्यं वसान मे । इमां कृत्तिं
विरूपाक्ष! त्वत्रिशूलाग्निपाविताम् । सुप्रमाणां सुख-
स्पर्शां रणाङ्गणपणीकृताम् । इष्टगन्धिः सदैवास्तु
सदैवास्त्वतिकोमला । सदैव निर्म्मला चास्तु सदैवा-
स्त्वतिसङ्गलम् । महातपानलज्वालां प्राप्यापि सुचिरं
विभो! । न दुग्धा कृत्तिरेषा मे पुण्यगन्धनिधिस्ततः ।
यदि पुण्यवती नैषा नम कृत्तिर्दिगम्बर । तदा त्वदङ्गस-
ङ्गीऽस्याः कथं जातो रणाङ्गणे । अन्यञ्च मेवरं देहि यदि
तुष्टोऽसि शङ्कर! । नामास्तु कृत्तिवासास्ते प्रारभ्याद्य-
तनं दिनम्” इतऊर्द्ध्वं कीत्तिवासश्वरशब्दे दृश्यम् ।
<LEND>
