<L>5525<pc>0506,a<k1>अश्वत्थ<k2>अश्वत्थ
अश्वत्थ¦ पु० न श्वश्चिरं शाल्मलिवृक्षादिवत् तिष्ठति स्था--क
<>पृ० नि० । १ स्वनामख्याते वृक्षे, “बोधिद्रुः पिप्पलोऽश्वत्थश्चल
<>पत्रोगजाशनः । पिप्पलो दुर्जरःशीतः पित्तश्लेष्मव्रणास्र-
<>जित् । गुरुस्तुवरकीरूक्षोबल्योयोनिविशोधनः” भा० प्र० ।
[Page0506-b+ 38]
<>“अश्वत्थः सर्ववृक्षाणाम् गीता” तस्य विष्णुरूपित्वेन
<>सर्व्वामङ्गलनाशकत्वम् अश्वत्थोत्पत्तिः “पार्वतीशिवयो-
<>र्देवैः सुरतं कुर्वतोः किल । अग्निं ब्राह्मणवेशेन
<>प्रेष्य विघ्नं कृतं पुरा । शशाप पार्वती क्रुद्धा सर्वा-
<>नेव दिवौकसः” इस्युपक्रम्य “तस्मान्मम सुखभ्रंशात् यूयं
<>वृक्षत्वमाप्स्यथ” पार्वतीशापमुक्त्वा “तस्माद्वृक्षत्वमापन्ना
<>ब्रह्मविष्णुमहेश्वराः । तस्मादिमौ विष्णुमहेश्वरावुभौ
<>बभूवतुर्बोधिवटौ मुनीश्वराः!” । बोधिस्त्वयं चार्किदिनं
<>विनैव त्वस्पृश्यतामापदलक्ष्यीयोगात्” पद्मपु० क्रिया०
<>१६० अध्या० उक्ता । “तस्य शनिवारमात्रे स्पृश्यता-
<>कारणमप्युक्तं तत्रैव १६१ अध्या० । लक्ष्म्या ज्येष्ठ-
<>भगिन्या अलक्ष्म्या सह उद्दालकस्य विवाहमुक्त्वा पत्या
<>“यावदागमनं मम तावत् अश्वत्थमूले त्वं निषीद” इत्युक्तया
<>अलक्ष्म्या तत्रैव स्थितया बहुतिथे काले गतेऽपि पत्यु-
<>रागमनमनालोक्य क्रन्दितं, तच्श्रुत्वा च लक्ष्म्या कनिष्ठ-
<>भगिन्या नोदितो विष्णुस्तत्रागत्य तामुवाच यथा ।
<>“लक्ष्म्या सह ततो विष्णुस्तत्रागात् कृपयान्वितः ।
<>आश्वासयन्नलक्ष्म्ॐ तामिदं वाक्यमथाब्रवीत् । अश्वत्थ-
<>वृक्षमासाद्य सदाऽलक्ष्मीः स्थिरा भव । ममांशसम्भवोह्येष
<>आवासस्ते मया कृतः । मन्दवारे सदा ह्येनं लक्षमीरत्रा
<>गमिष्यति । अस्पृश्योऽसौ भवेत्तस्मान्मन्दवारं विना किल”
<>एवञ्च अलक्ष्म्याः सर्वदावासादन्यदिने तस्यास्पृश्यत्वं
<>मन्दवारे लक्ष्मीसमागमाच्च स्पृश्यत्वमिति मर्य्यादा कृता ।
<>“अश्वथरूपो भगवान् विष्णुरेव न संशयः । रुद्ररूपो
<>वटस्तद्वत् पलाशो ब्रह्मरूपधृक् । दर्शनस्पर्शनादेव ते वै
<>पापहराः स्मृताः” तत्रैवोक्तम् अश्वत्थस्पर्शस्तु शनिवारे
<>एव प्रागुक्तवचनात् । तस्य वैशाखे सेचनफलं पद्मपु०
<>क्रिया० ११ अव्या० । यथा “वैशाखे सेचयेन्नित्यं विष्णु-
<>मश्वत्थरूपिणम् । चतुर्वर्गफलावाप्तिहेतवे वैष्णवोजनः ।
<>गण्डूषमात्रतोयेन कुर्य्याद्योऽश्वत्थसेचनम् । सोऽपि
<>याति परं स्थानं विमुक्तः पापकोटिभिः” तन्मूलबन्धफलम्
<>तत्रैव “अश्वत्थमूलं विप्रर्षे! यो बध्नाति शिलादिभिः ।
<>अश्वत्थरूपी भगवान् किं तस्मै न हि यच्छति” । तत्
<>प्रणामफलं तत्रैव । “अश्वत्थद्रुममालोक्य प्रणामं कुरुते
<>तु यः । आयुर्वृद्धिर्भवेत्तस्य वर्द्धन्ते सर्वसम्पपदः” । अत-
<>एव दुःस्वप्नदर्शनादौ “अश्वत्थरूपी भगवान् दुःखप्नं शमया-
<>शु मे” इति मन्त्रेण प्रणामोविहितः । “तन्मूले धर्म्मकर्मा
<>चरणप्रशंसा तत्रैव । “यदाश्वत्थतले विप्र! धर्मकर्म विधी-
[Page0507-a+ 38]
<>यते । न्यूनातिरिक्तता न स्यात्तस्मिन् कर्मणि जैमिने! ।
<>तत्र तीर्थानि सर्व्वाणि तिस्रोतादीनि सन्ति वै!” । तत्-
<>पूजनफलं तत्रैव । “अश्वत्थपूजकोयस्तु सएव हरिपूजकः ।
<>अश्वत्थरूपी भगवान् स्वयमेव यतो हरिः” ॥ तस्य तच्छा-
<>खायाश्च छेदने निषेधः तत्रैव । “तरुज्ञानात् द्विजश्रेष्ठ!
<>योऽश्वत्थं हन्ति मुढधीः । संसारे नास्ति तत् कर्म यत् कृत्वा
<>स च शुध्यति । अश्वत्थोवृक्षराजोऽयं हरिमूर्त्तिः प्रकी-
<>र्त्तितः । तस्मादश्वत्थहन्तॄणां त्राता कोऽपि न विद्यते ।
<>अश्वत्थशाखामेकां च स्वल्पामपि छिनत्ति यः । स कोटि
<>ब्रह्महत्यानां फलं प्राप्नोति मानवः” इति च । अन्यान्यपि
<>तच्छेदने पापानि तत्रैवोक्तानि दृश्यानि । तच्छाखा-
<>च्छेदनमयज्ञार्थमेव निषिद्धं यज्ञार्थच्छेदने तु न दोषः
<>पशुहिंशावत्तस्यापि विहितत्वात् “अर्कः पलाशखदिरः
<>अपामार्गोऽथा पिप्पल” इत्यादिना जीवहोमे तस्यैव समिधो
<>विधानात् । २ नन्दीवृक्षरूपे अश्वत्यभेदे च “नन्दीवृक्षोऽश्वत्थभे-
<>दः प्ररीही गजपादपः । स्थालीवृक्षःक्षयतरुः क्षीरी च स्याद्व-
<>नस्पतिः । नन्दीवृक्षो लघुः स्वादुस्तिक्तस्तुवरौष्णकः । कटु-
<>पाकरसग्राहीविषपित्तकफास्रनुत्” भा० प्र० । ३ गर्द्दभाण्ड
<>वृक्षे (वेलियापिप्पल) तद्गुणादि गर्द्दभाण्डशब्दे दृश्यम् ।
<>४ संसारकृक्षे तस्य चिरस्थायित्वाभावत् तथात्वम् । “ऊर्द्ध्व-
<>मूलमधःशाखमश्वत्थं प्राहुरव्ययम्” गीता तद्विवरणमधः-
<>शाखशब्दे । अश्व इव तिष्ठति स्था--क पृ० । ५ अश्विनीनक्षत्रे
<>तस्याश्वशीर्षाकारस्याश्लेषाशब्दे उक्तत्वात्तथात्वम् । अश्वत्थ-
<>नक्षत्रेण युक्तः कालः इत्यण् तस्य संज्ञायां लुप् ।
<>“अश्वत्थो मूहूर्त्तः” सि० कौ० । असंज्ञायान्तु आश्वत्थ-
<>महः आश्वत्थी रात्री । चतुरर्थ्यां काशा० इल ।
<>अश्वत्थिलः उत्क० छ अश्वत्थीयः तत्सन्निकृष्टदेशादौ
<>त्रि० । अश्वत्थेन युक्ता पौर्ण्णमासी अण् । तस्य पौर्ण्ण-
<>मास्यामपि “अग्रहायण्यश्वत्थाट्ठक्” पा० निर्द्देशात्
<>नि० लुप् अश्वत्थयुक्तायां पौर्ण्णमास्याम् । लुपि व्यक्ति
<>वचनोक्तेः पुस्त्वम् । तत्र भवः ठक् । आश्वत्थिकः ।
<>चान्द्राश्विनमासे ।
<LEND>
