<L>45505<pc>5244,b<k1>सम्भूयसमुत्थान<k2>सम्भूयसमुत्थान
सम्भूयसमुत्थान¦ न० सम्भूय मिलित्वा सम्यमुत्तिष्ठन्त्यनेन
<>सम् + उद् + स्था--करणे ल्युद् । १ मिलित्वा बणिजां वा-
<>णिज्यादिकर्मकरणे २ तद्विषयके विवादमेदे च तत्खरूपा-
<>दिकं वीरमि० उक्तं यथा
<>“अथ सम्भूयसमुत्थानाख्यव्यवहारपदम् । तस्य स्वरूप-
<>साह नारदः “बणिक्वभृतयो यत्र कर्म सम्भूय
<>कुर्वते । तत् सम्भूयसमुत्थानं व्यवहारपद स्मृतम्” इति ।
<>वणिक्प्रभृतय इत्यनेन ऋत्विङ्गटनर्त्तककर्षकादीनां
<>ग्रहणम् । यद्यपि फलभूतस्य स्वर्गस्य ऋत्विग्गामित्वा-
<>मावादात्मनेपदस्यानुपपन्नत्वेन प्रभृतिशब्देन ऋत्विग्-
<>ग्रहणमनुचितम् । तथापि आत्मनेपदाऽविवक्षयेदमुक्तन्न
<>च ऋत्विङ्मात्रे आत्मनेपदाविवक्षणे अन्यांशे च विव-
<>क्षणे वैरूप्यप्रसङ्ग इति वाच्यम् । सम्भूयकर्त्तृत्वमात्रस्य
<>लक्षणत्वेनान्यत्र वास्तवतत्सत्त्वेऽपि लक्षणवैयर्थ्यप्रसङ्गा-
<>भावात् । न च चिन्तामणिकृता कत्नभिप्राय इत्यस्य
<>कर्त्रभिप्रायविषये कर्त्रिच्छाविषये क्रियाफल इति व्या-
<>ख्यातत्वादृत्विजामपि सफलं यजमानस्य कर्म भवत्विति
<>वेतनोपरागेणेच्छा सम्भवत्येवेत्यात्मनेपदविवक्षायामपि
<>का क्षतिरिति वाच्यम् । कर्त्रमिप्राये कर्तृगामिनीत्यस्यैव
<>व्याख्यानस्य सहाभाष्याद्यनेकग्रन्थसम्मतत्वेनान्यादृशव्या-
<>ख्यानस्य महाभाष्यादिविरुद्धत्वात् । सह वणिज्यादि-
<>करणे अधिकारिणो दर्शयति वृहस्पतिः “कुलीनदक्षा-
<>नलसैः प्राज्ञैर्नाणकवेदिसिः । आयव्ययज्ञैः शुचिमिः शूरैः
<>कुर्य्यात् सह क्रियाम्” इति । क्रियां क्रतुकृषिशिल्प-
<>स्तेयबाणिज्यरूपाम् । नाणकविज्ञानं बाणिज्यक्रियान
<>यामुपंयुज्यते । आयव्ययज्ञानमात्रं कृषिक्रियायाम् ।
<>शिल्पिक्रियायां सङ्गीतक्रियायां च प्राज्ञत्वम् । क्रतो
<>कुलीनत्वप्राज्ञत्वशुचित्वानि । स्तेये तु शूरत्वमात्रमुप-
<>युज्यते । दक्षत्वानलसत्वे सर्वत्रोपयुज्येते । अतएवाद-
<>क्षादीन्निषंधयति स एव “असक्तालसरोगार्त्तमन्दभाग्या
<>निराश्रयाः । बाणिज्याद्याः सहैतैस्तु न कर्त्तव्या बुधैः
<>क्रियाः” इति । निराश्रयाः मूलधनरहिताः । ये तु
<>सम्भूय बाणिज्यादिक्रियां कुर्वन्ति ते द्रव्यानुरोधेन
<>लाभादिभाजो भवन्तीत्याह नारदः “समोऽतिरिक्तो
<>हीनो वा तत्रांशा यस्य यादृशः । क्षयव्ययो तथा
<>वृद्धिस्तत्र तस्य तषाविधा” इति । वृहस्पतिरपि
[Page5245-a+ 38]
<>“प्रयोगं कुर्वते ये तु हेमघान्यरसादिना । समन्यूना-
<>धिकैरंशैर्लाभस्तेषां तथाविधः । समो न्यूनोऽधिको
<>वांशो येन क्षिप्तस्तथैव सः । व्ययं दद्यात् कमं-
<>कुर्य्याल्लाभं गृह्णीत चैव हि” इति । यत्र पुनरस्य द्वौ
<>भागौ अस्यैक इति संवित् कृता तत्र तदनुरोधेन व्यय-
<>लाभौ प्रकल्प्यावित्याह याज्ञवल्क्यः “समवायेन बणिजां
<>लाभार्थं कर्म कुर्वताम् । लाभालाभौ यथाद्रव्यं यथा
<>वा संविदा कृतो” इति । सम्भूयकारिणां कर्त्तव्यमाह
<>व्यासः “समक्षमसमक्षं वाऽवञ्चयन्तः परस्परम् । नाना-
<>पण्यानुसारास्त्रे प्रकुर्युः क्रयविक्रयौ । अगोपयन्तो भा-
<>ण्डानि दद्युः शुल्कञ्च तेऽध्वनि । अन्यथा द्विगुणं
<>दाप्याः शुल्कस्थानाद्बहिःस्थिताः” इति । नारदोऽपि
<>“भाण्डपिण्डव्ययोद्धारसारासारत्ववीक्षणम् । कुर्युस्ते-
<>ऽव्यभिचारेण समये स्वे व्यवस्थिताः” इति । अथ वा
<>सर्वानुज्ञया सर्वेषां कार्य्यमेक एव कुर्य्यात् । अतएव
<>वृहस्पतिः “बहूनां सम्मतो यस्तु दद्यादेको धनन्नरः ।
<>करणं कारयेद्वापि सर्वेणैव कृतं भवेत्” इति । करणं
<>केण्यादिकम् । सम्भूयकारिणाम्मिथोविवादे निर्णय-
<>प्रकारनाह स एव “परीक्षकाः साक्षिणश्च त एवोक्ताः
<>परस्परम् । सन्दिग्धेऽर्थे वञ्चनाया न चेद् विद्वेषसं-
<>युतः” इति । यदा तु विद्वेषसंयुक्तास्तदाप्याह स एव
<>“यः कश्चिद्वञ्चकस्तेषां विज्ञातः क्रयविक्रये । शपथैः
<>सोऽपि शोध्यः स्यात् सर्ववादेष्वयं विधिः” इति । सर्व-
<>वादेऽपि वञ्चनरहितवादेऽपि । वञ्चकत्वे सिद्धे सति किं
<>कार्य्यमित्यपेक्षिते आह याज्ञवल्क्यः “जिह्मं त्यजेयु-
<>र्निर्लाभम्” इति । जिह्मं वञ्चकन्निर्लाभं कृत्वा त्यजेयु-
<>र्वहिः कुर्युरितरे सम्भूयकारिण इत्यर्थः । सम्भूय-
<>कारिष्वसमर्थं प्रत्याह स एव “अशक्तोऽन्येन कारयेत्”
<>इति । स्वांशानुरूपं कर्मेति शेषः । दैप्रराजकृतद्रव्यहा-
<>निविषये सर्वान् प्रत्याह वृहस्पतिः “द्रव्यहानिर्यदा
<>तत्र दैवराजकृता भवेत् । सर्वेषामेव सा प्रोक्ता कल्प-
<>नीया यथांशतः” इति । सम्भूयकारिभिः सर्वैरिति
<>शेषः । क्षयहानिरिति पाठे क्षयायैव हानिः क्षयहा-
<>निरुपचय्यार्थव्यतिरिक्ता हानिरित्यर्थः । प्रातिस्विकदो-
<>षेण द्रव्यनाशे स एवाह “अनिर्दिष्टो वार्य्यमाणः प्रमा-
<>दाद्यस्तु नाशयेत् । तेनैव तद्भवेद्देयं सर्वेषां समवायिनाम्”
<>इति । अनिर्दिष्टः समवाय्यननुज्ञातः । याज्ञवल्क्यो-
<>ऽपि “प्रतिषिद्धमनादिष्टं प्रमाद्राद्यच्च नाशितम् । स
[Page5245-b+ 38]
<>तद् दद्यात्” । पालने त्वाह स एव “विप्लवाच्च
<>रक्षिताद्दशमांशभाक्” इति । वृहस्पतिरपि “दैवराज-
<>भयाद् यस्तु स्वशक्त्या परिपालयेत् । तस्यांशं दशमं
<>दत्त्वा गृह्णीयुस्तेऽशतोऽपरम्” इति । तस्य तस्मौ दशम-
<>मंशन्ते समवायिद्रव्यमिति शेषः । प्रतिपालयेत् समाहरेत्
<>स्वशक्त्या प्रत्याहरेदित्यर्थः । नारदोऽपि “दैवतस्कररा-
<>जाग्निव्यसने समुपस्थिते । यस्तत् स्वशक्त्या रक्षेत त-
<>स्यांशो दशमः स्मृत” इति । यस्तु समवायिद्रव्यं सम-
<>वायिभिः सह प्रतियाचनादिना न साधयति तस्य लाभ-
<>हानिरित्याह वृहस्पतिः “समवेतैस्तु यद्दत्तं प्रार्थनीयं
<>तथैव तत् । न याचते च यः कश्चिल्लाभात् स परि-
<>हीयते” इति । “योचनग्रहणं येन यत्कर्म स्वांशानु-
<>रूपं कर्त्तव्यं तस्याप्युपलक्षणार्थं तेन तत्कर्माकरणेऽपि
<>लाभहानिरित्यस्वादेव वचनात् प्रतिपत्तव्यमिति” स्मृति-
<>चन्द्रिकायाम् । सम्भूयकारिणामृत्विजां कर्त्तव्यमाह
<>मनुः “ऋत्विजः समवेतास्तु यत्र सत्रे निमन्त्रिताः ।
<>कुर्युर्यथार्हं तत्कर्म गृह्णीयुर्दक्षिणां तथा” इति । अत्र
<>सत्रशब्दो थज्ञमात्रविवक्षया प्रयुक्तो न पुनर्बहुयजमान
<>कसत्राख्ययज्ञविशेषविवक्षया । तत्र यजमानानामेवा-
<>ध्वर्यवादिकर्मकारित्वे दक्षिणार्हाणामृत्विजामभावात् ।
<>तथा कर्मानुसारेण दक्षिणां गृह्णीयुरित्यर्थः । तथा च
<>स एव “सम्भूय स्वानि कर्माणि कुर्बद्भिरिह मानवैः ।
<>अनेन कर्मयागेन कर्त्तव्यांशप्रकल्पना” इति । स्वानि
<>कर्माणि याजमानव्यतिरिक्तानीति शेषः । इयं चांश-
<>कल्पना द्वादशशतं गावो दक्षिणेत्येवं क्रतुसम्बन्धित्वेन
<>विधीयमानायां दक्षिणायामेव न ऋत्विग्विशेषोल्लेखनेन
<>विहितायास्तद्विधायकश्रुतिविरोधापत्तेः अतएवाहतुर्मनु
<>वृहस्पती “रथं हरेद् तथःध्वर्युर्व्रह्माधाने च वा-
<>जिनम् । होता निविद्धरं चाश्वमुद्गाता चाप्यनः क्रये”
<>इति । निविद्वरं निविच्छंसनलब्धं वरम् । उद्गातृशब्देनो-
<>द्गातृगणमध्यस्थः सुब्रह्मण्यो गृह्यत इति मदनरत्ने ।
<>अनः शकटम् क्रये सोमक्रये । दक्षिणांशकल्पनायाः
<>प्रकारमाहतुः मनुवृहस्पती “सर्वेषामर्द्धिनो मुख्यास्तदर्द्धे-
<>नार्द्धिनोऽपरे । तृतीयिमस्तृतीयांशाश्चतुर्थांशाश्च पादिनः”
<>इति । सर्वेषां षोडशानामृत्विजां मध्ये ये मुख्या गण-
<>स्याग्राः होतृ ब्रह्माध्यर्यूद्गातारस्तेऽर्द्धिनः उक्तदक्षि-
<>णायाः किञ्चित् न्यूनमर्द्धं ४८ गृह्णीयुः समग्रार्द्धग्रहणे
<>वक्ष्यमाणविभासकल्पनाविरोधः स्यात् । अपरे द्वितीया
[Page5246-a+ 38]
<>मैत्रावरुणप्रतिप्रस्थातृब्राह्मणाश्छंसिप्रस्तोतारस्तदर्द्धेन २४
<>मुख्यभागार्द्धेनार्द्धिनोऽद्धंग्राहिणः, तृतीयिनोऽच्छावा-
<>काग्नीध्रोन्नेतृप्रतिहर्त्तारो मुख्यभागस्य तृतीयांश १६ भाजः ।
<>पादिनोऽन्त्याः ग्रावस्तोतृपोतृनेष्टृसुब्रह्मण्याख्या मुख्य-
<>भागस्य चतुर्थांश १२ ग्राहिण इत्यर्थः । मुख्यानां चतुर्णां
<>मिथोविभागश्च समः एवं द्वितीयादीनामपि स एव
<>विभागः । तथा च गोशतं दक्षिणेति पक्षमाश्रित्य का-
<>त्यायनसूत्रम् “द्वादश द्वादश मुख्येभ्यः षट्षट् द्वितीये-
<>भ्यश्चतस्रश्चतस्रस्तृतीयेभ्यस्तिस्रस्तिस्र इतरेभ्यः” इति ।
<>संगृहीतमेत्रद्बौधायनकारिकायामपि “पञ्चविंशतिधा
<>कृत्वा वर्गीया दक्षिणा क्रमात् । द्वादशैवाथ षट्कं च
<>चत्रास्तिस्र एव चेति” द्वादशाधिकनोशतरूपाया
<>दक्षिणायाः प्रथमञ्चत्वारो भागाः कर्त्तव्याः । तत्रैको
<>भागो होतृवर्गस्यापरो भागो ब्रह्मवर्गस्यापरोऽध्वर्युवर्ग-
<>स्यापर उद्गातृवर्गस्य । पुनरेकैकस्य भागस्य पञ्चविंश-
<>तिर्भागाः कर्त्तव्याः । तेष्वाद्यानां होत्रादीनां द्वादश
<>भागाः, द्वितीयानां षट्, तृतीयानां चत्वारश्चतुर्थानां
<>त्रय इत्यर्थः पशुबन्धादौ तु विषमविभागानभिधा-
<>नात् “समं स्यादश्रुतत्वादिति” न्यायेन समत्वेनैव
<>विभाग इति मन्तव्यम् । स्वकीयकर्मकलापांशकर्तृषु
<>कृतानुसारेण भागो देय इत्याह मनुः “ऋत्विग्यदि
<>वृतो यज्ञे स्वकर्म परिहापयेत् । तस्य कर्मानुरूपेण
<>देयोऽंशः सह कर्तृभिः” इति । सहकर्त्तृभिः सम्भूय-
<>कारिभिरित्यर्थः । यद्वा कर्तृभिः सह देयः दक्षिणा-
<>काले देयो यजमाननेनेत्यर्थः । अथ वा कर्म परिंत्यक्तं
<>सह कर्तृभिरित्यर्थः । यदा तु ऋत्विक् कर्मैकदेशं दक्षिणा-
<>दानानन्तरं त्यजति तदाऽवशिष्टं तद्गणवर्त्तिनां मध्ये
<>सन्निहितेनान्येन कारयेदित्याह स एव “दक्षिणासु
<>च दत्तासु स्वकर्म परिहापयेत् । कृत्स्ममेव लभेतांश-
<>मन्येनैव च कारयन्” इति । कर्ममध्ये ऋत्विङ्मरणे
<>कर्त्तव्यमाह नारदः “ऋत्विजां व्यसनेऽप्येवमन्येन
<>कर्म निस्तरेत् । लभेत दक्षिणादानं स तस्मात् सम्प्र-
<>कल्पितम्” इति । अन्येन स्वस्वगणमध्यवर्त्तिनां मध्ये
<>प्रत्यासन्नेन, येन केनचिदन्येन कार्यमाणे त्वध्वर्य्यादि
<>समाख्याबाधापत्तेरिति ध्येयम् । यत्तु शङ्खलिखितयो-
<>र्वचनम् “अथ चेदनुप्राप्ते सवने ऋत्विक् म्रियते तस्य
<>सगोत्रोऽथ शिष्यो वा तत्कार्य्यमनुपूरयेत्” । अथ चेदबा-
<>न्धवस्ततोऽन्यमृत्विजं वृणुयात्” इति । यच्च वृह-
[Page5246-b+ 38]
<>स्पतिवचनम् । “एवं क्रियाप्रवृत्तानां यदा कश्चिद्विप-
<>द्यते । तद्वन्धुना क्रिया कार्य्या सर्विर्वा सहकासिभिः”
<>इति । तदेकान्तगणरहितर्त्विक्कर्तृकदर्शपौर्णमासादि-
<>यागविषयमित्यभिहितं स्मृतिचन्द्रिकायाम् । जीवत्येव
<>तु ऋत्विजि यजमानेन ऋत्विगन्तरकरणे कस्य दक्षि-
<>णेति वीक्षायामाह शङ्खः “अथ ऋत्विजि वृते पश्चा-
<>दन्यं वृणुयात्पूर्वाहूतस्यैव दक्षिणा पश्चादाहूतः किञ्चि-
<>ल्लभते” इति । यदा त्वकारणमृत्विग् याज्य त्यजति
<>याज्यो वा ऋत्विजं, तदा तयोर्दण्डमाह मनुः ऋत्विजं
<>यस्त्यजेद् याज्यो याज्यमृत्विक् त्यजेद् यदि । शक्तं
<>कर्मण्यदुष्टञ्च तयोर्दण्डः शतं शतम्” इति । नारदोऽपि
<>“ऋत्विक् च त्रिविधो दृष्टः पूर्वैर्जुष्टः स्वयंकृतः । यदृच्छया
<>च यः कुर्य्यादार्त्विज्यं प्रीतिपूर्वकम् । ऋत्विग्याज्य-
<>मदुष्टं यस्त्यजेदनपकारिणम् । अदुष्टञ्चर्त्विजं याज्यो
<>विनेयौ तावुभावपीति” । ये कृषिसाधने स्वसमानास्तैः
<>सह कृषिःकार्य्येत्याह वृहस्पतिः “वाह्यकर्षकवीजाद्यैः
<>क्षेत्रोपकरणेन च । ये समानास्तु तैः सार्द्धं कृषिः
<>कार्य्या विजानता” इति । वाह्याः लाङ्गलादिवाहकाः
<>वलीवर्दाः । कर्षकाः कृष्यर्थं स्वीकृताः पुरुषाः आ-
<>दिशब्देन कृषिसाधनानामन्येषां ग्रहणम् । सम्भूय-
<>कारिणां कृषकाणां कर्त्तव्यमाह वृहस्पातः “पर्वते
<>नगराभ्यासे तथा राजपथस्य च । ऊषरं मूषकव्याप्तं
<>क्षेत्रं यत्नेन वर्जयेत्” इति । पर्वते पर्वतसमीपे कल्प-
<>तरुकृता तु विवीत इति पठित्वा विवीतशब्देन यव-
<>माद्यर्थं रक्षितः प्रदेश इति व्याख्यातम् । नगराभ्यासे
<>नगरसमीपे । राजपथस्य समीप इति शेषः । एतदुक्तं
<>भवति पवताद्यासन्नमनासन्नमपि ऊषरं मूषकव्याप्नञ्च
<>क्षेत्रं वर्जयेदिति । वाह्येष्वपि वर्जनीयानाह स एव
<>“कृशातिवृद्ध क्षुद्रञ्च रोगिणं प्रपलायिनम् । काणं
<>खञ्जञ्च नादद्याद्वाह्यं प्राज्ञः कृषीवलः” इति । काणः
<>एकाक्षः खञ्जः भग्नचरणः । क्वचिदत्रैकस्यैव हानिमाह
<>स एव “वाह्यवीजात्ययाद्यस्य क्षेत्रहानिः प्रजायते ।
<>तेनैव सा प्रदातव्या सर्वेषां कृषिजीविनामि” ति । सम्भूय-
<>कारिणामिति शेषः । वाह्यवीजग्रहणं कृषिसाधनाना-
<>मुपलक्षणार्थम् । सम्भूयकारिणा शिल्पिनां स्वरूपं
<>दर्शयंस्तेषां लाभविभागेऽंशपरिकल्पनाप्रकारमाह स एव
<>“हिरण्यकुप्यसूत्राणां काष्ठपाषाणचर्मणाम् । संस्कर्त्ता
<>तत्कलाभिज्ञः शिल्पी प्रोक्तो मनीषिभिः । हेमकारादयो
[Page5247-a+ 38]
<>यत्र शिल्पं सम्भूय कुर्वते । कर्मानुरूपं निर्वेशं लभेरं-
<>स्ते यथांशतः” इति । कुप्यं हेमरूप्यव्यतिरिक्तत्रपुसी-
<>सादिकम् । हेमरूप्ये इति प्रस्तुत्य ताभ्यां यदन्यत्कुप्य-
<>मित्यमरसिंहेनोक्तत्वात् । निर्वेशो भृतिः । कात्या-
<>यनोऽपि “शिक्षकाभिज्ञकुशला आचार्याश्चेति शिल्पिनः ।
<>एकद्वित्रिचतुर्भागान् हरेयुस्ते यथोत्तरम्” इति । ह-
<>र्म्यादिनिर्मातॄणां मध्ये मुख्यस्य भागद्वयमाह वृहस्पतिः
<>“हर्म्यं देवगृहं वापि वाटिकोपस्कराणि च । सम्भूय
<>कुर्वतां तेषां प्रमुख्यो द्व्यंशसर्हति” इति । नर्त्तकेष्वपि
<>मुख्यस्यांशद्वयभागित्वमतिदिशन् विशेषान्तरमाह स एव
<>“नर्त्तकानामेष एव धर्मः सद्भिरुदाहृतः । कालज्ञो लभते
<>ऽध्यर्द्धं गायनास्तु समांशिनः” इति । अध्यर्द्धम् अर्द्धा-
<>धिकमेकमंशम् । सम्भूयकारिणाञ्चौराणां लाभभागेऽंश-
<>परिकल्पनाप्रकारमाह कात्यायनः “परराष्ट्राद्धनं यत्
<>स्याच्चोरैः स्वाम्याज्ञया हृतम् । राज्ञे दशांशानुद्धृत्य
<>विभजेरन् यथाविधि । चौराणां मुख्यभूतस्तु चतुरो-
<>ऽंशांस्ततो हरेत् । शूरोऽंशांस्त्रीन् समर्थो द्वौ शेषा-
<>स्त्वेकैकमेव च” इति । एतद्धनं दुर्बलवैरिदेशादाहृतविष-
<>यम् प्रवलवैरिदेशादाहृते त्वाह वृहस्पतिः “स्वा-
<>म्याज्ञया तु यच्चौरैः परदेशात् समाहृतम् । राज्ञे
<>दत्त्वा तु षड्भागान् भजेयुस्ते यथांशतः । चतुरोऽंशान्
<>भजेन्मुख्यः शूरस्त्र्यंशमवाप्नुयात् । समर्थस्तु हरेत्द्व्यंशं
<>शेषास्त्वन्ये समांशिनः” इति । समर्थः शक्तः । एतेषां
<>हानिरप्येवमेवेत्याह कात्यायनः “तेषां चेत् प्रसृता-
<>नाञ्च ग्रहणं सममाप्नुयात् । तन्मोक्षणार्थं यद्दत्तं वहे-
<>युस्ते यथांशतः” इति । इयमंशपरिकल्पना ऋत्विग्-
<>भिन्नसम्भूयकारिणां समयाभावविषया कृते तु समये
<>तदनुसारेणैव । अतएव तेनैवोक्तम् “वणिजां कर्षका-
<>णाञ्च चौराणां शिल्पिनान्तथा । अनियम्यांशकर्तृणां
<>सर्वेषामेष निर्णयः” इति । अनियम्य लाभहान्योः
<>समयेन प्रतिपुरुषमशमकृत्वेत्यर्थः” ।
<LEND>
