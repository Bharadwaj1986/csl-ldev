<L>7544<pc>0822,b<k1>आलयविज्ञान<k2>आलयविज्ञान
आलयविज्ञान¦ न० आलयं लयपर्य्यन्तस्थायि विज्ञानम् ।
<>बौद्धमतसिद्धे अहमास्पदे विज्ञानभेदे । “तत् स्यादालयविज्ञानं
<>यद्भवेदहमास्पदम् । तत् स्यात् प्रवृत्तिविज्ञानं यन्नीलादिक
<>मुल्लिखेत्” तेषां मते हि विज्ञानातिरिक्तो बाह्यपदार्थो
<>नास्ति, ज्ञानस्यैवाकारविशेषः अर्घोल्लेखी । आलयविज्ञानस्य
<>सदातनत्वेऽपि कदाचित् नीलाद्युल्लेखिता तथा हि विवादा-
<>ध्यासिताः प्रवृत्तिप्रत्ययाः सत्यप्यालयविज्ञाने कदाचिदेव
<>नीलाद्युल्लखनाः काचित्कत्वात् इति विज्ञानस्य कादाचित्कत्व
<>सिद्धिः “तस्मादालयविज्ञानसन्तानातिरिक्तः कादाचित्कः
<>प्रवृत्तिविज्ञानहेतुर्बाह्योऽर्थो ग्राह्य एव न, वासनापरिपाक-
<>प्रत्ययस्य कादाचित्कत्वात् कदाचिदुत्पाद इति वेदितव्यम् ।
<>विज्ञानवादिनये हि वासनानामेकसन्तानवर्त्तिनामालय-
<>विज्ञानानां तत्तत्प्रवृत्तिजननशक्तिः तस्याश्च स्वकार्य्योत्-
<>पादं प्रत्याभिमुख्यं परिपाकः तस्य च प्रत्ययः कारणं
<>स्वसन्तानवर्त्तिपूर्व्वक्षणः कक्षीक्रियते सन्तानान्तरनिबन्ध
<>त्वानङ्गीकारात् । ततश्च प्रवृत्तिज्ञानजननालयविज्ञान-
<>वर्त्तिवासनापरिपाकं प्रति सर्व्वेऽप्यालयविज्ञानवर्त्तिनः
[Page0823-a+ 38]
<>क्षणाः समर्था एवेति वक्तव्यम् । न चेदेवं कोऽपि न
<>समर्थः स्यादालयविज्ञानसन्तानवर्त्तित्वाविशेषात् । सर्व्वे
<>समर्था इति पक्षे कार्य्यक्षेपानुपपत्तिः ततश्च कादाचित्-
<>कत्वनिर्व्वाहाय शब्दस्पर्शरूपरसगन्धविषयाः सुखादि-
<>विषयाः षडपि प्रत्ययाश्चतुरः प्रत्ययान् प्रतीत्योत्पद्यन्ते
<>इति चतुरेणानिच्छताप्यच्छमतिना स्वानुभवमनाच्छाद्य
<>परिच्छेत्तव्यम् । ते चत्वारः प्रत्ययाः प्रसिद्धाः आलम्बन-
<>समनन्तरसहकार्य्यधिपतिरूपाः । तत्र ज्ञानपदवेदनीयस्य
<>नीलाद्यवभासस्य चित्तस्य नीलालम्बनप्रत्ययात् नीला-
<>कारता भवति, समनन्तरप्रत्ययात् प्राचीनज्ञानाद्बोधरूपता,
<>सहकारिप्रत्ययादालोकात्, चक्षुषोऽधिपतिप्रत्ययाद्विषय-
<>ग्रहणप्रतिनियमः । विदितस्य ज्ञानस्य रसादिसाधारण्य-
<>प्राप्तेर्नियामकं चक्षुरधिपतिर्भवितुमर्हति लोके नियामक-
<>स्याधिपत्वोपलम्भात् । एवं चित्तचैत्तात्मकानां सुखा-
<>दीनां चत्वारि कारणानि द्रष्टव्यानि । एवं चित्तचैत्तात्म-
<>कस्कन्धः पञ्चविधः रूपविज्ञानवेदनासंज्ञासंस्कारसं-
<>ज्ञकः । तत्र रूप्यन्त एभिर्विषया इति रूप्यन्त इति च
<>व्युत्पत्त्या सविषयाणीन्द्रियाणि रूपस्कन्धः । आलय-
<>विज्ञानप्रवृत्तिविज्ञानप्रवाहो विज्ञानस्कन्धः । प्रागुक्त-
<>स्कन्धद्वयसम्बन्धजन्यः सुखदुःखादिप्रत्ययप्रवाहो वेदना-
<>स्कन्धः । गौरित्यादिशब्दोल्लेखिविज्ञानप्रवाहः संज्ञास्कन्धः
<>वेदनास्कन्धनिवन्धना रागद्वेषादयः क्लेशा उपक्लेशाश्च
<>मदमानादयो धर्म्माधर्म्मौ च संस्कारस्कन्धः” सर्वद०
<>विज्ञानानां क्षणिकत्वेऽपि पूर्व्वपूर्व्वक्षणिकविज्ञानसंस्कारा-
<>णामुत्तरोत्तरविज्ञाने संक्रमः तत्संक्रमाच्च स्मरणं, सुषुप्तौ
<>च आलयविज्ञानस्य सत्त्वात् तत्रैव सर्व्वसंस्काराणामव-
<>स्थितेः सुप्तोत्थितस्य स्मरणसम्भव इत्यतो बौद्धैः आलय-
<>पर्य्यन्तं क्षणिकविज्ञानव्यक्तिधाराणां स्थायित्वमङ्गीक्रियते ।
<LEND>
