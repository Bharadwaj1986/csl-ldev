<L>31448<pc>4285,b<k1>पाकयज्ञ<k2>पाकयज्ञ
पाकयज्ञ¦ पु० पाकसाध्यो यज्ञः शा० त० । चरुपाकेन कर्त्तव्ये
यज्ञभेदे स च यज्ञः वृषोत्सर्गादिहोमः । “पाकयज्ञे तु
साहसम्” ति० त० उक्तेस्तत्राग्निः साहसः । पाकः
अल्पः बालकसाम्यात् प्रशस्तो वा यज्ञः । २ अल्पयज्ञे
३ प्रशस्ययज्ञे च यथाह “त्रयः पाकयज्ञः” आश्व० गृ० १ । १२ ।
सूत्रे नारायणः ।
“पाकयज्ञास्त्रयस्त्रिविधा इत्यर्थः । कुतः हुताः प्रहुताः
ब्रह्मणि हुताः” इत्येकैकस्मिन् बहुवचननिर्देशात् । यदि
हि त्रिविधत्वं न स्यात् एकवचनेन निर्देशं कुर्य्यात् ।
तस्मात् त्रिविधत्वमिति । पाकयज्ञाः अल्पयज्ञाः प्रशस्त-
यज्ञा वा । दृष्टश्चोभयत्र पाकशब्दः । योऽस्मात् पाक-
तरः इत्यत्राल्पत्वे पाकशब्दः । तं पाकेन मनसाऽपश्यम्
इति यो मा पाकेन मनसा इति च प्रशंशायाम् । तेन
आज्यहोमेष्वपि पाकयज्ञतन्त्रं सिद्धं भवति । यदि
हि पाकशब्दः पक्तौ वर्तेत आज्यहोमेषु तन्त्रं न
स्यात् । इष्यते च तस्मान्न तत्र वर्त्तेत । प्रशस्तयज्ञा इ-
त्युक्तम् । कथं प्रशस्तत्वम् उच्यते यस्मादेतेषु संस्कारा
उच्यन्ते । तैश्च ब्राह्मण्यमवाप्यते । के पुनस्ते संस्काराः ।
गर्भाधानादयः । तस्मात् सर्वेषां पाकयज्ञत्वमिति यदुक्तं
तत् सम्यक् । कथं त्रिविधत्वमित्यत आह “हुता अग्नौ
हूयमाना अनग्नौ प्रहुता ब्रह्मणि (ब्राह्मणभोजने)
हुताः” ३ सू० ।
<LEND>
