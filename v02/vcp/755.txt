<L>755<pc>0092,b<k1>अजैकपाद<k2>अजैकपाद(द्)
अजैकपाद(द्)¦ पु० अजस्य छागस्य एकः पाद इव पादो
यस्य उपमा० ब० न पादस्यन्त्याकारलोपः । रुद्रविशेषे,
तद्देवताके पूर्व्वभाद्रपदनक्षत्रे च । पाच्छब्देन समासे
अजैकपादपि तत्रार्थे । “वीरभद्रश्च १ शम्भुश्च २ गिरीशश्च ३
महायशाः । “अजैकपाद (४) हिर्बुध्नः ५ पिनाकी ७
चापराजितः ७ । भुवनाधीश्वरश्चैव ८ कपाली च ९
विशाम्पते! स्थाणु १० र्भर्गश्च ११ भगवान् रुद्रास्त्वेका-
दश स्मृता” इत्युक्तेषु एकादशसु रुद्रेषु मध्ये चतुर्थे रुद्रे ।
अन्यत्र तु अजैकपादर्हिर्बुध्ना ३ विरूपाक्षश्च ४ रेवतः ५ ।
हरश्च ६ बहुरूपश्च ७! त्र्यम्बकश्च ८ सुरेश्वरः ९ । रुद्रा
एकादश प्रोक्ता जयन्त १० श्चापराजितः ११ इत्येवं
तद्भेदाः । एतेषामेव ध्यानानि वक्ष्यन्ते । तेन अज
इति नामान्तरं एकपादिति च नामान्तरमिति द्रष्टव्यम् ।
“तेन अजनामा महारुद्रम्” इत्यादि अजस्य ध्यानम् ।
“एकपादाभिधो विप्रेत्यादि” एकपादस्य ध्यानमिति वक्ष्यते
<LEND>
