<L>11573<pc>1629,b<k1>कण्ठ<k2>कण्ठ
कण्ठ¦ पु० कण--ठ ठस्य नेत्त्वम् कठि--अच् वा । १ ग्रीवापुरोभागे
गले “मनोरथः कण्ठपथं कथं सः” नैष० । नीलकण्ठः शि-
तिकण्ठः कालकण्ठः । “सबाष्पकण्ठस्खलितैः पदैरियम्” ।
“असत्यकण्ठार्पितबाहुबन्धना” कुमा० । “कण्ठाश्लेषप्र-
णयिनि जने किं पुनर्दूरसंस्थे” मेघ० । “कण्ठं ते कुण्ठ-
यिष्यामि” नैष० कण्ठदेशे च सुषुम्णानाडीमध्यस्थ
षट्चक्रान्तर्गतं विशुद्धाख्यं चक्रमस्ति । “तदूर्द्धन्तु विशुद्धा-
ख्यं दलषोडशपद्मकम् । स्वरैः षोडशभिर्युक्तं धूमवर्णेर्म-
हाप्रभम् । विशुद्धतखमाख्यातमाकाशाख्यं महाद्भुतम्”
गौत० त० । विशुद्धचक्रे विवृतिः । २ मदनवृक्षे, ३ समीपे
४ होमकुण्डाद्बाह्येऽङ्गुलिमितस्थाने च “खातबाह्येऽङ्गुल
कण्ठः सर्कुण्डेष्वयं क्रमः” ति० पु० त० । ५ कण्ठध्वनौ ६ ध्वनि
[Page1630-a+ 38]
मात्रे च हेमच० । “सा मुक्तकण्ठं, व्यसनातिभारात्” रघुः
मुक्तकण्ठध्यनि यथा तथेत्यर्थः । अस्य स्वाङ्गत्वेन उपसर्ज्जनत्वे
संयोगोपधत्वेऽपि ङीष् । किमिदं किन्नरकण्ठि! सुप्यते”
रवुः । स्वरद्वारा किन्नरकण्ठसाम्यम् । “ऊर्द्ध्ववि-
स्तृतदोः पाणिनृमाने पौरुषं त्रिषु । कण्ठोगलो-
ऽथऽइत्यमरे त्रिष्विति पदस्य उत्तरान्वयभ्रमेण शब्द-
कल्पद्रुमादौ कण्ठशब्दस्य त्रिलिङ्गित्वोक्तिः प्रामादिको ।
“पौरुषं पुरुषस्याथ भावे कर्मणि तेजसि । ऊर्द्ध्ववि-
स्तृतदोःपाणिमाने स्यादभिधेयवत्” मेदिन्यां मान-
भेदे पौरुषशब्दस्यैव वाच्यलिङ्गत्वोक्तेस्तदेकवाक्यतया पौ-
रुषशब्दस्यैव त्रिलिङ्गत्वं युक्तं न तु तस्य कण्ठान्वयि-
त्वम् । युक्तञ्चैतत् पुरुषः प्रमाणमस्येत्यर्थेपुरुषहस्तिभ्यामण्
चेति” पा० सूत्रे विहिताणन्ततया अस्येति वाक्यबोधित
लिङ्गत्वमिति ।
<LEND>
