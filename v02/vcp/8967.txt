<L>8967<pc>1123,a<k1>उत्पवन<k2>उत्पवन
उत्पवन¦ न० उद् + पु--ल्युट् । यज्ञियपात्रादिसंस्कारभेदे स च
<>आश्व० गृ० १, ३, २, ३ सूत्रयोर्दर्शितो यथा ।
<>“पवित्राभ्यामाज्यस्योत्पवनम्” २ सू० । “अप्रच्छिन्नाग्रावनन्त-
<>र्गर्भौ प्रादेशमात्रौ कुशौ नानान्तयोर्गृहीत्वाङ्गुष्ठोपकनिष्ठिका-
<>भ्यामुत्तानाभ्यां पाणिभ्यां “सवितुष्ट्वा प्रसव उत्पुनाम्यच्छिद्रेण
<>पवित्रेण वसोः सूर्यस्य रश्मिभिरिति” प्रागुत्पुनाति सकृ-
<>न्मन्त्रेण, द्विस्तूष्णीम्” ३ सू० । “कार्यमिति शेषः । अथ किं-
<>लक्षणे? पवित्रे कथं वा उत्पवनं? कार्यमित्येतद्द्वयं निर्णे-
<>तुमाह । प्रशब्दः सूक्ष्मच्छिन्नाग्रयोरनिवृत्त्यर्थः । न विद्यते
<>अन्तर्मध्ये गर्भो ययोस्तौ तथोक्तौ प्रादेशमात्रौ कुशौ ।
<>एवंलक्षणयुक्तौ कुशौ पवित्रसंज्ञौ । नानेत्यसंसर्गार्थम् ।
<>पवित्रे अन्तयोरसंस्पृष्टे अङ्गुष्ठोपकनिष्ठिकाभ्यामुत्तानाभ्यां
<>पाणिभ्यां गृहीत्वा प्रागुत्पुनातिसकृत्न्मन्त्रेण, द्विस्तूष्णीम्”
<>ना० वृ० । तत्र समन्त्रकामन्त्रकव्यवस्था नारा० वृत्तौ दर्शिता
<>पूर्व्वेणामन्त्रकमुत् पवनं विधीयते । अनेन तु समन्त्रकम् ।
<>तत्र वैतानिके अमन्त्रकं गृह्ये कर्म्मणि समन्त्रकमित्येवं
<>विनिवेशः” इति । “उत्पवनप्रकारः” शत० ब्रा० ।
<P>“प्रोक्षणीषु पवित्रे भवतः । ते तत आदत्ते, ताभ्या-
<>माज्यमुत्पुनात्येको वाऽउत्पवनस्य बन्धुर्मेध्यमेवैतत्क-
<>रोति । स उत्पुनाति “सवितुष्ट्वा प्रसवऽ उत्पुना-
<>म्यच्छिद्रेण सूर्य्यस्य रश्मिभिरिति” सोऽसावेव-
<>बन्धुः” । “अथाज्यलिप्ताभ्यां पवित्राभ्याम् प्रोक्ष-
<>णीरुत्पुनाति “सवितुर्वः प्रसवऽ उत्पुनाति” एको
<>वा उत्पवनस्य वन्धुः” २२, २३, २४, १, ३, १, “द्रव्याणा-
<>ञ्चैव सर्वेषां शुद्धिरुत्पवनं स्मृतम्” मनुः “प्रादेशप्रमाण
<>कुशद्वयाभ्यामुत्पवनेन शुद्धिः” कुल्लू० ।
<LEND>
