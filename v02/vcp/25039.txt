<L>25039<pc>3589,a<k1>दिव्य<k2>दिव्य
दिव्य¦ त्रि० दिवि भवः यत् । १ स्वर्गभवे २ आकाशभवे ३ उत्-
पातभेदे पु० “संसूचयन्ति दिव्यान्तरीक्षभौमास्तदुत्पाताः”
वृ० सं० उक्तम् उत्पातशब्दे ११२३ पृ० दृश्यम् । ४ यमे ५ गुग्-
गुलौ च पु० राजनि० । कालीविलासतन्त्रोक्ते ६ भावभेदे
“शृणु भावत्रयं देवि! दिव्यवीरपशुक्रमात् । दिव्यस्तु
देववत्प्रायो वीरंश्चोद्धतमानसः । सत्यत्रेतार्द्धपर्यन्तं
दिव्यभावविनिर्णयः । त्रेताद्वापरपर्यन्तं वीरभाव
इतीरितम् । मद्यं मत्स्यं तथा मांसं मुद्रां मैथुनमेव
च । श्मशानसाघनं भद्रे! चितासाधनमेव च । एतत्ते
कथितं सर्वं दिव्यवीरमतं प्रिये । दिव्यवीरमतं नास्ति
कस्विकाले सुलोचने!” । ७ नायकभेदे रसमञ्जरी इन्द्रादयो
दिव्यनायकाः । ८ लवङ्गे न० मेदि० ९ हरिचन्दने न० राज-
नि० । १० गङ्गाजलादिस्पर्शपूर्वकशपथभेदे “ब्राह्मणो
वचनं श्रुत्वा ज्ञानेशोज्ञानिनां वरः । गङ्गातोयं करे कृत्वा
स्वीकारञ्च चकार सः । गङ्गातोयमुपस्पृश्य मिथ्या यदि
व्रदेज्जनः । स याति कालसूत्रञ्च यावद्वै ब्रह्मणोवयः” ।
ब्रह्म० वै० प्र० ख० । “तथा गङ्गोदकं ताम्रं गोमयं गोरज-
स्तथा । सत्यं वा यदि वाऽसत्यं यदि दिव्यं करोति यः ।
कर्त्ता । च गौरवं याति तथा कारयित्वा प्रिये! । उभयोः
पुनरावृत्तिनरयोनिषु नास्ति वै । तस्यास्ति पुनरावृत्ति-
र्व्याघशूकरयोनिषु । दिव्यं कर्तुः कारयितुर्जपपूजा वृथा
तथा । गायत्रीरहितस्यापि नरकञ्चोत्तरोत्तरम्” इति
गायत्रीतन्त्रे ५ पट० । व्यवहारे प्रतिज्ञातार्थसाधनाय
वादिप्रतिवादिनोरन्यतराभ्यां कर्त्तव्ये ११ लौकिकसाक्ष्या-
दिप्रमाणासद्भावे तुलादिपरीक्षाभेदे । तद्भेदादिः तत्र
त्यसामान्यविधिच्च वीरमि० दिव्यमातृकायां दर्शितो यथा
<फ्>“तत्र दिव्यन्नाम मानुषप्रमाणाभावे यन्निर्णायकं
यत् तदुच्यते । यत्तु स्मृतितत्त्वे एवकारस्थले अपिशब्द
दत्त्वा मानुषप्रमाणसत्त्वेऽपि यत्र दिव्याङ्गीकारस्तत्रापि
तद्भवतीति प्रयोजनमुक्त तदयुक्तम् “एषामन्यतमाभावे
दिव्यान्यतममिति” वदता याज्ञवल्क्येन “प्रमाणहीने वादे
तु निर्दोषा दैविकी क्रियेति” वदता वृहस्पतिना च “यु-
क्तिष्वप्यसमर्थासु शपथैरेनमर्दयेदिति” नारदेनापि मानुष-
प्रमाणासत्त्वे एव दिव्यस्य विधानात् । तत्र० वृहस्पतिः
दिव्यवेदानाह “घटोऽग्निरुदकर्ञ्चैव विषं कोषस्तु
पञ्चमः । शरन्तु तण्डुलाः प्रोक्ताः सप्तमन्तप्तमाषकम् ।
[Page3589-b+ 38]
अष्टमं फालमित्युक्तं नवमन्धर्मजन्तथा । दिव्यान्येतानि
सर्वाणि निर्दिष्टानि स्वयम्भुवेति” । नारदः “युक्ति-
ष्वप्यसमर्थासु शपथैरेनमर्दयेत् । अर्थकालबलापेक्ष
मग्न्यम्बुसुकृतादिभिः । धटोऽग्निरुदकं चैव विषं कोशस्तु
पञ्चमः । उक्तान्येतानि दिव्यानि विशुद्ध्यर्थं महा-
त्मभिः । सन्दिग्धेऽर्थेऽभियुक्तानां परीक्षार्थं महात्म-
नाम् । प्राक्तानि नारदेनेह सत्यानृतविशुद्धये” इति ।
अर्दयेत्पीडयेत् । अर्थापेक्षत्वं सिसाधयिषितार्थस्याल्पत्व-
महत्त्वानुरूपमित्यर्थः । नन्वेषामपि शपथानां मानुष-
प्रमाणाभाव एव निर्णायकत्वेन दिव्यत्वात् कथं दिव्यानि
नवेत्यभिधानम् । तथा च शङ्खः “तत्र दिव्य नाम
तुलाधारणं विषाशनमप्सु प्रवेशो लोहधारणमिष्टापूर्त्त-
प्रदानमन्यांश्च शपथान् कारयेदिति” । तांश्च शपथानाह
वृहस्पतिः “सत्यवाहनशस्त्राणि गोवीजकनकानि च ।
देवव्राह्मणपादांश्च पुत्रदारशिरांसि च । एते च शपथाः
प्रोक्ताः स्वल्पार्थे सुकराः सदेति” । नारदोऽपि “सत्य-
वाहनशस्त्राणि गोरीजकनकानि च । देवतापितृ-
पादांश्च दत्तानि सुकृतानि च । स्पृशेच्छिरांसि पुत्राणां
दाराणां सुहृदान्तथा । अभियोगेषु सर्वेषु कोशपान-
मथापि वा । इत्येते शपथाः प्रोक्ता मनुना स्वल्प-
कारणे” इति । सत्यम् । अत्र समनन्तरभाविनिर्णय-
निमित्तस्य दिव्यत्वेन विवक्षितत्वात् । तादृशत्वञ्च घटा-
दीनामेव न तु शपथानान्तेषां कालान्तरभाविनिर्णय-
निमित्तत्वात् । नन्वेवं कोशस्य कथन्तेषु ग्रहणमिति
चेत् सत्यम् । तस्य तेषु पाष्ठोमहाभियोगविषयकत्व-
साम्यात् सावष्टम्भाभियोगविषयत्वसाम्याच्च । वस्तुतस्तु
शपथानामपि मारदादिवचनानुसाराद्गोबलीवर्दन्यायेन
दिव्यत्वाभ्युपगमेन नवशब्दस्योपलक्षणत्वात् । तथाच
नारदः “युक्तिष्वप्यसमर्थासु शपथैरेनमदेयेत् । अर्थ-
कालबलापेक्षमग्न्यम्बुसुकृतादिभिः । घटोऽग्निरुदक-
ञ्चैव विषं कोशश्च पञ्चमः । उक्तान्येतानि दिव्यानि
विशुद्ध्यर्थं महात्मभिः” । दिव्यं नाम तुलारोहणम् ।
विषाशनमप्सु प्रवेशो लोहधारणमिष्टापूर्त्तप्रदानमन्यास
शपथान् कारयेत् । मनुः “असाक्षिकेषु त्वर्थेषु मिथो
विवदमानयोः । अविदंस्तत्त्वतः सत्य शपथेनापि लम्भ-
येत् । अग्निं वाहारवेदेनमप्सु चैनन्निमज्जयेत् ।
पुत्रदारस्य वाप्येनं शिरांसि स्पर्शयेत् पृथक् । यस्मा-
द्देवैः पयुक्तानि पुष्करार्थे महात्मभिः । परस्मरविशुद्ध्यर्थं
[Page3590-a+ 38]
तस्माद्दिव्यानि नामतः” । असाक्षिकेष्विति मानुषप्रमाष्ण-
रहितेष्वित्यर्थः । उद्दिष्टानां दिव्यानां षध्ये तुलादीनि
महाभियोगे प्रयोक्तव्यानि तथा च याज्ञवल्क्यः
“तुलाग्न्यापो विषं कोगो दिव्यामीह विशुद्धये ।
महाभियोगेष्वेतानि शीर्षकस्थेऽभियोक्तरि । रुच्चा
वान्यतरः कुर्य्यादितरो वर्त्तयेच्छिरः” । अत्राम्बिशब्देन
तप्तायापिण्डादयो गृह्यन्ते । णीर्षकं लक्षणया जय-
पराजयनिमित्तो दण्डः तत्प्रयुक्तदण्डभागित्वं वा रुच्या
इच्छया । इतरः अभियुक्ताभियोक्त्रोरन्यतरः । इतरः
शिरोवर्त्तयेत् दण्डं स्वीकुर्यादित्यर्थः । ननु “कोश-
मल्पेऽपि दापयेत्” इति स्वल्पाभियोगेऽपि कोशस्य
विधानात् कथं महाभियोगेष्वेतानीति चेन्न तस्य तुला-
दिषु पाठोऽवष्टम्भाभियोगेऽपि प्राप्त्यर्थः । न तु
महाभिवोगेष्वेवेति नियमार्थः । “अन्यथा कोशस्य शङ्का-
भियोग एव प्राप्तिः स्यात् । “अवष्टम्भाभियुक्तान-
धटादीनि विनिर्दिशेत् । तण्डुलाश्चैव कोशश्च शङ्का-
स्वेतौ नियम्य चेति पितामहस्मरणात् । अवष्टम्भः
शीर्षकस्थः । अवष्टम्भोऽत्र निश्चय इति स्मृतितत्त्वे ।
यदा शीर्षकस्थोऽभियोक्ता न स्यात्तदा एतानि दिव्यानि
न स्यादिति तथा च नारदः “शिरोवर्त्ती यदा न
म्यात्तदा दिव्यं न दीयते” इति । दिव्यदाने
नियममाह पितामहः “अभियोक्ता शिरःस्थाने
दिव्येषु परिकीर्त्त्यते । अभियुक्ताय दातव्यं दिव्यं
श्रुतिनिदर्शनात्” । कात्यायनोऽपि “न कश्चि-
दभियोक्तारं दिव्येषु विनियोजयेदिति” । अभियुक्ताय
दातव्यमित्यस्यापवादं रुच्यावान्यतर इत्यनेनाह याज्ञ-
वल्क्यः । नारदोऽपि “परियोक्ता शिरःस्थाने सर्व
त्रैकः प्रकल्पितः । इच्छया त्वितरः कुर्य्यादितरो वर्त्तये-
च्छिरः” इनि । क्वचिद्विषयविशेषे शिरोविनापि दिव्यं
देयमित्याह याज्ञवल्क्यः “विनापि शीर्षकात् कुर्य्या-
न्नृपद्रोहेऽथ पातके” इति । शीर्षकाद्विनापि पराजय-
प्रयुक्तदण्डभागिनोऽभियोक्तुरभावेऽपि । पातके ब्रह्म-
हत्यादौ । कात्यायनोऽपि “पार्थिवैः शङ्कितानाञ्च
निर्दिष्टानाश्च दस्युमिः । आत्मशुद्धिपराणाञ्च दिव्यं
देयं शिरो विनेति” । कालिकापुराणेऽपि “परदाराभि-
शामे च चोर्य्यागम्यागमेषु च । महापातकशस्ते च
स्थाद्दिव्य नृरसाहमे । पिप्रतिपत्तौ विवादेऽवर्णस्य
स्यापने कृते । तत्रैव स्थापयेद्दिव्यं शिरःपूर्बं मही-
[Page3590-b+ 38]
पतिः । परदाराभिमर्षे च बहवो यत्र वादिनः ।
शिरोहीनम्भवेद्दिव्यमात्मनः शुद्धिकरणादिति” । विप्रति-
पत्तौ परदारगमनाद्यभियोगरूपायां, विवादे ऋणा-
दानादिविषये अवर्णोऽवबादः । परदाराभिमर्षे चेति
चौर्य्यादीनानप्युपलक्षणम् । विष्णुः “राजद्रोहे साहमे
च विना शीर्षप्रवर्त्तनादिति” । विषयविशेषेषु दिव्य-
विशेषानाह संग्रहकारः “धटादीनि विषन्तानि गुरु-
ष्वर्थेषु दापयेत्” । पितामंहोऽपि “अवष्टम्भाभि-
युक्तानां धटादीनि विनिर्दिशेत् । तण्डुलाश्चैव कोशश्च
शङ्कास्वेतौ नियोजयेत् इति” । कात्यायनः “शङ्का-
विश्वाससन्धाने विभागे रिक्थिनां सदा । क्रियासमू-
हकर्तृत्वे धटादीनि विनिर्दिशेत्” । क्रियासमूह
कर्त्तृत्वे सम्भूयैकक्रियाकारित्वे । पितामहोऽपि
“विश्रम्भे सर्वशङ्कासु सन्धिकार्य्ये तथैव च । एषु
कोशः प्रदातव्यो नित्यं चित्तविशुद्धवे । शिरःस्थापि
विहीनानि दिव्यादीनि विवर्द्धयेत् । धटादीनि विषा-
न्तानि कोश एकः शिरः स्मृतः” इति । तण्डुलानां
विपयं स एवाह “चौर्य्ये तु तण्डुला देया नान्य-
त्रेति विनिश्चयः” इति । अन्यत्र स्त्रीसंग्रहादौ न तु
दत्तापह्नवे “तदर्द्धार्द्धस्य तण्डुला” इति वक्ष्यमाण-
कात्यायनवचनेन तण्डुलदिव्यस्य विधानात् । एतदल्प-
चौर्य्यशङ्कायां वेदितव्यम् । “चौर्य्येऽभिशङ्कायुक्तानां
तप्तमाषो बिधीयते” इति महाचौर्य्यशङ्कायां तप्त-
माषस्य तेनैव विधानात् । द्रव्यसङ्ख्यया दिव्यविशेषा-
नाह विष्णुः “अथ शपथक्रिया राजद्रीहादिषु यथा-
कामनिक्षेपर्णस्तेयेष्वर्थप्रमाणादिति” । शपथो दिव्यम् ।
राजद्रोहादिषु यथाकामं राजेच्छानुरोधाद्दिव्यं निक्षे-
पादिषु धनतारतम्यादित्यर्थः । वस्त्रादिविषयविवादे तु
तन्मूल्यद्रव्यपरिमाणं ग्राह्यम् । वृहस्पतिराप “विष
सहस्रेऽपहृते पादोने च हुताशनः । त्रिभागोने च
सलिलमर्द्धे देयो धटः सदा । धनुःशतावियोगे तु
दातव्यस्तप्तमाषकः । त्रिशते तण्डुला देयाः कोशश्चैव
तदद्धके । शतहृतेऽपह्नुते च दातव्यं धर्मशोधनम् ।
गोचरस्य प्रदातव्यं सद्यः कालावलेहनम् । एवा सङ्ख्या
निकृष्टानां मध्यानां द्विगुणा स्मृता । चतुर्गुणोत्तमा-
नाञ्च कल्पनीया परीक्षकैरिति” । धर्मशोधनम् । धर्मज
दिव्येन शोधनम् । निकृष्टानां जातिगणधर्मैः मध्य-
मत्वमुत्तमत्वञ्च तैरेव । यत्तु “नाहस्तादुद्धरेत् फालन्न
[Page3591-a+ 38]
विषं न तुलां तथेति” याज्ञ्यवल्क्यवचनं तन्मध्यमोत्तम-
पुरुषविषयम् । यत्तु “सहस्ने तु धटं दद्यात् सहस्रार्द्धे
तथायसम् । अर्द्धस्यार्द्धे तु सलिलं तस्यार्द्धे तु विषं
स्मृतमिति” पितामहवचनं तद्यत्राल्पद्रव्यापहारे
पातित्यं भवति तद्विषयम् । एतत्स्तेयसाहसविषयम्
दत्तापह्नवे तु कात्यायनः “दत्तस्यापह्नवो यत्र प्रमाणं तत्र
कल्पयेत् । स्तेयसाहसयोर्दिव्यं स्वल्पेऽप्यर्थे प्रदापयेत् ।
सर्वद्रव्यप्रमाणन्तु ज्ञात्वा हेम प्रकल्पयेत् । हेमप्रमाण-
युक्तन्तु तदा दिव्यं प्रयोजयेत् । ज्ञात्वा सङ्ख्यां सुव-
र्णानां शतनाशे विषं स्मृतम् । अशीतेस्तु विनाशेऽथ
दद्याच्चैव हुताशनम् । षष्ट्या नाशे जलं देयं चत्वा-
रिंशति वै धटम् । विंशद्दशविनाशे तु कोशपानं विधी-
यते । पञ्चाधिकस्य वा नाशे तदर्द्धार्द्धस्य तण्डुलाः ।
ततीऽर्द्धार्द्धविनाशे हि स्पृशेत्पुत्रादिमस्तकान् । ततो-
ऽर्द्धार्द्धविनाशे तु लौकिकस्य क्रिया स्मृता । एवं
विचारयन् राजा धर्मार्थाभ्यां न हीयत” इति । अत्र
सुवर्णशब्दः षोडशमाषात्मकः । नाशोऽपह्नवः । विंश-
द्दशविनाशे त्रिंशद्विनाशन इति स्मृतिचन्द्रिका ।
पञ्चाधिकस्य पञ्चभ्योऽधिकस्य षट्प्रभृतेरिति यावत् ।
तदर्द्धार्द्धस्य सुवर्णप्रभृतेः । ततोऽर्द्धार्द्धस्य अष्टमाषोन
सुवर्णार्द्धप्रभृतेः । ततोऽर्द्धार्द्धस्य विनाशे सार्द्धसप्तमाषो
नसुवर्णार्द्धप्रभृतेर्विनाशे । लौकिकाश्च क्रियाः ।
अपह्नवे तव दशगुणो द्रव्यनाशो भविष्यतीत्यादिकाः ।
चशब्दः स्मार्त्तशपथसंग्रहार्थः । अतएवाह विष्णुः
“सर्वेष्वेवार्थजातेषु मूल्यं कनकं कल्पयेत् । तत्र च कृ-
ष्णलोने शूद्रं दूर्वाकरं शापयेत्, द्विकृष्णलोने तिल-
करम्, त्रिकृष्णलोने जलकरं चतुःकृष्णलोने सुवर्णकरम्,
पञ्चकृष्णलोने सीरोद्धृतमहीकरम्, तत्र सुवर्णार्द्धोने
कीशो देयः शूद्रस्य ततःपरं यथार्हं धटाग्न्युदकविषा-
णामन्यतमं द्विगुणार्थे यथाभिहिता समयक्रिया ।
बैश्यस्य त्रिगुणेऽर्थे, राजन्यस्य कोशवर्जञ्चतुर्गुणेऽर्थे ब्रा-
ह्मणस्य कोशन्दद्यात् अन्यत्रागामिकालसमयनिबन्धन-
क्रियातः कोशस्थाने ब्राह्मणं सीरोद्धृतमहीकरमेव शा-
पयेत् । प्राग्दृष्टदोषं स्वल्पेऽप्यर्थे दिव्यानामम्यतम-
मेव कारयेत् । सत्सु प्रथितं सच्चरितं न महत्यर्थेऽ-
पीति” । सीरोद्धृतमहीकरं लाङ्गलोद्धृतलोष्टहस्तमि-
त्यर्थः । ऊनग्रहणमधिके शापनिवृत्त्यर्थं शापे तु विशे-
षमाह मनुः “सत्येन शापयेद्विप्रं क्षत्रियं वाहनायुधैः ।
[Page3591-b+ 38]
गोवीजकाञ्चनैर्वैश्यं शूद्रं सर्वैस्तु पातकैरिति” यद्यह-
मर्थापह्नवी स्यात् तदा सत्याभिधानधर्मो मम निष्कलः
स्यादिति शप कारिणं ब्राह्मणं वाचयेत् । एवं क्षत्रिया-
दीनां वाहनादीनि निष्फलानि स्युरित्यादीत्यर्थः ।
पादस्पर्शादीनां विशेषः स्मृत्यन्तरे दशितः “निष्के तु
सत्यवचनं द्विनिष्के पादलम्भनम् । ऊनत्रिके तु पुष्पं
स्यात् कोशपानमतःपरम्” इति । अत्र निष्कशब्देन क-
र्षचतुर्थांशो मुद्रामुद्रितः प्रतिपाद्यते क्वचिद्देशे तत्रापि
निष्कव्यवहारात् न तु मनूक्तो निष्कः तस्य राज-
तपलात्मकत्वेन मूलकाञ्चनकर्षादधिकत्वात् तत्र सत्यव-
चनविधौ चतुर्गुणेऽर्थे ब्राह्मणस्येति विरोधः स्यात् ।
दिव्ये दण्डे च मनूक्तं परिमाणम् ग्राह्यमिति
वृहस्पतिराह “सङ्ख्या रश्मिरजोमूला मनुना समुदा-
हृता । कार्षापणान्ता सा दिव्ये नियोज्या विनये तथेति” ।
संख्या परिमाणं रश्मिरुजीमूला त्रसरेण्वादिका । विनये
दण्डे । तच्च परिमाणं प्रतिज्ञापूर्वकं मनुराह “लोकसं
व्यवहारार्थं याः संज्ञाः प्रथिता भुवि । ताम्ररूप्यसु-
वर्णानां ताः प्रवक्ष्याम्यशेषतः । जालान्तरगते भानौ
यत् सूक्ष्मं दृश्यते रजः । प्रथमं तत्प्रमाणानान्त्र्यसरे-
णुम्पचक्षते । त्र्यसरेणवोऽष्टौ विज्ञेया लिक्षैका परि-
माणतः । ता राजसर्षपस्तिस्रस्ते त्रयो गौरसर्षपः ।
सर्षपाः षड्यवो मध्यस्त्रियवन्त्वेककृष्णलम् । पञ्चकृष्णलको
माषस्ते सुवर्णस्तु षोडश । पलं मुवर्णाश्चत्वारः पलानि
धरणन्दश । द्वे कृष्णले समधृते विज्ञेयो रौप्यमाषकः ।
ते षोडश स्याद्धरणं पुराणश्चैव राजतः । धरणानि
दश ज्ञेयः शतमानस्तु राजतः । कार्षापणस्तु विज्ञेयः
कार्षिकस्ताम्रिकः पणः । चतुःसौवर्णिको निष्को विज्ञे-
यस्तु प्रमाणतः” इति । अत्र ताम्ररूप्यसुवर्णानामिति
ताम्ररूप्ययोरल्पत्वात् प्राक्प्रयोगो न तु क्रमप्रदर्शनार्थः ।
पलानि धरणन्दशेत्यन्तं सुवर्णपरिमाणाभिधानात् ।
चतुःसौवर्णिकी निष्क इत्युक्तं रूप्यपरिमा-
णाभिधानम् । अवशिष्टेन ताम्रपरिमाणाभिधानम् ।
जालान्तरप्रविष्टे सूर्यरश्मौ यत् सूक्ष्मं रजो दृश्यते तत्
त्र्यसरेणुसंज्ञकम् अष्टौ त्र्यसरेणवो लिक्षा तास्तिस्रः
राजसर्षपः । त्रयो राजसर्षपाः गौरसर्षपः । षड्गौर-
सर्षपा मध्यमो यवो न सूक्ष्मो न स्थूल इति । मध्यम-
यवस्य परिमाणमुक्तं मिताक्षरायाम् मध्यशब्दः पाद-
पूरणार्थः । तथा च संपूर्णयवपरिमाणमुक्तमिति मनु-
[Page3592-a+ 38]
भाष्ये । त्रयो यवाः कृष्णलम् । माषः पञ्च कृष्णलानि
सुवर्णः षोडश माषाः । पलं सुवर्णाश्चत्वारः । धरणन्दश
पलानि । सूप्यमाषो द्वे कृष्णले । रजतस्य धरणं
षोडश रूप्यमाषाः । अस्य च पुराण इति संज्ञान्तरम् ।
राजतः शतमानः राजतदशधरणानि राजतपलसंज्ञा-
प्यस्य भवति । “शतमानन्तु दशभिर्धरणैः पलमेव त्विति”
याज्ञवल्क्यस्मरणात् । पूर्वोक्तसुवर्णचतुष्टयपरिमिति एकी
राजतनिष्कः । कार्षिकः कर्षसंमितः ताम्रिकस्ताम्र-
विकारः कार्षापणो विज्ञेयः । पण इति च संज्ञा अ-
स्यैव विज्ञेयेत्यर्यः । चशब्दोऽध्याहार्यः । अतएव वृह-
स्पतिः “निष्कं सुवर्णाश्चत्वारः कार्षिकस्ताम्रिकः पणः” ।
ताम्रकर्षकृता मुद्रा विज्ञेयः कार्षिकः पणः । स एव
चन्द्रिका प्रोक्ता ताश्चतस्रस्तु धानकाः । ता द्वादश सुव-
र्णस्तु दीनाराख्यः स एव तु” । इति कर्षः पलचतु-
र्थांशः । “ते षोडशाक्षः कर्षोऽस्त्री पलङ्कर्षचतुष्टयम्
इत्यमरसिंहेनाभिधानात् । ते माषाः षोडशाक्षः कर्ष इति
च संज्ञेत्यर्थः । तेनाक्षकर्षशब्दयोः सुवर्णपरिमाणवचन-
त्रमित्यवगम्यते । याज्ञवल्क्यः पले विकल्पमाह
“पलं सुवर्णाश्चत्वारः पञ्च वापि प्रकीर्त्तितम्” । इति
तस्य चतुर्थोऽंशो विंशतिर्माषा तत्परिमितः कार्सा-
पणः । अतएव कात्यायनः “माषो विंशतिभागस्तु ज्ञेयः
कार्षापणस्य तु । काकिणी तु चतुर्भागा माषकस्य पणस्य
चेति” । राजतोऽपि कार्षापणोऽस्तीत्याह नारदः “का-
र्षापणो दक्षिणस्यान्दिशि रौप्यः प्रवर्त्तत” इति । व्यासस्तु
निष्कस्य प्रमाणमाह “पलान्यष्टौ सुवर्णस्तु ते सुवर्णाश्च-
तुर्दश । एतत् निष्कप्रमाणन्तु व्यासेन परिकीर्त्तितम्”
<फ्>वर्णभेदेन दिव्यव्यवस्थामाह नारदः “ब्राह्मणस्य
धटो देयः क्षत्रियस्य हुताशनः । वैश्यस्य सलिलं देयं
शूद्रस्य विषमेव तु । साधारणः समस्तानां कोशः प्रोक्तो
मनीषिभिः । विषं विना ब्राह्मणस्य सर्वेषां वा तुला
स्मृता” इति । अनित्या चेयं व्यवस्था “राजन्येऽग्नि-
धटं विप्रेवैश्ये तोयं नियोजवेत् । सर्वेषु सर्वदिव्यं
वा विषवर्जं द्विजोत्तमे” इति कात्यायनस्मरणात् । व्य-
वस्थापक्षे वयोविशेषादिना व्यवस्थापनीयम् तदाह
नारदः “क्लीवातुरान् अत्वहीनान् परितश्चार्दितान्न-
रान् । बालवृद्धातुरांस्त्रीश्च परीक्षेत धटं सदा । स्त्री-
णान्तु न विषं प्रोक्तं न चापि सलिलं स्मृतम् । धट-
कोशादिभिस्तासामन्तस्तत्त्वं विथ्रारयेत् । नार्त्तानान्तीय
[Page3592-b+ 38]
शद्धिः स्यात् न विषं पित्तरोगिणाम् । श्वित्र्यन्धकुन-
खादीनां नाग्निकर्म विधीयते । न मज्जनीयाः स्त्री-
बाला धर्म्मशास्त्रविचक्षणैः । रोगिणो ये च वृद्धाः स्युः
पुमांसो ये च दुर्बलाः । निरुत्साहान् व्याधिक्लिष्टा-
न्नार्तांस्तीये निमज्जयेत् । सद्यो म्रियन्ते मज्जन्तः
स्वल्पप्राणा हि ते स्मृताः । साहसेऽप्यागतानेतान्नैव
तोये निमज्जयेत् । न चापि हारयेदग्निन्न विषेण विशो-
धयेत्” याज्ञवल्क्यः “तुला स्त्रीबालवृद्धान्धपङ्गुब्राह्म-
णरोगिणाम् । अग्निर्जलं वा शूद्रस्य यवाः सप्त विषस्य
चेति” । स्त्रीमात्रजातिवयोऽवस्थाविशेषानादरेण ।
बाल आषोडशाद्वर्षाज्जातिविशेषानादरेण । वृद्धोऽ-
शीतिकावरः । अन्धो नेत्रविकलः । पङ्गुः पादवि-
कृतः । ब्राह्मणीजातिमात्रम् । रोगी व्याधितः ।
<फ्>एतेषां शोधनार्थं सर्वदिव्यसाधारणेषु मार्गशीर्षशेत्रवै-
शाखेषु स्त्र्यादीनां सर्वदिव्यप्रसक्तौ तुलैवेति नियम्यते न तु
सर्वकालं स्त्रीणां तुलानियमः कोशादिविधानात् । अग्नि
फालस्तप्तमाषश्च क्षत्रियस्य । जलमेव वैश्यस्य । यवा
एवार्थे शूद्रस्य विषस्य सप्तेव यवा उक्तप्रमाणलक्षणा
भवन्तीत्यर्थः । ब्राह्मणस्य तुलाविधानात् अग्निर्जलं
वेति क्षत्रियवैश्यविषयमित्यवगम्यते । अतएव पिता-
महः “ब्राह्मणस्य धटो देयः क्षत्रियस्य हुताशनः ।
वैश्यस्य सलिलं प्रोक्तं विषं शूद्रस्य दापयेत्” इति ।
कात्यायनोऽपि “न लोहशिल्पिनामग्निः सलिलं नाम्बु-
सेविनाम् । मन्त्रयोगविदाञ्चैव विषं दद्यात्तु न क्वचित् ।
तण्डुलैर्न नियुञ्जीत व्रतिनं मुखरोगिणाम्” इति ।
व्रतिनं पयोब्रतादिनियमस्थम् । हारीतोऽपि “कुष्ठिनां
वर्जयेदग्निं सलिलं श्वासकासिनाम् । पित्तश्लेष्मवतां
नित्यं विषंच परिवर्जयेत्” इति ।
विष्णुरपि “न श्लेष्मकारिणां व्याधितानां भीरूणां
श्वासकासिकानामम्बु सेविनामुदकं हेमन्तशिशिरयोश्चेति”
पितामहोऽपि “कुष्ठिनां वर्जयेदग्निं सलिलं श्वास-
कासिनाम् । पित्तश्लेष्मवतां नित्यं विषन्तु परिवर्जयेत् ।
मद्यपस्त्रीव्यसनिनां कितवानां तथैव च । कोशः प्राज्ञै
र्न दातव्यो ये च नास्तिकवृत्तयः” इति । यत्तु पिताम-
हेनोक्तम् “सव्रतानां भृशार्त्तानां व्याधितानां तपस्वि-
नाम् । स्त्रीणाञ्च न भवेद्दिव्यं यदि धर्मस्त्ववेक्ष्यते”
इति तुलेतरविषयं तदिति केचित् तदयुक्तम् । “धट-
कोशादिभिस्तासामन्तस्तत्त्व विचारयेदिति पूर्वोदाहृत-
[Page3593-a+ 38]
नारदवचनेन स्त्रीणां कोशादेर्विधानात् । तदग्न्यम्बु-
विषयमित्युक्तं विद्यारण्यश्रीपादैः । विज्ञानेश्वराचार्यास्तु
पुंस्त्रियोर्विवादे रुच्या वान्यतरः कुर्यादित्यनेन पक्षे
स्त्रीणामपि दिव्यप्रसक्तौ पुरुषस्यैव दिव्यं न स्त्रीणा-
मित्येतत्परमिदम् । अन्यथा सर्वथा तासां दिव्यनिषेधे
धटकोशादिभिस्तासामन्तस्तत्त्वं विचारयेदित्यनेन विरोधः
स्यादिति पाहुः । कात्यायनः “गोरक्षनान् बाणिजकां-
स्तथा कारुकुशीलवान् । प्रेष्यान् वार्द्धुषिकांश्चैव ग्राहये-
च्छूद्रवद्द्विजान्” । कालिकापुराणेऽपि “वर्णान्त्यस्य सदा
देयं माषकं तप्तहेमजमिति” । वर्णानामन्त्यः प्रत्यन्तः
तस्येत्यर्थः । नारदोऽपि “महापराधे निर्द्धर्मे कृतघ्ने
क्लीवकुत्सिते । नास्तिके दृष्टदीषे च शप्तानां तु विव-
जयेत्” इति । कात्यायनोऽपि “मातापितृद्विज-
गुरुवृद्धस्त्रीबालधातिनाम् । महापातकयुक्तानां नास्ति-
कानां विशेषतः । लिङ्गिनां प्रमदानाञ्च मन्त्रयोग-
क्रियाविदाम् । वर्णसङ्करजातानां पापाभ्यासप्रवर्त्ति-
नाम् । एतेष्वेवाभियोगेषु निन्द्येष्वेवं प्रवर्त्तितः ।
दिव्यं प्रकल्पयेन्नैव राजा धर्मपरायणः । एतैरेव नि-
युक्तानां साधूनां दिव्यमर्हति । न सन्ति साधवो यत्र
तत्र शोध्याः स्वकैर्नरैरिति” । साधूनां दिव्यमर्हति
राजा कल्पयितुमिति शेषः । प्रतिनिधिद्वारा एतैर्दिव्यं
कारणीयमिति द्रढयितुमाह स एव “महापातक-
युक्तेषु नास्तिवेषु विशेषतः । न देयं तेषु दिव्यन्तु
पापाभ्यासरते भृगुः । येषु पापेषु दिव्यानि कर्त्त-
व्यानि प्रयत्नतः । तारयेत्सज्जनैस्तानि नाभिशस्तं
त्यजेन्नर इति” । तारयेत् शोधयेत् । अभिशोधनं
प्रतिनिधिद्वारा शीधनमकारयित्वा न त्यजेदित्यर्थः ।
यत्तु तेनैवोक्तम् “अस्पृश्याधसदासानां म्लेच्छानां
पापकारिणाम् । प्रातिलोम्यप्रसूतानां निश्चयी न तु
राजनि । तत्प्रसिद्धानि दिव्यानि संशये तेषु निर्दिशे-
दिति” । तत्तैर्नियुक्तानां साधूनामभावे विज्ञेयम् । तत्-
प्रसिद्धानि घटादीनि इति स्मृतितत्त्वे । साधूनामप्य-
सामर्थ्ये प्रतिनिधिमभ्युपजानाति स एव “काल-
देशाविरोधे तु यथायुक्तं प्रकल्पयेत् । अन्येन हारये-
द्दिव्यं विधिरेषु विपर्ययः” । सामर्थ्याभावे सर्ववर्णविषये
विशेषमाह हारीतः, “राजन्येऽग्निं धटं विप्रे वैश्ये
तोयन्नियोजयेत् । न विषं ब्राह्मणे दद्याद्विषं वर्णान्तरे
स्मृतम् । कोशतण्डुलधर्मास्तु धर्मसम्भवमेव च ।
[Page3593-b+ 38]
पुत्रदारादिशपथान् सर्ववर्णे प्रयोजयेत्” इति ।
अथ दिव्यकालः तत्र पितामहः “यो यस्य विहितः कालो
विधिर्यस्य च यो यथा । तं प्रवक्ष्यामि तत्त्वेन वादि-
नश्च बलाबलम् । चैत्रो मार्गशिराश्चैव वैशाखश्च तथैव
च । एते साधारणा मासा दिव्यानामविरोधिनः ।
धटः सर्वर्त्तुकः प्रोक्तो वाते वाति विवर्जयेत् । अग्निः
शिशिरहेमन्तवर्षासु परिकीर्त्तितः । शरद्ग्रीष्मे च
सलिलं हेमन्ते शिशिरे विषमिति” । विष्णुरपि स्त्री-
ब्राह्मणविकलाऽसमर्थरोगिणां न तुला देया न वाति
वायौन कुष्ठ्यसमर्थलोहकाराणामग्निर्देयः शरद्ग्रीष्मयोश्च
न कुष्ठिपैत्तिकब्राह्मणानां विषं देयं प्रावृषि च । न
श्लैष्मिकाणां व्याध्यर्दितानां भीरूणां श्वासकासिना-
मम्बुजीविनामुदकं हेमन्तशिशिरयोश्चेति । हेमन्त-
निषेधोऽत्र पौषमासविषय एव न तु मार्गशीर्षविषयो-
ऽपि । मार्गशीर्षस्य “चैत्रो मार्गशिरा इति पूर्वोदाहृत
पितामहवचनेन सकलदिव्यसाधारणत्वाभिधानात् ।
नारदोऽपि “विचार्य्य धर्मनिपुणैर्धर्मशास्त्रविशारदैः ।
धर्मं सर्वर्तुकं प्रोक्तं पण्डितैर्धटधारणम् । वर्षासु
समये वह्निर्हेमन्तशिशिरे तथा । ग्रीष्मे सलिलमित्युक्तं
विषं काले तु शीतले । न शीते तोयशुद्धिः स्यान्नीष्ण-
कालेऽग्निशोधनम् । न प्रावृषि विषं दद्यात् प्रवाते न
तुलां तथा । नापराह्णे न सन्ध्यायां न मध्याह्ने कदा-
चनेति” । मध्याह्ने दिव्यनिषेधो जलव्यतिरिक्तविषयः ।
अतएव पितामहः “पूर्वाह्णेऽग्निपरीक्षा स्यात् पूर्वाह्णे
च धटो भवेत् । मध्याह्ने तु जल देयं धर्मतत्त्वमभी-
प्सता । दिवसस्य तु पूर्वाह्णे कोशशुद्धिर्विधीयते ।
रात्रौ तु पश्चिमे भागे विषं देयं सुशीतलमिति” । अत्र
विषस्य वर्षासु निषेधात् सिंहरवावेव परीक्षामात्र
निषेधाच्च दिव्यान्तरं सिंहेतरवर्षाष्वपि कुर्वन्ति । अतः
“याम्यायने हरौ सुप्ते सर्वकर्माणि वर्जयेदित्यस्य न विष-
यः । तथा च ज्योतिषे “सिंहस्थे मकरस्थे च जीवे
चास्तमिते भृगौ । मलमासे न कर्त्तव्या परीक्षा जय-
काङ्क्षिणा” । तथा “रविशुद्धौ गुरौ चैव न शुक्रे-
ऽस्तगते पुनः । सिंहस्थे च रवौ नैव परीक्षा शस्यते
बुधैः । नाष्टम्यां न चतुर्दश्यां प्रायश्चित्तपरीक्षणे ।
न परीक्षाधिवासश्च शनिभौमदिने भवेत्” । रविशुद्धौ
गुरौ चेदित्यत्र शस्यत इति शेषः तथा च दीपिकायाम्
“न शुक्रास्तेऽष्टमेऽर्के गुरुसहितरवौ जन्ममासेऽष्टमेऽव्दे
[Page3594-a+ 38]
विष्टौ मासे मलाख्ये कुजशनिदिवसे जन्मतारासु
चाथ । नाडीनक्षत्रहीने गुरुरविरजनीनाथताराविशुद्धौ
प्रातः कार्य्या परीक्षा द्वितनुचरग्रहांशोदये शस्तलग्ने” ।
इति । यद्यपि दिव्ये वारविशेषविधानाभावस्तथापि
शिष्टाचारादादित्यवारे दिव्यानि दातव्यानीति मिताक्ष-
रायाम् । अथ द्रिव्यदेशाः तत्र पितामहः । “प्राङ्मुखो
निश्चलः कार्यः शुचौ देशे धटः सदा । इन्द्रस्थाने
सभायां वा राजद्वारे चतुष्पथे” इति । धटग्रहणं
दिव्यान्तरस्याप्युपलक्षणम् । इन्द्रस्थानग्रहणञ्च प्रसिद्ध-
देवतायतनान्तरस्याप्युपलक्षणम् । अतएव दिव्यमात्र-
मुपक्रम्य नारदः “सभाराजकुलद्वारे देवायतनचत्वरे” ।
विषयविशेषे इन्द्रस्थानादीनां व्यवस्थामाह । कात्यायनः
“इन्द्रस्थानेऽभिशस्तानां महापातकिनां नृणाम् । नृप-
द्रोहप्रवृत्तानां राजद्वारे प्रयोजयेत् । प्रातिलोम्यप्रसू-
तानां दिव्यं देयञ्चतुष्पथे । अतोऽन्येषु तु कार्य्येषु
सभामध्ये विदुर्बुधा” इति । इन्द्रस्थाने इन्द्रध्वजपूर्व-
स्थाने । दिव्यदेशानादरे दिव्यं विसंवदतीत्याह, नारदः
“अदेशकालदत्तानि बहिर्वासकृतानि च । व्यभिचारं
सदर्थेषु कुर्वन्तीह न संशयः” । वासो जननिवासस्तस्मा-
द्वहिष्कृतानि निर्जनप्रदेशकृतानीति यावत् । अतएव
पितामहः “प्रत्यक्षं दापयेद्दिव्यं राजा वाधिंकृतोऽपि
वा । ब्राह्मणानां श्रुतवतां प्रकृतीनां तथैव चेति” ।
ब्राह्मणानां प्रकृतयोऽमात्यास्तेपाञ्चेत्यन्वयः ।
अथ दिनव्यसाधारणविधिस्तत्र वृहस्पतिः “स्नेहात्
क्रोधाल्लोभतो वा भेदमायान्ति साक्षिणः । विधिदत्तस्य
दिव्यस्य न भेदो जायते क्वचिदिति” । विधिश्च पितामहेन
दर्शितः “दिव्येषु सर्वकार्य्याणि प्राड्विवाकः समा-
चरेत् । अध्वरेषु यथाध्वर्युः सोपयासो नृपाज्ञया ।
तत आवाहयेद्देवान् विधिनानेन धर्मवित् । वादित्र
तूर्यघोषैश्च गन्धमाल्यानुलेपनैः । प्राङ्मुखः प्राञ्जलि-
र्भूत्वा प्राड्विवाकस्ततो वदेत् । एह्येहि भगवन्धर्म!
अस्मिन्दिव्ये समाविश । सहितो लोकपालैश्च वस्वा-
दित्यमरुद्गणैः । आवाह्य तु धटे धर्मं पश्चादङ्गानि
विन्यसेत्” । सर्वकार्य्याणि साधारणानि असाधारणानि
च ततस्तदुपयोगिसामग्रीसम्पादनानन्तरमित्यर्थः । धट-
ग्रहणमत्र दिव्यमात्रोपलक्षणम् । अस्मिन्दिव्य इति
मन्त्रलिङ्गादेतेषां धर्माणां दिव्यमात्रसाम्यस्य । “इमं
मन्त्रविधिं कृत्स्नं सर्वदिव्येषु योजयेत् । आवाहनञ्च
[Page3594-b+ 38]
देवानां तथैव परिकल्पयेत्” इत्युपसंहरता तेनैवोक्त-
त्वाच्च । अङ्गानि कानीत्याकाङ्क्षायां स एवाह, “इन्द्रं
पूर्वे तु विन्यस्य प्रेतेशं दक्षिणे तथा । वरुणं पश्चिमे
भागे कुवेरं चोत्तरे तथा । अग्न्यादिलोकपालांश्च
कोणभागेषु विन्यसेत् । इन्द्रः पीतो यमः श्यामो
वरुणः स्फटिकप्रभः । कुवेरस्तु सुवर्णाभः अग्निश्चैव
सुवर्णभः । तथैव निरृतिः श्यामो वायुर्धूम्रः प्रश-
स्यते । ईशानस्तु भवेद्रक्त एवं ध्यायेत्क्रमादिमान् ।
इन्द्रस्य दक्षिणे पार्श्वे वसूनास्थापयेद्बुधः । धरोध्रुव-
स्तथा सोम आपश्चैवानलोऽनिलः । पत्यूषश्च प्रभा-
तञ्च वसवोऽष्टौ प्रकीर्त्तिताः । देवेशेशानयोर्मध्ये आदि-
त्यानां तथाऽयनम् । धातार्यमा च मित्रश्च वरुणांशो
भगस्तथा । इन्द्रो विवस्वान् पूषा च पर्जन्यो दशमः
स्मृतः । ततस्त्वष्टा ततो विष्णुरजघन्यो जघन्यजः ।
इत्येते द्वादशादित्या नाममिः परिकीर्त्तिताः । अग्नेः
पश्चिमभागे तु रुद्रा एकादश स्मृताः । वीरभद्रश्च
शम्भुश्च गिरिशश्च महायशाः । अजैकपादहिर्बुघ्न्यः
पिनाकी चापराजितः । भुवनाधीश्वरश्चैव कपाली च
विशाम्पतिः । स्थाणुर्भवश्च भगवान् रुद्रास्त्वेकादश
स्मृताः । प्रेतेशरक्षोमध्ये च मातृस्थानं प्रकल्पयेत् ।
ब्राह्मी माहेश्वरी चैव कौमारी वैष्णवी तथा । वाराही
चैव माहेन्द्री चामुण्डा गणसंयुता । निरृतेरुत्तरे
भागे गणेशायतनं विदुः । वरुणस्योत्तरे भागे मरुतां
स्थानमुच्यते । पवनः स्पर्शनो वायुरनिलो मरुतस्तथा ।
प्राणाः प्राणेशजीवौ च मरुतोऽष्टौ प्रकीर्त्तिताः । घट-
स्योत्तरभागे तु दुर्गामावाहयेद्बुधः । एतासां देवता-
नान्तु स्वनाम्ना पूजनं विदुः । भूषावसानं धर्माय दत्त्वा-
चार्घादिकं क्रमात् । अर्घादि पश्चादङ्गानां भूषान्तमुप-
कल्पयेत् । गन्धादिकां निवेद्यान्तां परिचर्य्यां प्रकल्पयेत् ।
चतुर्दिक्षु तथा होमः कर्त्तव्यो वेदपारगैः । आज्येन
हविषा चैव समिद्भिर्होमसाधनैः । सावित्र्या प्रणवे-
नाथ स्वाहान्तेनैव होमयेत्” । अङ्गानाम् इन्द्रादि-
दर्गान्तानाम् अर्थाद्युपकल्पनञ्च न काण्डानुसमयेन ।
तथात्वे प्रयोगवचनावगताङ्गसहभावबाधापत्तेः । किन्तु
पदार्थानुसमयेन तथा च दुर्गायै भूषण दत्त्वा धर्मास्येन्दा-
दिदुर्गान्तानाञ्च गन्धादिपरिचयं विप्रकल्पयेदिति । गायत्रीं
प्रणवाद्रिकामुच्चार्य्य पुनः प्रणवं स्वाहाकारान्तमुच्चार्य्य
समिदाज्यचरुभिः प्रत्येकमष्टोत्तरशतं जुहुयात् ।
[Page3595-a+ 38]
“अनुक्तसङ्ख्या यत्र स्यात् शतमष्टोत्तरं स्मृतमिति” स्मर-
णादित्यर्थः । होमानन्तरकर्त्तव्यं स एवाह “यमर्थम-
भियुक्तः स्याल्लिखित्वा तन्तु पत्रके । मन्त्रेणानेन सहि-
तन्तत् कार्यञ्च शिरः क्रमात्” । मन्त्रश्च “आदित्यचन्द्रा-
वनिलानलौ च द्यौर्भूमिरापो हृदयं यमश्च । अहश्च
रात्रिश्च उभेच सन्ध्ये धर्मश्च जानाति नरस्य वृत्तमिति”
एतत् सर्वं पूर्बाह्णे कर्त्तव्यम् तस्य प्रधानकालत्वात्
तथा च नारदः “अहोरात्रोषिते स्नाते आर्द्रवाससि
मानवे । पूर्वाह्णे सर्वदिव्यानां प्रदानमनुकीर्त्तितमिति” ।
एतत् प्राड्विवाकेनोपवासादिनियमपूर्वकं कर्त्तव्यम् तथा
च नारदः “प्राड्विवाकस्ततो विप्रो वेदवेदाङ्गपारगः ।
श्रुतवृत्तोपसम्पन्नः शान्तचित्तो विमत्सरः । सत्यसन्धः
शुचिर्दक्षः सर्वप्राणिहिते रतः । उपोषितश्चार्द्रवासाः
कृतदन्तानुधावनः । सर्वासां देवतानाञ्च पुजां कृत्वा
यथाविधि” । कर्तुरुपवासादिकमाह “त्रिरात्रो-
पोषितोयः स्यादेकरात्रोपोषितस्तु वा । नित्यं देयानि
दिव्यानि शुचये सार्द्रवाससे” इति । याज्ञवल्क्योऽपि
“सचेलं स्नातमाहूय सूर्य्योदय उपोषितम् । कारयेत्-
सर्वदिव्यानि नृपव्राह्मणसन्निधाविति” । अत्र सूर्य्योदय-
पदेन पूर्वाह्ण एव ग्राह्यः “पूर्वाह्णे सर्वदिव्यानां
प्रदानमनुकीर्त्तितमिति” नारदवचनानुरोधात् । त्रिरा-
त्रैकरात्रीपवासयोः शक्ताशक्तविषयत्वेन व्यवस्था ज्ञेया ।
दिव्यप्रयोगानन्तरं दक्षिणादानम् उक्तेन विधिना दिव्य-
प्रयोगं कारयितुः राज्ञः फलञ्चाह पितामहः “सिद्भिः
परिवृतो राजा शुद्धिमेतां प्रपूजयेत् । ऋत्विक्पुरी-
हिताचार्य्यान् दक्षिणाभिस्तु तोषयेत् । एवं कारयिता
राजा भुक्त्वा भोगान्मनोरमान् । महत्ॐ कीर्त्तिमाप्नोति
ब्रह्मभूयाय कल्पते” इति । अयञ्च विधिः सर्वदिव्य-
साधारण इत्याह स एव “इमं मन्त्रविधिं कृत्स्नं सर्व-
दिव्येषु योजयेत् । आवाहनञ्च देवानां तथैव परि-
कीर्त्तितमिति” । सर्वदेवावाहनादि संशोध्यशिरसि पत्रा-
रोपणान्तं सर्वदिव्यसाधारणमित्यर्थः” दिव्यमातृका ।
१२ जलभेदे । “दिव्यं चतुर्विधं प्रोक्तं धाराजं करकाभवम् ।
तौषारञ्च तथा हैमं तेषु धारं गुणाधिकम्” भाव० प्र० ।
१३ स्नानभेदे न० “असामर्थ्याच्छरीरस्य कालशक्त्याद्यपे-
क्षया । मन्त्रस्नानादितः सप्त केचिदिच्छन्ति सूरयः ।
मान्त्रं भौमं तथाग्नेयं वायव्यं दिव्यमेव च । वारुणं
मानसञ्चैव सप्तस्नानं प्रकीर्तितम् । “आपोहिष्ठेति” वै
[Page3595-b+ 38]
मान्त्रं, मृदालम्भन्तु पार्थिवम् । आग्नेयं भस्मना स्नानं,
वायव्यं गोरजः स्मृतम् । यत्तु सात पवर्षेण स्नानं
तद्दिव्यमुच्यते । वारुणञ्चावगाह्यञ्च, मानस विष्णुचि-
न्तनम् । समस्तं स्नानमुद्दिष्टं मन्त्रस्नानक्रमेण तु ।
कालदोषादसामर्थ्यात् सर्वं तस्य फलं स्मृतम्” योगि-
याज्ञवल्क्यः । दिवि द्योतात्मके आदित्ये परमव्योम्नि वा
ब्रह्मणि स्वस्वरूपे भवः यत् । “दिव्यश्च देवताप्रायः
शुद्धान्तःकरणः सदा । द्वन्द्वातीतो वीतरागः सर्वभूत-
समः क्षमी” इत्युक्ते १४ तत्त्ववेत्तरि पु० १५ आमलक्यां
स्त्री मेदि० । १६ बन्ध्याकर्कोटक्याम् १७ शतावर्य्याम्
१८महामेदायाम् १९ व्राह्म्याम् २० स्थूलजीरके २१ श्वेत
दूर्वायाम् २२ हरीतक्याम् २३ पुरायाम् २४ गन्धवत्याञ्च
स्त्री राजनि० । २५ दैवे दिने २६ नदीये माने च न०
दिव्यदिनदिव्यमानशब्दयोर्दृश्यम् । २७ द्युलोकाज्जाते
२८ मनोज्ञे २९ लोकातीते दिव्यदर्शी दिव्यचक्षुः त्रि० ।
<LEND>
