<L>41464<pc>4899,a<k1>वितण्डा<k2>वितण्डा
वितण्डा¦ स्त्री वि + तडि--भावे अ । स्वपक्षाव्यवस्थापनेन परप-
क्षमात्रनिराकरणे कथाभेदे अमरः । २ कच्छीशाके
लाह्वये ४ करव्यां मेदि० ५ दर्व्यां हारा० ।
वितण्डाकथालक्षगं गौ० सू० उक्तं यथा “स प्रतिपक्ष-
स्यापनाहीनो वितण्डा” सू० “स जल्पो वितण्डा
भवति किंविशेषणः । प्रतिपक्षस्यापनया हीनः ।
यौ तौ समानाधिकरणौ विरुद्धौ धर्मौ पक्षप्रतिपक्षा-
वित्युक्तौ तयोरेकतरं वैतण्डिको न स्थापयतीति पर-
पक्षप्रतिषेधेनैव प्रवर्त्तत इति । अस्तु तर्हि प्रतिपक्ष-
हीनो वितण्डा यद्वै खलु तत्परप्रतिषेधलक्षणं वाक्यं
स वैतण्डिकस्य पक्षः न ह्यसौ साध्यं कञ्चिदर्थं प्रति-
ज्ञाय स्थापयतीति तस्मात् यथान्यासमेवास्तु” वा० भा० ।
वृत्तौ तु सूत्रमन्यथा व्याख्यातं यथा
“क्रमप्राप्तां वितण्डां लक्षयति स इति । यद्यपि तच्छ-
ब्देन जल्पो न परामर्ष्टुं शक्यते जल्पस्य स्थापना-
द्वयवतः प्रतिपक्षस्थापनाहीनत्वस्य विरुद्धत्वात् तथापि
स्थापनाद्वयवत्त्वं विहाय जल्पैकदेशः परामृश्यते प्रति-
पक्षो द्वितीय पक्षः तथाच प्रतिपक्षस्थापनाहीना विजि-
गीषुकथा वितण्डेति । न च स्वस्य स्थापनीयाभावात्
कथमियं कथा प्रवर्त्ततामिति वाच्यम् परपक्षखण्डनेन
जयस्यैवोद्देश्यत्वात् । परे तु परपक्षखण्डनेनैव स्वपक्ष-
स्वार्थादेव सिद्धिस्तत्साधनाभावेऽपि न प्रवृत्त्यनुसपत्ति-
रिति वदन्ति” ।
<LEND>
