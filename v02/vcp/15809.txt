<L>15809<pc>2363,a<k1>क्षय<k2>क्षय
क्षय¦ पु० क्षि--क्षये क्षि--निवासगत्योर्वा भावादो यथायथम्
<>अच् । त्रिवर्गात्तर्गते नीतिवेदिनां राज्ञाम् १ अष्टवर्गा
<>पचये । अष्टवर्गश्च । “ऋषिर्वणिक्पथोदुर्गं सेतुकुञ्जर
<>बन्धनम् । धात्वाकरः करादानं सैन्यानाञ्च निवेशनम् ।
<>अष्टवर्गः स्मृतो राज्ञाम्” भरतः । “क्षयस्थानं च वृद्धिश्च
<>त्रिवर्गो नीतिवेदिनाम्” अमरः । क्षयः अष्टवर्गस्यापचयः
<>तस्यैवोपचयः वृद्धिः, स्थानं तस्य उपचयापचयहीनतया
<>स्थितिः” २ प्रलये तस्मिन् सर्व्वेषां क्षयात्तथात्वम् । ३ अप-
<>चये सच भावविकारभेदः यास्कोक्तः यथा
<>“षड् भावविकारा भवन्तीति कार्ष्णायणिः जायतेऽस्ति
<>विपरिणमते वर्धतेऽपक्षीयते विनश्यतीति । जायत
<>इति पूर्वभावस्यादिमाचष्टे नापरभावमाचष्टे न प्रतिषेधति,
<>अस्तीत्युत्पन्नस्य सत्त्वस्यावधारणं, विपरिणमत इत्य-
<>प्रच्यवमानस्य तत्त्वाद्विकारं, वर्धत इति स्वाङ्गाभ्युच्चयं,
<>सांयौगिकानां कम्मणा वर्धते विजयेनेति वा वर्धते श
<>रीरणेति वा, अपक्षीयत इत्यनेनैव व्याख्यातः प्रति-
<>लोमं, विनश्यतीत्यपरभावस्यादिमाचष्टे न पूर्वभावमाचष्टे
<>न प्रतिषेधति” । ४ गृहे अमरः ५ यक्ष्मरोगे यक्ष्मरोगस्य
<>क्षयसंज्ञाकारणं यथा “क्रियाक्षयकरत्वाच्च क्षय इत्यु-
<>च्यतेबुधैः । राज्ञयन्द्रमसो यस्मादभूदेष महामयः ।
<>तस्मात्तं राजयक्ष्मति केचिदाहुर्मनीषिणः” सुश्रु० ।
<>“रक्तपित्तात्भवेत् कासः कासात् संजायते क्षयः” वैद्यकम्
<>“राजयक्ष्मपरिहाणिमाययौ” इत्युपक्रमे “राज्ञि
<>तत् क्षणमभूत् क्षयातुरे” रघुः । ६ रोगमात्रे राजनि० ।
<>षष्टिवर्षन्तर्गते षष्टितमे ७ वर्षे तल्लक्षणं ज्यो० त० । भवि० पु०
<>“मेदिनी लभते देवि! सर्वभूतं चराचरम् । देशभङ्गञ्च दु-
<>र्भिं क्षये संक्षीयते प्रजा । सौराष्ट्रे मालवे देशे द-
<>क्षिणे कोङ्कणे तथा । दुर्भिक्षं जायते वोरं क्षये संवत्सरे
<>प्रिये! । कौमुदीनर्म्मदाद्याश्च यमुनानर्म्मदातटम् । वि-
[Page2363-b+ 38]
<>न्ध्यायां सैन्धवश्चापि विनश्यति न संशयः । सिंहलो
<>मध्यदेशश्च कालञ्जरस्तथैव च । क्षये क्षयन्ति सर्वाणि
<>नान्यथा वरवर्णिनि ।” ।
<>ता० ब्राह्मणोक्ते ८ स्तोत्रसंघे ८ देवसंघे च यथा
<>“रश्मिरसि क्षयाय त्वा क्षयं जिन्व सवितृप्रसूता वृहस्पतये
<>स्तुत” ता० व्रा० “तैतीरीयाणां पञ्चमकाण्डोक्तब्राह्मणे रश्मि-
<>रिति मन्त्र णामादित्यादिसृष्टि हेतुत्वाभिधानादादित्यादि-
<>परतया रश्म्यादिशब्दाव्याख्ययाः तत्तु ब्राह्मणमुत्तर-
<>त्रोदाहरिष्यते । हे आदित्य! त्वं रश्मिरसि रश्मि-
<>युक्तोऽसि देवा यस्मिन् क्षियन्ति निवसन्ति इति स्तोत्र-
<>संघः क्षयः तस्मै क्षयाय तत्सङ्घाय तत्प्राप्त्यर्थं हे
<>आदित्य! त्वां स्मरामीति शेषः । ततः क्षंयं देवसङ्घञ्जिन्व
<>प्रीणय क्षयशब्दस्य देवविषयत्वं तैत्तिरीयास्तृतीयकाण्डो-
<>क्तब्राह्मणे समामनन्ति “रश्मिरसि क्षयाय त्वा क्षयं
<>जिन्वेत्याह देवे क्षय इति” भा० । ज्योतिषोक्ते
<>९ द्विसंक्रान्तियुक्ते शुक्लप्रतिपदाद्यमावस्यान्ते चान्द्रे मासे
<>यथाह सि० शि०
<>“असंक्रान्तिमासोऽधिमासः स्फुटं स्याद्द्विसंक्रान्तिमासः
<>क्षयाख्यः कदाचित् । क्षयः कार्त्तिकादित्रये नान्यतः
<>स्यात् तदा वर्षमध्येऽधिमासद्वयं च” ।
<P>“यस्मिन् शशिमासेऽर्कसंक्रान्तिर्नास्ति सोऽधिमास इति
<>प्रसिद्धम् । तथा यत्र मासे संक्रान्तिद्वयं भवति स क्षय-
<>मासो ज्ञेयः । यतः संक्रान्त्युपलक्षिता मासाः । अत
<>एकस्मिन् मासे संक्रान्तिद्वये जाते सति मासयुगलं जा-
<>तम् । स क्षयमासः कदाचित् कालान्तरे भवति । यदा
<>भवति तदा कार्त्तिकादित्रय एव । तदा क्षयमासात् पूर्वं
<>मासत्रयान्तर एकोऽधिमासोऽग्रतश्च मासत्रयान्तरितोऽन्य-
<>श्चासंक्रान्तिमासः स्यात् । अत्रोपपत्तिः । चन्द्रमासप्रमाण-
<>मेकोनत्रिंशत् सावनदिनान्येकत्रिंशत् घटिकाः पञ्चाशत्
<>पलानि २९ । ३१ । ५० । तथार्कमासस्त्यिंशद्दिनानि षड्विंशति-
<>र्घटिकाः सप्तदशपलानि ३० । २६ । ७ । एतावद्भिर्दिवसैरविर्म-
<>ध्यगत्या राशिं गच्छति । यदार्कगतिरेकषष्टिः कलास्तदा
<>सार्धैकोनत्रिंशता दिनै २९ । ३० राशिं गच्छति । अत
<>श्चान्द्रमासादल्पोऽर्कमासस्तदा स्यात् । एवं रविमासस्य
<>परमाल्पता २९ । २० । ४० । सा चैकषष्टिर्गतिर्वृश्चिकादित्रये-
<>ऽर्कस्य । स ईदृशोऽल्पोऽर्कमासो यदा चन्द्रमासस्या-
<>नल्पस्यान्तःपाती भवति तदैकस्मिन् मासे संक्रमणद्वय-
<>सुपपद्यो । अत उक्तं क्षयः कार्त्तिकादित्रय इति । पूर्वं
[Page2364-a+ 37]
<>किल भाद्रपदेऽर्कसंक्रान्तिर्जाता ततोऽर्कगतेरधिकत्वान्मार्ग-
<>शीर्षो द्विसंक्रान्तिः । ततः पुनर्गतेरल्पत्वाच्चैत्रोऽप्यसंक्रान्ति-
<>र्भवति । ततो वर्षमध्येऽधिमासद्वयमित्युपपन्नम्” प्रमिता० ।
<>मेषादिषु सूर्य्यस्य गतिभेदात् भोगकालसावनदिनादिक
<>मुच्यते
<C1>मे <C2>वृ <C3>मि <C4>क <C5>सि <C6>क <C7>तु <C8>वृ <C9>ध <C10>म <C11>कु <C12>मी
<C1>३० <C2>३१ <C3>३१ <C4>३१ <C5>३० <C6>२९ <C7>२९ <C8>२९ <C9>२९ <C10>२९ <C11>२९ <C12>३०
<C1>५५ <C2>२४ <C3>३७ <C4>२८ <C5>२ <C6>२९ <C7>५७ <C8>२७ <C9>१५ <C10>२४ <C11>४९ <C12>२१
<C1>३३ <C2>५६ <C3>३२ <C4>३५ <C5>५२ <C6>४ <C7>२ <C8>३९ <C9>३ <C10>० <C11>४३ <C12>३१
<>“इदानीं गणकानां प्रतीत्यर्थं क्षयमासकालान् गतागतान्
<>कतिचिद्दर्शयति स्म” प्रमिता० ।
<>“गतोऽब्ध्यद्रिनन्दै ९७४ र्मिते शावकाले तिथीशै १११५
<>र्भविष्यत्यथाङ्गाक्षसूर्यैः १२५६ । गजाद्र्यग्निभूमि १३७८
<>स्तथा प्रायशोऽयं कुवेदेन्दु १४१ वर्षैः क्वचिद्गोकुभिश्च १९ ।
<P>“स्पष्टम् । अत्रोषपत्तिः । यदा किलैकविंशतिः शुद्धि-
<>स्तदा भाद्रपदोऽधिमासः । तस्मिन् जाते कार्त्तिकादित्रये
<>क्षयमासः संभाव्यते । सा च तथविधा शुद्धिः कुवेदेन्दु
<>१४१ वर्षान्तरे काले पुनर्भवति । किन्तु सत्रिभागाभिः
<>षड्भिर्घटिकाभिरधिका भवति । कदाचिदेकोनविंशत्या
<>वर्षैस्तादृशी भवति । तत्र त्रिभागोनाभिश्चतुर्दशघटिका-
<>भिरधिका भवति । कुवेदेन्दुवर्षेभ्यस्तथकोनयिंशतिवर्षेभ्यो-
<>द्विधाव्दा द्विरामैः खरामैश्च भक्ता इत्यादिना लब्धेष्वधि-
<>मासेषु शेषतिथिषु शून्यं पथमस्थाने सत्र्यंशाः षड्घ-
<>टिकाः स्युः ६ । २० । द्वितीये वित्र्यंशाश्चतुर्द्दश १३ ।
<>४० । अत उक्तं प्रायशोऽयं कुवेदेन्दुवर्षैः क्वचिद्गोकुभि-
<>श्चेति । प्रागायतश्चेत्यर्थादुक्तं स्यात्” प्रमिता० ।
<>कालमा० उक्तं सि० शि० वाक्यं व्याख्यायविशेषोऽभिहितः
<>“स्फुटमानेन योऽयमसक्रान्तः सः स्फुटोऽधिमासः तेनैव
<>मानेन यो द्विसंक्रान्तियुक्तः स क्षयाख्यः स च कार्त्तिक-
<>मार्गशीर्षपौषेष्वेव त्रिष्वन्यतमोभवति नान्येषु माघादिषु
<>नवसु एवंविधक्षयमासयुक्ते वर्षे क्षयमासात् पूर्वेषु त्रिषु
<>मासेषु मध्ये कश्चिदधिमासो भवति क्षयमासादूर्द्ध्वमपि
<>मासत्रयमध्येऽपरोऽधिमासः । तदेवंविधमेकवर्षस्थं मल
<>मासद्वयं चिरेण कालेन यदा कदाचिदायाति नत्वेकाधि
<>मासवत् पुनः पुनः क्षयसासः समायाति तत्त्रितयागमन
<>कालः सिद्धान्तशिरोमणौ दर्शितः । “गतोऽब्ध्यद्रीत्यादि
<>(बाक्यं प्रागुदाहृतम्) अस्यायमर्थः । चतुःसप्तत्यधिकन-
[Page2364-b+ 38]
<>वशतसंख्याकैर्वर्षैः परिमिते शाककाले कश्चिदुक्तमासत्र-
<>योपेतो वत्सरोगतः । यथोक्तसंख्या चाब्ध्यद्रिनन्दै-
<>रित्यनेन पदेन विवक्षिता । अब्धयश्चत्वारः अद्रयः
<>सप्त नन्दा नव । एतत्संख्यात्रयगमका अङ्का गणकप्र-
<>सिद्ध्या प्रातिलोम्येन लिखिता यथोक्तसंख्यायां पर्य्यव-
<>स्यन्ति । तिथीशैरित्यत्रापि तिथयः पञ्चदश ईशा एकादश
<>तत्र गणकैरङ्केषु प्रक्षिप्तेषु पञ्चदशाधिकशतयुक्तसहस्र-
<>संख्या सम्पद्यते । तावद्भिःशकवर्षैर्मिते काले, कश्चिदु-
<>क्तमासत्रययुतः संवत्सरः । अङ्गाक्षसूर्य्यैरित्यत्राङ्गानि
<>षट् अक्षाणीन्द्रियाणि पञ्च सूर्य्या द्वादश तत्राङ्कप्रक्षेपे
<>षट्पञ्चाशदधिकशतद्वयोपेतसहस्रसंख्या सम्पद्यते । ताव-
<>द्भिर्वत्सरैर्मिते शककाले यथोक्तमासत्रयोपेतः कश्चित्सं-
<>वत्सरः । तस्य चोदाहरणम् । पूर्व्वोदाहृत ईदृश
<>संवत्सरः प्राचीनोभावी वा संवत्सरः । तत्र भाद्रपदवहुला-
<>मावास्यायां कन्यासंक्रान्तिस्तत ऊर्द्ध्वम् असंक्रान्तमेकमास
<>मतीत्य उत्तरयीर्मासयोः क्रमेण तुलावृश्चिकसंक्रान्ती
<>तत ऊर्द्ध्वमेकस्मिन्नेव मासे शुक्लप्रतिपदि धनुःसंक्रान्विः
<>ततऊर्द्ध्वं दर्शे मकरसंक्रान्तिः । तत ऊर्द्ध्वं कुम्भसंक्रान्तिः
<>समनन्तरे मासे दर्शे । तत ऊर्द्ध्वं ससंक्रान्तिमासमती-
<>त्योत्तरस्यां शुक्लप्रति पदि मीनसंक्रान्तिरेवं च एकस्मि-
<>न्नेववत्सरे द्वावसंक्रान्तौ मासौ एकोद्विसंक्रान्तिमास इति
<>यथोक्तमासत्रयं सम्पद्यते । गजाद्यग्निभूमिरित्यत्रापि
<>गजा अष्टौ, अद्रयः सप्त, अग्नवस्त्रयः भूरेका तत्राङ्क-
<>प्रक्षेपे सत्यष्टसप्नत्यधिकशतत्रयोपेतसहस्रसंख्या सम्पद्यते ।
<>तावर्द्भिर्वत्सरैर्मिते शाककाले कश्चिदुक्तविधः सम्पत्स्यते
<>वत्सरः । कुवेदेन्दुवर्षैरित्यत्र कुरेकः वेदाश्चत्वारैन्दु-
<>रेकस्तत्राङ्कप्रक्षेपेणैकचत्वारिंशदधिकशतसंख्या भवति
<>एतावद्भिर्वर्षेः क्वचित्पूर्व्वोत्तरक्षयमासयोर्व्यवधानं भवति
<>गोकुभिश्चेत्यत्र नपुंसकवर्जितेषु स्वरान्तेषु गण्यमानेष्वो-
<>कारो नवमः सम्पद्यते । कुरेका तत्राङ्कप्रक्षेये सति एको-
<>नविंशतिर्भवति तावद्भिर्वत्सरैः क्वचित्पूर्वोत्तरयोः क्षय-
<>मासयोर्व्यवधानमिति । अत्र द्विसंक्रान्तियुक्तस्य क्षय
<>संज्ञायामुपपत्तिरुच्यते । यदा धनुःस्थे रवौ दर्शपूर्त्ति-
<>स्तदा तस्य मेषादिस्थवचनेन मार्गशीर्षत्वं प्राप्तम् । तथा
<>सति पूर्वोदाहृते द्विसंक्रान्ते मासे धनुःस्थे रवौ दर्शो
<>न समाप्तः मकरस्थे तु रवौ समाप्तः । अतः पौष-
<>मासत्वं तस्य सम्पन्नम् । तथा च मार्गशीर्षस्य तत्र
<>लुप्नत्वात् तस्य क्षयसंज्ञा युक्ता । अत एवैकमास-
[Page2365-a+ 38]
<>ग्रासित्वादंहसः पापस्य पतिरिति व्युत्पत्त्या स एवां-
<>हस्पतिसंज्ञयापि व्यवह्रियते । स च व्यवहारो वार्ह-
<>स्पत्यज्योतिर्ग्रन्थे दृश्यते “यस्मित् मासे न संक्रान्तिः
<>संक्रान्तिद्वयमेव वा । संसर्पांहस्पती मासावधिमासश्च
<>निन्दितः” इति तत्र क्षयमासात्प्राचीनोयोऽसंक्रान्तः
<>स संसर्पस्तस्यासंक्रान्तत्वेनेतराधिमासवत् कर्मानर्हः
<>सन् सम्यक् सर्पतीति संसर्पः । तस्य कर्मानर्हत्वप्राप्ति
<>रेवं स्मर्य्यते “सिनीवालीमतिक्रम्य यदा संक्रमते रविः ।
<>रविणा लङ्घितो मासोह्यनर्हः सर्वकर्म्मस्विति” । तदपवा-
<>दश्चैवं स्मर्य्यते । “मासद्वयेऽव्दमध्ये तु संक्रान्तिर्न यदा-
<>भवेत् । प्राकृतस्तत्रं पूर्वः स्यादधिमासस्तथोत्तरः” इति सं-
<>क्रान्तिरहितयोर्द्वयोर्मासयोर्यः पूर्वोऽसंक्रान्तः स प्रा-
<>कृतः शुद्ध्वः । कर्म्मार्ह इत्यर्थः । अस्मिन्नेवार्थे जावालिः
<>“एकस्मिन्नेव वर्षे चेद्द्वौ मासावधिमासकौ । प्राकृतस्तत्र पूर्वः
<>स्यादुत्तरस्तु मलिम्लुचः” इति । अतः संसर्पत्वं तस्योपप-
<>न्नम् । असंक्रान्तमासद्वयमध्यवर्त्तिनः क्षयमासस्यांहस्प-
<>तित्वनिरुक्तिः पूर्वमेव दर्शिता । तदुत्तरभाविनोऽ
<>संक्रान्तस्य कालाधिक्यादधिमासत्वम् । त एते त्रयोऽपि
<>ज्योतिःशास्त्रप्रसिद्धा विवाहादौ निन्दिताः । यथोक्त
<>प्रकारेणांहस्पतिनाम्नः क्षयमासस्य द्वितीयसंक्रान्तिप्रयु-
<>क्तनामसम्भवे सति शुद्धमासवत् स्वातन्त्र्यान्न पूर्वोत्तर-
<>मासशेषत्वशङ्कावकाशः” ।
<>मुहु० चि० पी० तादृशमासत्रयस्य माङ्गल्यकर्म्मसु
<>वज्यतोक्ता यथा
<>“गृहप्रवेशगोदानस्थानासनमहोत्सवम् । न कुर्य्यात्
<>मलमासे तु संसर्पेऽंहस्पतौ तथा” मरीचिः “यदा क्षय-
<>मासी भवति तदा पूर्व्वोत्तरावधिमासौ भवतः तत्र पूर्वः
<>संसर्पः द्वितीयोऽंहस्पतिः मासः” वाप्यादिषु वर्ज्जनीये
<>“शिशुत्वैज्यसितयोर्न्यूनाधिनासे तथा” मुहु० चि० ।
<>अपचये । “सर्वपार्थिव धनान्यपि क्षयम्” माघः” क्षयं
<>वृद्धिञ्च बणिजा पण्यानामविजानता” या० स्मृ० गृहे
<>“दधतोऽसुलभक्षयागमाः” मावः “अवेक्ष्य निरये चैव
<>यातनाश्च यमक्षये” मनुः । १० नाशे “कालोऽस्मि लोकक्ष-
<>यकृत् प्रवृत्तः” । “कुलक्षये विनश्यन्ति कुलधर्म्माश्च शा-
<>श्वताः” गोता । “अन्वष्टकासु वृद्धौ च गयायां च क्षया-
<>हनि” उ० त० भवि० पु०
<LEND>
