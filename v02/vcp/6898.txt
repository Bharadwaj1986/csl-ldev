<L>6898<pc>0717,a<k1>आनन्द<k2>आनन्द
आनन्द¦ पु० आ + नन्द--घञ् । १ हर्षे सुखे २ दुःखाभावे,
<>३ ब्रह्मणि च । अर्शआदित्वादच् । ४ आनन्द-
<>वति त्रि० “सत्यंज्ञानमानन्दं ब्रह्मेति श्रुतिः । नैयायिका
<>आनन्दशब्दः दुःखाभावे लाक्षणिकैत्याहुः ब्रह्मणि
<>आनन्दाभावेऽपि दुःखाभावरूपानन्दस्य तत्र सत्त्वात् आन-
<>न्दवत्त्वमिति ते मन्यन्ते वेदान्तिनस्तु छान्दसं नपुंसक-
<>मिति आनन्दस्वरूपत्वमेव ब्रह्मणः दुःखाभावरूपस्या
<>नन्दस्याधिकरणस्वरूपत्वादित्याहुः एतदभिप्रायेणैव
<>विवरणे “आनन्दोविषयानुभवो नित्यत्वञ्चेति सन्ति-
<>धर्म्मा अपृथक्त्वेऽपि पृथगिवावभासन्ते इत्युक्तम्”
<>यथा च ब्रह्मण आनन्दप्रचुरत्वादानन्दमयत्वं तथा
<>“आनन्दमयोऽभ्यासात्” शा० सू० भा० व्यवस्थापितम्
<>त्रैत्ति० उप० आनन्दमयं प्रकृत्य “तस्य प्रियमेव शिरो-
<>मोदोदक्षिणः पक्षः प्रमोद उत्तरःपक्षः आनन्द आत्मा
<>ब्रह्म पुच्छ प्रतिष्ठा” । “तस्याप्यानन्दमयस्यात्मन इष्ट-
<>पुत्रादिदर्शनजं प्रियं शिर इव शिरः प्राधान्यात् ।
<>मोद इति प्रियलाभनिमित्तो हर्षः । स एव च प्रकृष्टो
<>हर्षः प्रमोदः । आनन्दः इति सुखसामान्यम्,
<>आत्मा प्रियादीनां सुखावयवानां तेष्वनुसृतत्वादानन्द
<>इति परं ब्रह्म । तद्धि शुभकर्म्मणा प्रत्थुपस्थाप्यमाने
<>पुत्रमित्रादिविषयविशेषोपाधावन्तःकरणवृत्तिविशेषे तमसा ।
<>प्रच्छाद्यमाने प्रसन्नेऽभिव्यज्यते तद्विषयसुखमिति प्र-
<>सिद्धं लोके । तद्वृत्तिविशेषप्रत्युपस्थापकस्य कर्म्मणोऽन-
<>वस्थितत्वात्सुखस्यं क्षणिकत्वम् । तद्यदन्तःकरणं तपसा-
<>तमोघ्नेन, विद्यया, ब्रह्मचर्य्येण, श्रद्धया च निर्मलत्वमाप-
<>द्यते यावत्तावद्विविक्ते प्रसन्नेऽन्तःकरणविशेष आनन्द उ-
<>ल्लस्यते विपुलीभवति । वक्ष्यति च “रसो वै सः रसं
<>ह्येवायं लब्य्वानन्दी भवति एष हेयवानन्दयाति” “एत-
<>स्यैवानन्दस्यान्यानि भूतानि मात्रामुपजीवन्तीति” श्रुत्यन्तरात्
<>एवञ्च कामोपशमोत्कर्षापेक्षया शतगुणोत्तरोत्तरोत्कर्ष
<>आनर्न्दस्य वक्ष्यते । एवञ्चोत्कृष्यमाणस्यानन्दमयस्यात्मनः
<>परमार्थब्रह्मविज्ञानापेक्षया ब्रह्म परमेव यत्प्रकृतं
<>सत्यज्ञानान्दलक्षणं यस्य च प्रतिपत्त्यर्थं पञ्चान्नादिमयाः
<>कोशा उपन्यस्ताः । यच्च तेभ्योऽभ्यन्तरं येन च ते सर्वे
<>आत्मवन्तस्तद्ब्रह्म पुच्छ प्रतिष्टाः” भा० ब्रह्मण आनन्द-
<>रूपरसत्वमपि तत्रैव दर्शितं यथा “यद्वैतत् सुकृतं रसो
<>वै सः रसं ह्येवाऽयं लब्ध्वानन्दी भवति कोह्येवा-
[Page0717-b+ 38]
<>न्यात् कः प्राण्यात् यदेष आकाश आनन्दो न स्यात्
<>एष ह्येवानन्दयाति यदा ह्येवैष एतस्मिन्नदृश्येऽनात्मेयऽ-
<>निरुक्तेऽनिलयेऽभयं प्रतिष्ठां विन्दते” तै० उ० ।
<>“कुतो रसत्वपसिद्धिर्ब्रह्मण इत्यत आह । यद्वैतत्सुकृतं
<>रसो वै सः । रसो नाम तृप्तिहेतुरानन्दकरो मधुरा-
<>म्लादिः प्रसिद्धो लोके । रसमेवायं लब्ध्वा प्राप्यानन्दी
<>सुखी भवति नासत आनन्दहेतुत्वं दृष्टं लोके । वाह्या-
<>नन्दसाधनरहिता अप्यनीहा निरेषणा ब्राह्मणा बा-
<>ह्यरसलाभादिव सानन्दा दृश्यन्ते विद्वांसो नूनम् । ब्रह्मैव
<>रसस्तेषाम् तस्मादस्ति तेषामानन्दकारणं रसवद्ब्रह्म ।
<>इतश्चास्ति कुतः । प्राणनादिक्रियादर्शनात् । अयमपि
<>हि पिण्डो जीवतः प्राणेन प्रोणिति अपानेनापानिति ।
<>एवं वायवीया ऐन्द्रियकाश्च चेष्टाः संहतैः कार्य्यकार-
<>णैर्निर्वर्त्त्यमाना दृश्यन्ते । तच्चैकार्थवृत्तित्वेन संहननस्
<>संहन्यमानं च नान्तरेण चेतनं संहतं सम्भवति अन्यत्रादर्श-
<>नात् । तदाह यद्यदि एष आकाशे परमे व्योम्नि गु-
<>हायां निहित आनन्दो न स्यान्न भवेत्को ह्येव लोकेऽ-
<>न्यादपानचेष्टां कुर्य्यादित्यर्थः । कः प्राण्यात् प्राणनं कु-
<>र्य्यात्तस्मादस्ति तद्ब्रह्म । यदर्थाः कार्य्य कारणप्राणना-
<>दिचेष्टा? तत्कृत एवानन्दो लोकस्य । कुतः! एष ह्येव पर
<>आत्मा आनन्दयाति आनन्दयति सुखयति लोकं धर्मा-
<>नुरूपम् । स एवात्मानन्दरूपोऽविद्यया परिच्छिन्नो विभा-
<>व्यते प्राणिभिरित्यर्थः” भा० । सर्वानन्दापेक्षया ब्रह्मरूपा-
<>नन्दस्योत्कर्षस्तत्रैव दर्शितो यथा “सैषानन्दस्य मीमांसा
<>भवति । युवा स्यात् साधुयुवाध्यायिकः । आशिष्ठो दृढिष्ठो
<>बलिष्ठः । तस्येयं पृथिवी सर्वा वित्तस्य पूर्ण्णा स्यात् ।
<>स एको मानुष आनन्दः । ते ये शतं मानुषा आनन्दाः
<>स एको मनुष्यगन्धर्वाणामानन्दः श्रोत्रियस्य चाकाम-
<>हतस्य । ते ये शतं मनुष्यगन्धर्वाणामानन्दाः स एको
<>देवगन्धर्वाणामानन्दः श्रोत्रियस्य चाकामहतस्य । ते
<>ये शतं देवगन्धर्व्वाणामानन्दाः स एकः पितॄणां चिर-
<>लोकानामानन्दः श्रोत्रियस्य चाकामहतस्य । ते
<>ये शतं पितॄणां चिरलोकानामानन्दाः । स एक
<>आजानजानां देवानामानन्दः श्रोत्रियस्य चाकामहतस्य ।
<>ते ये शतमाजानजानां देवानामानन्दाः स एकः कर्म्म-
<>देवानामानन्दः ये कर्म्मणा देवानपि यन्ति, श्रोत्रियस्य
<>चाकामहतस्य । ते ये शतं कर्म्मदेवानामानन्दाः स एको
<>देवानामानन्दः श्रोत्रियस्य चाकामहतस्य । ते ये शतं
[Page0718-a+ 38]
<>देवानामानन्दाः स एक इन्द्रस्यानन्दः श्रोत्रियस्य
<>चाकामहतस्य । ते ये शतमिन्द्रस्यानन्दाः स एको
<>वृहस्पतेरानन्दः श्रोत्रियस्य चाकामहतस्य । ते ये
<>शतं वृहस्पतेरानन्दाः । स एक प्रजापतेरानन्दः
<>श्रोत्रियस्य चाकामहतस्य । ते ये शतं प्रजापतेरानन्दाः
<>स एको ब्रह्मण आनन्दः श्रोत्रियस्य चाकामहतस्य ।
<>स यश्चायं पुरुषे यश्चासावादित्ये स एकः । स य एकं-
<>वित् अस्मांल्लोकात्प्रेत्य एतमन्नमयमात्मानमुपसङ्क्रा-
<>मति, एतं प्राणमयमात्मानमुपसङ्क्रामति, एतं मनोम-
<>यमात्मानमुपसङ्क्रामति, एतं विज्ञानमयमात्मानमुपसङ्क्रा-
<>मति, एतमानन्दमयमात्मानमुपसङ्क्रामति” तैत्ति० उप०
<>“तस्यास्य ब्रह्मण आनन्दस्यैषा मीमांसा विचारणा
<>भवति किमानन्दस्य मीमांस्यमित्युच्यते । किमानन्दो विषय-
<>विषयिसम्बन्धजनितो लौकिकानन्दवदाहोस्वित्स्वाभाविक
<>इत्येवमेषानन्दस्य मीमांसा । तत्र लौकिक आनन्दो
<>बाह्याध्यात्मिकसाधनसम्पत्तिनिमित्तौत्कृष्टः । स य एष
<>निर्द्दिश्यते ब्रह्मानन्दानुगमार्थम् । अनेन हि प्रसि-
<>द्धेनानन्देन व्यावृत्तविषयबुद्धिगम्य आनन्दोऽनुगन्तुं
<>शक्यते । लौकिकोऽप्यानन्दो ब्रह्मानन्दस्यैव मात्राऽवि-
<>द्यया तिरस्क्रियमाणोऽविज्ञातो उत्कृष्यमाणायां चावि-
<>द्यायां ब्रह्मादिभिः कर्म्मवशाद्यथाविज्ञानं विषयादि-
<>साधनसम्बन्धवशो विभाव्यमानश्च लोकेऽनवस्थितो लौ-
<>किकः सम्पद्यते स एवाविद्याकामकर्म्मापकर्षेण मनुष्यग-
<>न्धर्वाद्युत्तरोत्तरभूमिष्वकामहतविद्वच्छ्रोत्रियप्रत्यक्षो विभा-
<>व्यते शतगुणो त्तरोत्तरोत्कर्षेण यावद्धिरण्यगर्भस्य ब्रह्मण
<>आनन्द इति । निरस्तेऽविद्याकृते विषयविषयिविभागे वि-
<>द्यया स्वाभाविकः परिपूर्ण्णएक आनन्दोऽद्वैते भवतोत्ये-
<>तमर्थं विभावयिष्यन्नाह । युवा प्रथमवयाः साधुयुवेति ।
<>साधुश्चासौ युवा चेति यूनो विशेषणम् । युवाप्यसाधुर्भवति
<>साधुरप्ययुपाऽतो विशेषणं युवा स्यात्साधुयुवेति । आ-
<>ध्यायिकोऽधीतवेदः । आशिष्ठ आशास्तृतमः । दृढिष्ठो
<>दृढतमः । बलिष्ठो बलवत्तमः । एवमाध्यात्मिकसाधनस-
<>भ्पन्नः । तस्येयं पृथिवी उर्वी सर्व्वा वित्तस्य वित्तेनोपभो-
<>गसाधनेन दृष्टार्थेन च कर्म्मसाधनेन सम्पन्ना पूर्ण्णा ।
<>राजा पृथिवीपतिरित्यर्थः । तस्य च य आनन्दः स एको
<>मानुषो मनुष्याणां प्रकृष्ट एक आनन्दः । ते ये शतं
<>मानुषा आनन्दाः स एको मनुष्यगन्धर्व्वाणामानन्दः ।
<>मनुष्पादानब्दाच्छतगुणेनोकृष्टो मनुष्यगन्धर्व्वाणामानन्दो
[Page0718-b+ 38]
<>भवति । मनुष्याः सन्तः कम्मविद्याविशेषाद्गन्धर्वत्वं प्राप्ताः
<>मनुष्यगन्धर्वाः ते ह्यन्तर्धानादिशक्तिसम्पन्नाः सूक्ष्मकार्य्य-
<>कारणाः । तस्मात्प्रतिघाताल्पत्वं तेषां द्वन्द्वप्रतिघातशक्ति-
<>साधनसम्पत्तिश्च । ततोऽप्रतिहन्यमानस्य प्रतिकारवतो
<>मनुष्यगन्धर्वस्य स्याच्चित्तप्रसादः । तस्य प्रसादविशेषात्सु-
<>खविशेषाभिव्यक्तिः । एवं पूर्वस्याः पूर्वस्या भूमेरुत्तरस्या-
<>मुत्तरस्यां भूमौ प्रसादविशेषतः शतगुणेनानन्दोत्कर्ष उप-
<>पद्यते । प्रथमन्त्वकामहताग्रहणं मनुष्यविषयभोगकाम-
<>नाभिहतस्य श्रोत्रियस्य मनुष्यानन्दाच्छतगुणेनानन्दोत्कर्षो
<>मनुष्यगन्धर्वेण तुल्यो वक्तव्य इत्येवमर्थं साधु युवाध्यायिक
<>इति श्रोत्रियत्वावृजिनत्वे गृह्येते । ते ह्यविशिष्टे स-
<>र्व्वत्र । अकामहतत्वं तु विषयोत्कर्षापकर्षतः सुखोत्कर्षा-
<>पकर्षाय विशिष्यते । अतोऽकामहतग्रहणम् । तद्विशेषतः
<>शतगुणात् सुखोत्कर्षोपलब्धेरकामहतत्वस्य परमानन्दप्राप्ति-
<>साधनत्वविधानार्थम् । व्याख्यातमन्यत् । देवगन्धर्वा जा-
<>तित एव । चिरलोकानामिति पितॄणां पिशेषणम् । चिर-
<>कालस्थायी लोको येषां पितॄणां ते चिरलोका इति ।
<>आजान इति देवलोकस्त स्मन्नाजाने जाता आजानजा
<>देवाः स्मार्त्तकर्म्मविशेषतो देवस्थानेषु जाताः । कर्म्म-
<>देवा ये वैदिकेन कर्म्मणाग्निहोत्रादिना केवलेन देवा-
<>नपि यन्ति । देवा इति त्रयस्त्रिंशद्धविर्भुजः । इन्द्रस्तेषां
<>स्वामी तस्याचार्यो वृहस्पतिः प्रजापतिर्विराड्
<>त्रैलोक्यशरीरो ब्रह्मा । समष्टिव्यष्टिस्वरूपः संसार-
<>मरणानलव्यापी । यत्रैत आनन्दभेदा एकतां गच्छ-
<>न्ति । धर्म्मश्च तन्निमित्तं ज्ञानञ्च तद्विपयमकामहतत्वं
<>च निरतिशयं यत्र स एष हिरण्यगर्भो ब्रह्मा तस्यैव
<>आनन्दः श्रोत्रियेणावृजिनेनाकामहतेन च संर्व्वतः
<>प्रत्यक्षमुपलभ्यते । तस्मादेतानि त्रीणि साधनानीत्यव
<>गम्यते । तत्र श्रोत्रियत्वृजिनत्बे नियते अकामहतत्वं
<>तूकृष्यते इति प्रकृष्टसाधनतावगम्यते । तस्य तस्याका-
<>महतत्वं प्रकर्षतश्चोपलभ्यमानः श्रोत्रियप्रत्यक्षो ब्रह्मण
<>आनन्दो यस्य परमानन्दस्य भात्रा एकदेशः । “एतस्यै-
<>वानन्दस्यान्यानि भूतानि मात्रामुपजीवन्तीति” श्रुत्यन्तरात् ।
<>स एष आनन्दो यस्य मात्रा समुद्राम्भस इव विप्रुषः
<>प्रविभक्ता यत्रैकताङ्गताः स एष परमानन्दः स्वाभाविको-
<>ऽद्वैतत्वात् । आनन्दानन्दिनोयायिभागोऽत्र । तदेतन्मी-
<>मांसाफलमुपसंह्रियते स यश्चायं पुरुष इति । गुहायां
<>निहितः परमे व्योम्न्याकाशादिकार्य्यं सृष्ट्वाऽन्नमयान्तं
[Page0719-a+ 38]
<>तदेवातुप्रविष्ठः स य इति निर्द्दिश्यते । स एकोऽसावयं
<>पुरुषे यश्चासावादित्ये यः परमानन्दः श्रोत्रियप्रत्यक्षो
<>निर्दिदी यर्स्यकदेशं ब्रह्मादीनि भूतानि सुखार्हाण्युप-
<>जीवन्ति स यश्चासावादित्ये इति स एकः । तं मीमांसया
<>च सिद्धमुपसंहृतं भिन्नप्रदेशस्थघटाकाशाकाशैकत्ववत् ।
<>नन्वानन्दस्य मीमांसा प्रकृता तस्या अपि फलमुपसं-
<>हर्त्तव्यम्, अभिन्नः स्वाभाविक आनन्दः परमात्मैव न विष-
<>यविषयिसम्बन्धजनित इति । ननु तदनुरूपएवायं
<>निर्देशः स यश्चायं पुरुषे यश्चासावादित्ये स एक इति
<>भिन्नाधिकरणस्थविशेषोपमर्दनेन । नन्वेवमप्यादित्यविशेष-
<>णग्रहणमनर्थकम् । नानर्थकम् । उत्कर्षापकर्षापोहार्थत्वात् ।
<>द्वैतस्य हि यो मूर्त्तामूर्त्तलक्षणस्योत्कर्षः सवित्रभ्यन्तरगतः
<>स चेत् पुरुषगतविशेषोपमर्द्देन परमानन्दमपेक्ष्य समो भवति
<>न कश्चिदुत्कर्षोऽपकर्षो वा तां गतिं गतस्येत्युभयं प्र-
<>तिष्ठां विन्दत इत्युपन्नम्” । “स यः कश्चिदेवं यथोक्तं ब्र-
<>ह्मोत्सृज्योत्कर्षापकर्षमद्वैतं सत्यं ज्ञानमनन्तमस्मीति ।
<>एवशब्दस्य प्रकृतपरामर्शार्थत्वात् । स किम्? अस्माल्लोका-
<>त्प्रेय दृष्टादृष्टविषयसमुदायो ह्ययं लोकस्तस्मादस्माल्लो-
<>कात्प्रेत्य प्रत्यावृत्य निरपेक्षो भूत्वा एतं यथा व्याख्यातम्
<>अन्नमयमात्मानभुपसङ्क्रामति विषयजातमन्नमयात्पिण्डा
<>त्मनो व्यतिरिक्तं न पश्यति सर्वं स्थूलभूतमन्नमयमात्मानं
<>पश्यतीत्यर्थः । ततोऽभ्यन्तरमेतं प्राणमयं सर्व्वान्नमयात्म-
<>स्थमविभक्तम् । अथैतं मनोमयं विज्ञानमयमानन्दमय-
<>मात्मानमुपसंक्रामति । अथाऽदृश्येऽनात्म्येऽनिरुक्तेऽनिल-
<>ययेऽभयं प्रतिष्ठां विन्दते तत्रैव नान्यत्र च” शाङ्करभाष्यम्
<P>अत्र प्रसङ्गात् सुखदुःखादीनां स्वरूपकारणादिकं
<>तावन्निरूप्यते प्रकृतेः सुखदुःखमोहात्मकसत्त्वरजस्तमोगु-
<>णरूपत्वात् सुखादीनां सत्त्वादिकार्य्यत्वम् । यथोक्तं
<>सां० का० “प्रीत्यप्रीतिविषादात्मकाः प्रकाशप्रवृत्तिनिय-
<>मार्थाः । अन्योन्याभिभवाश्रयजननभिथुनमवृत्तयश्च गुणाः”
<>अस्याः सां० कौ० व्याख्या ।
<>“प्रीतिः सुखं प्रीत्यात्मकः सत्वगुणः, अप्रीतिर्दुखं अप्री-
<>त्यात्मकोरजोगुणः, विषादो मोहः विषादात्मकस्तमोगुण
<>इति । ये तु मन्यन्ते न प्रीति र्दुःखाभावादतिरिच्यते
<>एवं दुःखमपि न प्रीत्यभावादत्यदिति तान् प्रत्यात्मग्रह-
<>णम् । नेतरेतराभावाः सुखादयः अपि तु भावाः आत्म-
<>शब्दस्य भाववचनत्वात् प्रीतिरात्मा भावो येषां ते प्रीत्या-
<>त्मानः । एवमन्यदपि व्याख्येयम् । भावरूपता चैषा-
[Page0719-b+ 38]
<>मनुभवसिद्धा परस्परामावात्मकत्वे तु परस्पराश्रयापत्ते-
<>रेकस्याप्यसिद्धेरुभयासिद्धिरिति भावः । स्वरूपमेषामुक्त्वा
<>प्रयोजनमाह प्रकाशप्रवृत्तिनियमार्थाः अत्रापि यथासं-
<>ख्यमेव । रजः प्रवर्त्तकत्वात्सर्वत्र लघु सत्वं प्रवर्त्तयेत् यदि
<>तमसा गुरुणा न नियम्येत । तमोनियतन्तु क्वचिदेव-
<>प्रवर्त्तयतीति भवति तमो नियमार्थम् । प्रयोजनमुक्त्वा
<>क्रियामाह अन्योन्याभिभवाश्रयजननमिथुनवृत्तयश्च वृत्तिः
<>क्रिया सा च प्रत्येकमभिसम्बध्यते । अन्योन्याभिभववृत्तयः
<>एषामन्यतमेनार्थवशादुद्भूतेनान्यदभिभूयते । तथा हि सत्त्वं
<>रजस्तमसी अभिभूय शान्तामात्मनो वृत्तिं प्रतिलभते
<>एवं रजः सत्त्वतमसी अभिभूय घोराम्, एवं तमः सत्त्व-
<>रजसी अभिभूय मूढामिति” ।
<>“प्रीत्यप्रीतिविषादाद्यैर्गुणानामन्योन्यं वैधर्म्म्यम्” सां०
<>सूं० । “गुणानां सत्त्वादिद्रव्यत्रयाणामन्योन्यं सु-
<>खदुःखविषादाद्यैर्वैधर्म्म्यम् कार्य्येषु तद्दर्शनादित्यर्थः
<>सुखादिकं च घटादिविषयाणामपि रूपवदेव धर्म्मोऽन्तःक-
<>रणोपादानत्वात् सर्व्वकार्य्याणां, तत्तद्गुणत्वौचित्यात्
<>एतच्चानुपदं निरूपयिष्यते । मनसः संकल्पात्मकतावत्
<>सत्त्वादीनां सुखाद्यात्मकता धर्म्मधर्म्म्यभेदात्” सा० प्र० भा० ।
<>“हेयं दुःखमनागतम्” इत्युपक्रम्य “द्रष्टृदृश्यसंयोगो हेय-
<>हेतुः” पात० सू० हेयस्य दुःखस्य कारणं द्रष्टृदृश्ययोः संयो
<>गमुक्त्वा “प्रकाशक्रियास्थितिशीलं भूतेन्द्रियात्मकं भोगा-
<>पवर्गार्थं दृश्यम्” पा० सूत्रे दृश्यपदार्थो निरूपितः ।
<>अयमर्थः प्रकाशशीलं सत्त्वं, क्रियाशीलं रजः, प्रकाश-
<>क्रिययोः प्रतिबन्धरूपस्थितिशीलं तमः । तत्र सत्त्वं
<>मृदुत्वात् तप्यं, तापकं रजः रञ्जकत्वात् । एवं सत्त्व-
<>रजसोस्तप्यतापकभावे सति तमसा मोहः सम ताप इत्येवं
<>रूपभ्रान्तिरूपोमोहः पुरुषस्य भवति । तदिदं गुण-
<>त्रयं स्वस्वकार्य्ये मिथः सहायमविवेकिभोग्यं विवे-
<>कित्याज्यं परस्पराश्रयं परस्पराभिभाव्याभिभानकभावञ्च
<>गच्छति” इत्येवं स्थिते सति करणान्तरे रजस्त-
<>मसी अभिभूय सत्त्वं यदा प्रवर्द्धते तदा सत्त्वोद्रेकात् सुखं
<>जायते । सत्त्वतमसी अभिभूय सति कारणान्तरे यदा रजः
<>प्रवर्द्धते तदा रज उद्रेकात् दुःखं भवति सत्त्वरजसी
<>अभिभूय यदा तम उद्रिक्तं भवति तदा मोह
<>विषादादिकं जायते इति सुखादिसमुद्भवप्रकारः ।
<>तत्र कारणं धर्म्माधर्म्मादिसचिवोरागादिरेव । यथाह
<>“सुखानुशयी रागः” दुःखानुशयी, द्वेषः” पा० सू०
[Page0720-a+ 38]
<>सुखानुभवे सति स्मृत्या तज्जातीसुखान्तरे तत्साधने
<>वा तृष्णा स रागः सुखमनुशेते विषयीकरोति सुखानु-
<>शयीत्यर्थः एवं दुःखानुभवितुः स्मृत्या दुःखे तत्सा-
<>धने वा यः क्रोधः स द्वेष इत्यर्थः । एवञ्च सुखस्य
<>स्मरणात्मकज्ञानात् सुखे इच्छा नान्येच्छाधीना इति
<>तस्य स्वतःप्रयोजनत्वम् अन्येच्छानधीनेच्छाविषयस्यस्यैव
<>तथात्वात् । तत्साधने तु सुखसाधनत्वज्ञानादेवेच्छा अत-
<>स्तस्य गौणप्रयोजनत्वम् । स्मरणात्मकदुःखज्ञानाच्च दुःखे
<>द्वेषः तत्साधने तु तत्साधनन्त्वज्ञानात् द्वेषः यथाह भाषा०
<>“सुखन्तु जगतामेव काम्यं धर्म्मेण जन्यते । अधर्म्मजन्यं
<>दुःखं स्यात् प्रतिकूलं सचेतसाम् । निर्दुःखत्वे सुखे
<>चेच्छा तज्ज्ञानादेव जायते । इच्छा तु तदुपाये स्यादिष्टो-
<>पायत्वधीर्यदि । चिकीर्षा कृतिसाध्यत्वप्रकारेच्छा च या
<>भवेत् । तद्धेतुः कृतिसाध्येष्टसाधनत्वमतिर्भवेत् । बल-
<>वदद्विष्टहेतुत्वमतिः स्यात् प्रतिबन्धिका । तदहेतुत्वबुद्धेस्तु
<>हेतुत्वं कस्यचिन्मते । द्विष्टसाधनताबुद्धिर्भवेद् द्वेषस्य कार-
<>णम्” । इच्छया च तत्साधने प्रवृत्तिः । द्वेषाच्च तत्साधने
<>निवृत्तिः । यत्र सुखनान्तरीयकविधया दुःखमुत्पद्यते ता-
<>दृशे कर्म्मणि द्विष्टसाधनत्वज्ञाने सत्यपि इच्छातत्कार्ययोर्दर्शनात्
<>बलवद्द्विष्टासाधनत्वज्ञानस्यैव इच्छायां प्रवृत्तौ च कारणत्वेन
<>तस्य तन्नान्तरीयकत्वान्न बलवद्द्विष्टत्वम् । अतएव कण्टकि
<>मत्स्यभक्षणादौ सतुषधान्यादिग्रहणे च प्रवृत्तिः । कामुकादेः
<>परदारादिगमने नरकसाधनत्वं विदुषोऽपि प्रवृत्तिस्तु
<>तत्काले ऐहिकसुखापेक्षयां कालान्तरभाविनि नरकादौ बल-
<>वद्द्वे षाभावेन बलवद्विष्टासाधनत्वज्ञानादेवेति न विरोधः ।
<>तत्र सुखं प्रथमं द्विविधं ज्ञानप्रसादलब्धं ब्रह्मानन्दाद्यपर-
<>पर्य्यायं निरतिशयम्, वैषयिकं सातिशयञ्च” तच्च तैत्तिरीय
<>श्रुतौ मनुष्यादारभ्य ब्रह्मपर्य्यान्तानाम् ७१७ पृष्ठेप्राग्दर्शितम्
<>सातिशयञ्च सुखं विवेकिनां दुःखमेव । यथोक्तम् विषय-
<>तृष्णाराहित्यरूपोपरतिस्वरूपतुष्टिप्रदर्शने” सां० कौ० ।
<>“अर्ज्जनरक्षणक्षयभोगहिंसादोषदर्शनहेतुजन्मान उपरमाः
<>पञ्च भवन्ति । तथा हि सेवादयोधनोपार्जनोपायास्ते
<>च सेवकादीन् दुःखाकुर्वन्ति । दृप्यद्दुरीश्वरद्वाःस्थहस्तद-
<>त्तचण्डार्द्धचन्द्रजां वेदनां भावयन् प्राज्ञः कः सेवासु प्र-
<>सज्जते? । एवमन्येऽप्यऽर्ज्जनोपाया दुःखा इति विषयोप-
<>परमे या तुष्टिः सैषा पारमुच्यते । तथार्जितं धनं राजै-
<>कागारिकाग्निजलौघादिभ्योविनङ्क्ष्यतीति तद्रक्षणेमहद्दुः-
<>खमिति भावयतोविषयोपरमे या तुष्टिः सा द्वितीया सु-
[Page0720-b+ 38]
<>पारमुच्यते । तथा महतायासेनार्जितं धनं भुज्यमानं
<>क्षीयते इति तत्प्रक्षयं भाववतोविषयोपरमे या तुष्टिः
<>सा तृतीया पारपारमुच्यते । एवं शब्दादिभोगाभ्या-
<>साद्वर्द्धन्ते कामास्ते च विषयाप्राप्तौ कामिनं दुःखयन्तीति
<>भोगदोषं भावयतो विषयोपरमे या तुष्टिः सा चतुर्थी अ-
<>नुत्तमाम्भ उच्यते । एवं नानुपहत्य भूतानि विषयोपभोगः
<>सम्भवतीति हिंसादोषदर्शनाद्विषयोपरमे या तुष्टिः
<>सा पञ्चमी उत्तमाम्भ उच्यते” । “परिणाम तापसंस्कार-
<>दुःखैर्गुणवृत्तिविरोधाच्च दुःखमेव सर्वं विवेकिनः”
<>पात० सूत्रेचोक्तम् । अयमर्थः परिणामोऽन्यथाभावः
<>तापः वर्त्तमानः, संस्कारोभूतः एतान्येव दुःखानि
<>तैरिति विग्रहः तथा च विषयसुखभोगात् कामानलो
<>वर्द्धते “न जातु कामः कामानामुपमोगेन शाम्यति ।
<>हविषा कृष्णवर्त्मेव भूय एवाभिवर्द्धते” इति भारतोक्तेः
<>तद्वृद्धौ च सत्यां कदाचित् काम्यालाभे दुःखमवश्यं
<>भावि कदाचिद्लाभेऽपि कुत्रश्चिद्भोगसङ्कोचे दुःखम् ततः
<>सङ्कोचके द्वेषः ततः कामद्वेषाभ्यां पापस्योपचयात् दुःख-
<>मवश्यं भावि । असङ्कोचे व्याधिः पापञ्च ततोदुःखम् एवं
<>भोगस्य परिणामदुःखता । तथा सुखभोगस्य तत्सा-
<>धनस्य नाशे तापः अनुतापः स च दुःखमेवेति तस्य
<>तापदुःखता । तथा भोगनाशेऽपि तत्संस्कारः तिष्ठ-
<>त्येव सति तस्मिन् तज्जातीये पुनः रागः रागे च पुण्या-
<>पुण्यसाधनावश्यम्भावः ततः पुनः सुखदुःखभोगः ततः
<>पुनः संस्कार इत्यनन्तदुःखसन्ततिः तथा च यथा भोग-
<>नाशे न संस्कारो भवेत् तथा यतितव्यमिति अतएवोक्तम्
<>“असक्तः सुखमन्वभूत्” सर्व्वमेव विषयभोगसाधनं विषय-
<>जन्यं सुखं च दुःखपक्षे निक्षेप्तव्यम् । तत्र हेतुः गुण-
<>वृत्तिविपर्य्ययादिति गुणानां चित्तात्मना परिणतानां
<>सत्त्वरजस्तमसांवृत्तीनां सुखदुःखमोहानां विरोधात् परस्प-
<>राभिभाव्याभिभावकत्वरूपविरोधात् इति । तथा च त्रिगु-
<>णचित्तस्य यदा रजस्तमसी सत्त्वात् किञ्चिदूने मवतः
<>तदा ते गिथुनीभूय सत्त्वाभिभवाभिमुखे भवतः । तदानीञ्च
<>तमसा सत्वापिधानै कृते रजसैश्वर्य्यं कामयमानेन विषयः
<>प्रियो भवति तदा तेन सत्त्वाच्छादनेन चित्तं विक्षिप्तं
<>भवति । यदा तु तमः प्रधानं तदा चित्तं मूढं भवति
<>सत्त्वोद्रेके तु सुखम् इत्येवमेकस्यैव चित्तस्य सत्त्वादि-
<>कारणोद्रेकभेदेन सुखदुःखादिरूपता ।
<P>सुखादिकञ्च अन्तःकरणधर्मः धर्म्मावर्म्मफलत्वात् “शा-
[Page0721-a+ 38]
<>स्त्रदेशितं फलमनुष्ठातरीति” न्यायेन कृत्यादीनामन्तःकरण-
<>धर्म्मत्वेन तद्धर्म्म त्वौचित्योत् पुरुषे तु तानि तदविवेकादौ-
<>पाधिकानि “प्रकृतेः क्रियमाणानि गुणैः कर्म्माणि सर्वशः ।
<>अहङ्कारविमूढात्मा वर्त्ताहमिति मन्यते” गीतोक्तेः
<>प्रकृतिगुणानां वास्तविककर्त्तृत्वसिद्धेः । “तस्मात् संयो-
<>गादचेतनं चेतनावदिव लिङ्गम् । गुणकर्त्तृत्वे च तथा
<>कर्त्ता भवत्युदासीन” इति सां० का० राजसवृत्तेः अन्तः-
<>करणस्यैव वास्तविककर्त्तृत्वोक्तेश्च क्रियाफलस्य सुखादेरपि
<>तत्सामानाधिकरण्यम् । एतदाशयेनैव “तत्र जरा-
<>मरणकृतं दुःखं प्राप्नोति चेतनः पुरुषः । लिङ्गस्या-
<>विनिवृत्तेस्तस्माद् दुःखं स्वभावेन सा० का० उक्तिः पुरुषे
<>औपाधिकदु खस्य सद्भावपरा” । किञ्च अन्तः-
<>करणस्य तावत् सुखादिभिरन्वयव्यतिरेकौ सर्व्वसम्मतौ
<>इत्यन्वयव्यतिरेकाभ्यां सिद्धकारणभावस्य तस्योपादानत्वमेव
<>सांख्यादिभिः कल्प्यते न पुनस्तस्य निमित्तत्वं प्रकल्प्य
<>आत्मनस्तत्र समवायिकारणत्वकल्पनं गौरवपराहतत्वात्
<>निर्गुणत्वादिश्रुतिविरोधाच्च । सत्यपि तस्यस्वाभाविकाकर्त्तृत्वे
<>भोक्तृत्वमस्त्येवेति सांख्या आहुः यथोक्तं सांख्यसूत्रभाष्ययोः
<>“चिदवसानो भोगः” सू० । “पुरुषस्वरूपे चैतन्येपर्यवसानं
<>यस्य तादृशो भोगः सिद्धिरित्यर्थः । बुद्धेर्भोगस्य व्यावर्त-
<>नाय चिदवसान इति । चितः परिणामित्वरूपधर्म्मत्वादि-
<>शङ्कानिरासायावसानपदम् । चितौ भोगस्य स्वरूपे पर्यव-
<>सितत्वान्न कौटस्थ्यादिहानिरित्याशयः । तथाहि प्रमाणा
<>ख्यवृत्त्यारूढं प्रकृतिपुरुषादिकं प्रमेयं वृत्त्या सह पुरुषे
<>प्रतिविम्बितं सद्भासते । अतोऽर्थोपरक्तवृत्तिपतिविम्बाव-
<>च्छिन्नं स्वरूपचैतन्यमेव भानं पुरुषस्य भोगः प्रमाणस्य
<>च फलमिति । ततश्च प्रतिबिम्बरूपेणार्थसम्बन्धे द्वारतया
<>वृत्तीनां करणत्वमिति । तदुक्तं विष्णुपुराणे । “गृही-
<>तानिन्द्रियैरर्थानात्मने यः प्रयच्छति । अन्तःकरणरूपाय
<>तस्मै विश्वात्मने नमः” इति । राज्ञो हि करणवर्गः
<>स्वामिने भोग्यजातं समर्पयतीति दृष्टमिति । भोग-
<>शब्दार्थश्चाभ्यवहरणम् आत्मसात्करणमिति यावत् ।
<>स च देहादिचेतनान्तेषु साधारणः । विशेषस्त्वयम् ।
<>अपरिणामित्वात् पुरुषस्य विषयभोगः प्रतिबिम्बादान
<>मात्रम् । अत्येषां तु परिणामित्वात् पुष्ट्यादिरपीति ।
<>अयमेव च परिणामरूपः पारमार्थिको भोगः पुरुषे
<>प्रतिषिध्यते “बुद्धेर्भोग इवात्मनीत्यादिभिरिति” मन्तव्यम् ।
<>अणिन् सूत्रे पुरुषस्यापि फलव्याप्यता सिद्धा चिद-
[Page0721-b+ 38]
<>वसानताया एवात्र भोगत्ववचनादिति ननु कर्त्तुरेव लोके
<>क्रियाफलभोगो दृष्टः । यथा सञ्चरत एव सञ्चारोत्थ-
<>दुःखभोग इति तत् कथं बुद्धिकृतधर्म्मादिफलस्य सुखा-
<>द्यात्मिकाया अर्थोपरक्तबुद्धिवृत्तेर्भोगः पुरुषे घटेतेत्या-
<>शङ्कायामाह । “अकर्त्तुरपि फलोपभोगोऽन्नाद्यवत्” सू० ।
<>बुद्धिकर्म्मफलस्यापि वृत्तेरुपभोगस्तदकर्त्तुरपि पुरुषस्य
<>युक्तः अन्नाद्यवत् । यथान्यकृतस्यान्नादेरुपभोगो राज्ञो
<>भवति तद्वदित्यर्थः । अविवेकस्य स्वस्वामिभावस्य वा
<>भोगनियामकत्वात् तु नातिप्रसङ्गः । सुखदुःखादेः कर्म्म-
<>फलत्वमभ्युपेत्य बुद्धिगतं कर्म्मफलं पुरुषो भुङ्क्त इत्यु-
<>क्तम् । इदानीं पुरुषगतभोगस्यैव कर्म्मफलत्वं स्वीकृत्य
<>बुद्धिकर्म्मणा पुरुष एव फलमुत्पद्यत इति मुख्यसिद्धान्त-
<>माह । “अविवेकाद्वा तत्सिद्धेः कर्तुः फलावगमः” सू० ।
<>अथवा कर्तरि फलमेव न भवति सुखं भुञ्जीयेत्यादि-
<>कामनाभिर्भोगस्यैव फलत्वात् । अतो भोक्तृनिष्ठमेव फलं
<>भवति “शास्त्रविहितं फलमनुष्ठातरीति” शास्त्रेषु कर्त्तुः
<>फलावगमस्तु तत्सिद्धेरकर्तृनिष्ठाया भोगाख्यसिद्धेः
<>कर्तृबुद्धावविवेकादित्यर्थः । योऽहं करोमि स एवाहं
<>भुञ्ज इति हि लौकिकानुभव इति । या च सुखं
<>मे भूयादित्यादिकामना सा पुत्रो मे भूयादितिवत्
<>फलसाधनत्वेनैवोपपद्यते । भोगस्तु नान्यस्य साधनम् ।
<>अतः स एव फलमिति मुख्यः सिद्धान्तः । भोगस्य
<>पुरुषखरूपत्वेऽपि वैशेषिकाणां मते श्रोत्रवत् कार्यता
<>बोध्या सुखाद्यवच्छिन्नचितेरेव भोगत्वात् । अस्मिंश्च
<>भोगस्य फलत्वपक्षे दुःखभोगाभाव एवापवर्गो बोध्यः ।
<>अथवा भोग्यतारूपस्वत्वसम्बन्धेन सुखदुःखाभावयोरेव
<>फलत्वमस्तु तेन सम्बन्धेन धनादेरिव सुखादेरपि पुरुषनिष्ठ-
<>त्वादिति” प्र० भा० युक्तञ्चैतत् “कामः संकल्पोविचिकित्सा
<>श्रद्धाऽश्रद्धा धृतिरधृतिर्ह्रीर्धीर्मीरित्येत्सर्व्वं मन एवेति”
<>श्रुत्या कामादेरन्तःकरण--धर्म्मत्वोक्तेस्तत्फलस्य सुखादेस्तद्ध-
<>र्म्मौचित्यात् तेषां मनोधर्म्मत्वमिति सांख्यादीनां मतमेवं
<>वेदान्तिनाम् “तद्गुणसारदिति” शा० सू० तथैव भाष्यकृता
<>निर्ण्णीतत्वात् । इयांस्तु विशेषः सांख्यैर्विषयेष्वपि त्रिगुण-
<>कार्य्यत्वात् सुखादिकमस्तीतिमन्यन्तेययोक्तम्” सां० कौमु-
<>द्याम् । “सुखदुःखमोहाः परस्परविरोधिनः स्वखानुरूपाणि
<>सुखदुः खमोहात्मकान्येव निमित्तानि कल्पयन्ति । तेषाञ्च
<>परस्परमभिभाव्याभिभावकभावान्नानात्वम् । तद्यथा एकैव
<>स्त्री रूपयौवनकुलशीलसम्पन्ना स्वामिनं सुखाकरोति तत
[Page0722-a+ 38]
<>कस्य हेतोः? स्वामिनं प्रति तस्याः सुखरूपसमुद्भवात् ।
<>सैव स्त्री सपत्नीर्दुःखाकरोति तत्कस्य हेरोः? ताः प्रति
<>तस्या दुःखरूपसमुद्भवात् । एवं पुरुषान्तरं तामविन्दत्
<>सैव मोहयति तत्कस्य हेतोः? तत्प्रति तस्या मोहरूप-
<>समुद्भवात् । अनया च स्त्रिया सर्वे भावा व्याख्याताः ।
<>तत्र यत्सुखहेतुस्तत्सुखात्मकं सत्वं, यत् दुःखहेतुस्तद्-
<>दुखात्मकं रजः, यन्मोहहेतुस्तन्भोहात्मकं तमः, मुखप्र-
<>काशलाघवानां त्वेकस्मिन् युगपदुद्भूतावविरोधः सहद-
<>र्शनात् । तस्मात् सुखदुःखमोहैरिव विरोधिभिरेकैकगुण-
<>वृत्तिभिः सुखप्रकाशलाघवैर्न निमित्तभेदा उन्नीयन्ते एवं
<>दुःखीपष्टम्भकत्वप्रवर्त्तकत्वैरेवं मोहगुरुत्वावरणैरिति सिद्धं
<>त्रैगुण्यमिति” । सां० सूत्रे प्र० भाष्ये चोक्तम् ।
<>“मखदुःखमोहधर्मिणी बुद्धिः सुखदुःखमोहधर्म्मात्मकद्रव्य-
<>जन्या कार्यत्वे सति सुखदुःखमोहात्मकत्वात् कान्ता-
<>दिवदिति कारणगुणानुसारेणैव कार्य्यगुणौवित्यं चात्रानु-
<>कूलस्तर्कः श्रुतिस्मृतयोऽपीति मन्तव्यम् । ननु विषयेषु
<>सुखादिमत्त्वे प्रमाणं नास्ति । अहं सुखीत्याद्येवानुभवात्
<>तत् कथं कान्तादिविषयो दृष्टान्त इति चेन्न सुखा-
<>द्यात्मकबुद्धिकार्य्यतया स्रक्सुखं चन्दनसुखमित्याद्यनुभवेन
<>च विषयाणामपि सुखादिधर्मकत्वसिद्धेः श्रुतिस्मृतिप्रामा-
<>ण्याच्च । किञ्च यस्यान्वयव्यतिरेकौ सुखादिना सह दृश्येते
<>तस्यैव सुखाद्युपादानत्वमपरिकल्प्यान्यस्योपादानत्वकल्पने
<>कारणद्वयकल्पनागौरवम् । अपि चान्योऽन्यसंवादेन प्रत्य-
<>भिज्ञया च विषयेषु सर्बपुरुषसाधारणस्थिरसुखसिद्धिः ।
<>तत्सुखग्रहणायास्मन्नये वृत्तिनियमादिकल्पनागौरवं च
<>फलमुखत्वान्न दोपावहम् । अन्यथा प्रत्यभिज्ञयावयव्य-
<>सिद्धिप्रसङ्गात् तत्कारणादिकल्पनागौरवादिति । विषयेऽपि
<>सुखादिकं च मार्कण्डेये प्रोक्तम् । “तत् सन्तु चेतस्यथवापि
<>देहे सुखानि दुःखानि च किं ममात्र” इति । अहं
<>पखीपादिप्रत्ययस्तु अहं धनीत्यादीप्रत्ययवत् खखामिभावा-
<>ख्यसम्बन्धविषयकस्तेषां प्रत्ययानां समवायसम्बन्धविषयकत्वम-
<>मनिरासर्थं तु सुखदुः खिमूढेभ्यः पुरुषो विविच्यते शास्त्रे-
<>ष्विति । शब्दादिषु च सुखाद्यात्मताव्यवहार एकार्थसमवा-
<>यात् । अस्तु वा शब्दादिषु साक्षादेव सुखमुक्तप्रभाणेभ्यः ।
<>विषयगतसुखादेश्च बुद्धिमात्रग्राह्यत्वं फलबलात् । यत् तु
<>विषयासम्प्रयोगकाले शान्तिसुखं सात्त्विकं सुषुप्त्यादौ
<>व्यज्यते तदेव बुद्धिधर्म्म आत्मसुखमुच्यत इति” ।
<P>वैशेचिकादयस्त सुखादिकमात्मनएवधर्म्मः “बुद्ध्यादिषट्कं
[Page0722-b+ 38]
<>संख्यादिपञ्चकं भावना तथा । घर्म्माधर्म्मौ गुणाएते आ-
<>त्ममः स्युश्चतुर्द्दश” इति भाषा० उक्तेः । मनसोऽणुत्वाङ्गी-
<>कारेण तेषां तद्गुणत्वे ज्ञानसुखादीनामप्रत्यक्षत्वापत्तेः ।
<>प्रत्यक्षे चाश्रयमहत्त्वस्य हेतुत्वात् मनसश्च ज्ञानायौगपद्ये-
<>नाणुत्वेन महत्त्वाभावादिति युक्तिं प्रदर्श्य श्रुतौ मनो-
<>धर्म्मत्वचनन्तु आयुर्घृतमित्यादिवदौपचारिकमित्यङ्गी-
<>घक्रुः । तदेतन्मतमसमीचीनम् एकदा ह्रदावगाहे सकल-
<>देहव्यापिशैत्योपलब्धेः नृत्यगीताभिनयादेरेकदा श्रवण-
<>दर्शनादेर्दर्शनान् मनसोऽणुत्वासिद्धेः श्रौतमनोधर्म्मत्वस्य
<>निमित्तपरत्वकल्पनेऽपि “अन्नमशितं त्रेधा विधीयते
<>तस्य यःस्थविष्ठोधातुस्तत्पुरीषं यन्मध्यमं तन्मांसं यो-
<>ऽणिष्ठस्तन्मन” इति छा० उ० श्रुत्या “अन्नमयं हि सौम्य! ।
<>मन” इत्युक्तस्य मनसोऽन्नविकारत्वस्य समर्थनाय प्रवृत्तया
<>बोधितस्य मनसोऽन्नजन्यत्वस्य अन्नभोजनोपचयापचयाभ्यां
<>तद्वृद्धिह्रासावगतेर्नाणुमानता मनस इति आगमविरोधे
<>अनुमानाप्रवृत्तेः अङ्गीकृतञ्च तैरपि शङ्खदृष्टान्तेन प्राण्य-
<>ङ्गत्वहेतुना नरकपालशुचित्वानुमाने “नारं स्पृष्ट्वास्थि
<>संस्नेहं सचेलं जलमाविशेत्” मनुस्मृत्या बाधादप्रामाण्य-
<>मतः प्रकृतेऽपि तथेति । मनसोऽनणुत्वाभिप्रायेणैव
<>“क्रमशोऽक्रमशश्च वृत्तयः” सां० सूत्रे मनसोऽनणुत्व-
<>निरासेन युगपद्वृत्तयोऽङ्गीकृताः । तथा सांख्य
<>कारिकाकौमुद्योरुक्तम् । “युगपच्चतुष्टयस्य तु वृत्तिः
<>क्रमशश्च तस्य निर्दिष्टा । दृष्टे तथाप्यदृष्टे त्रयस्य तत्-
<>पूर्विका वृत्तिः” का० “दृष्टे यथा यदा सन्तमसान्धकारे
<>विद्युत्सम्पातमात्राद्व्याघ्रमभिमुखमतिसन्निहितं पश्यति
<>तदा खल्वस्यालोचनसङ्कल्पाभिमानाध्यवसाया युगपदेव
<>प्रादुर्भवन्ति, यतस्तत उत्पत्य तत्स्थानादेकपदेऽप-
<>सरति । क्रमशश्च यदा मन्दालोके प्रथमं तावद्वस्तु-
<>मात्रं सम्मुग्धमालोचयति अथ प्रणिहितमनाः कर्णा-
<>न्ताकृष्टसशरः कुञ्चितपादः शिञ्चितज्यामण्डलीकृतको-
<>दण्डः प्रचण्डतरः पाटच्चरोऽयमिति निश्चिनोति अथ च
<>मां प्रत्येतीत्यभिमन्यते अथाध्यवस्यति अपसरामीतः स्थाना-
<>दिति । परोक्षे तु अन्तःकरणत्रयस्य बाह्ह्येन्द्रियवर्ज्जं
<>वृत्तिरित्याह अदृष्टे त्रयस्य तत्पूर्विका वृत्तिः । अन्तः-
<>करणत्रयस्य युगपत् क्रमेण च वृत्तिर्दृष्टपूर्विकेति । अनु-
<>मानागमस्मृतयोहि परोक्षेऽर्थे दर्शनपूर्वाः प्रवर्त्तन्ते
<>नान्यथा । यथा दृष्टे तथा, अदृष्टेऽपीति योजना” कौ०
<>आकरेऽस्य प्रपञ्चः । तच्च सुखं त्रिविधम्” । यथा
[Page0723-a+ 38]
<>“सुखं त्विदानीं त्रिविधं शृणु मे भरतर्षभ्य! ३६ । अभ्या-
<>साद्रमते यत्र दुःखान्तञ्च नियच्छति । यत्तदग्रे विषमिव
<>परिणामेऽमृतोपमम् । तत्सुखं सात्त्विकं प्रोक्तमात्म-
<>षुद्धिप्रसादजम् ३७ । विषयेन्द्रियसंयोगाद्यत्तदग्रेऽमृतो-
<>पमम् । परिणामे विषमिव तत्सुखं राजसं स्मृतम्
<>३८ । यदग्रे चानुबन्धे च सुखं मोहनमात्मनः । निद्रा-
<>खस्यप्रमादोयं तत्तामसमुदाहृतम् ३९ । न तदस्ति पृथि-
<>व्यां वा दिवि देवेषु वा पुनः । सत्त्वं प्रकृतिजैर्मुक्त
<>यदेभिः स्यात्त्रिभिर्गुणैः ४०” गीतीक्तेः । “सुखस्य त्रैविध्यं
<>प्रतिजानीते सुखन्त्विति । स्पष्टोऽर्थः ३६ । तत्र सात्त्विकं
<>सुखमाह अभ्यासादिति सार्द्धेन । यत्र यस्मिन् मुखे
<>अभ्यासाद्रमते न तु विषयसुखैव सहसा रतिं प्राप्नोति
<>यस्मिन् रममाणश्च दुःखस्यान्तमवसानं नितरां यच्छति
<>प्राप्नोति । कीवृशं, यत्तत् किमपि अग्रे प्रथमं विषमिव
<>मनःसंयमाधीनत्वाद्दःखावहमिव भवति परिणामे
<>त्त्वमृतसदृशं आत्मविषया बुद्धिरात्मबुद्धिस्तस्याः प्रसादो-
<>रजस्तमोमयत्यागेन स्वच्छतयावस्थानं ततोजातं यत् सुखं
<>तत्सात्त्विकं प्रोक्तं योगिभिः ३७ । राजसं सुखमाह
<>विषयेति । विषयाणामिन्द्रियाणाञ्च संयोगात् यत्तत्
<>प्रसिद्धं स्त्रीसंसर्गादिसुखं अमृतमुपमा यस्य तादृशं
<>भवति । अग्रे प्रथमं परिणामे च विषतुल्यं इहामुत्र
<>च दुःखहेतुत्वात् तत् सुखं राजसं स्मृतम् ३८ । तामसं
<>सुखमाह यदिति । अग्ने च प्रथमक्षणे अनुबन्धे च
<>पश्चादपि यत्सुखमात्मनो मोहकरम् । तदेवाह निद्रा च
<>आलस्यञ्च प्रमादश्च कर्त्तव्यावधानराहित्येन ममोग्राह्य-
<>मेतेभ्य उत्तिष्ठति यत्सुखं तत्तामसमुदाहृतम् ३९ ।
<>अनुक्तमपि संगृह्णन् प्रकरणार्थमुपसंहरति न तदिति
<>त्रिभिः । एभिः प्रकृतिसंभवैः सत्त्वादिभिर्गुणैर्मुक्तं
<>हीनं सत्त्वं प्राणिजातम् अन्यद्वा यत् स्यात्तत् पृथिव्यां मनु-
<>थ्यादिषु दिवि देवेषु च क्वापि नास्तीत्यर्थः” श्रीधरः ।
<P>वैषयिके सुखदुःखे च इष्टानिष्टविषयेन्द्रियसन्निकर्षज-
<>ज्ञानात् जायमाने अनुभूयेते क्षणिके च “मात्रास्पर्शास्तु
<>कौन्तेय! शीतोष्णसुखदुःखदाः । आगमापायिनोऽ-
<>नित्यास्तांस्तितिक्षख भारत! इति गीतोक्तेः । वैषयिक-
<>सुखस्य च क्षणिकत्वात् परिणामादिदुःखरूपत्वाच्च विवे-
<>किभिः त्याज्यत्वमेव “त्याज्यं सुखं विषयसङ्गमजन्म पुंसाम्”
<>इत्युक्तेः प्रागुक्त पातञ्जलसूत्राच्च विषयेन्द्रियसंयोगाज्जातन्तु
<>सुखं राजसं प्रागुक्तनीतावाक्यात् । तत्र विषयाश्च शब्द-
[Page0723-b+ 38]
<>स्पर्शरूपरसगन्धाः यथायथं तद्वन्तश्च तत्र शब्दविशेषरूप
<>गीतादिषु श्रवणेन्द्रियसंबद्धेषु यत् सुखं तत् वैषयिक-
<>मेव किंन्तु आत्मोपासनाङ्गत्वेन गीतादिकमपि चित्तै-
<>काग्रतासम्पादुनद्वारा मोक्षसाधनंभवति तदुक्तं या-
<>स्मृतौ मिताक्षरायाञ्च ।
<>“यस्य पुनश्चित्तवृत्तिर्न्निराकारालम्बनतया समाधौ
<>नामिरमते तेन शब्दब्रह्मोपासनं कार्य्यमित्याह । “यथा-
<>विधानेन पठन् सामगानमविच्युतम् । सावधानस्तदभ्यासा-
<>त्परंब्रह्माधिगच्छति” या० “खाध्यायावगतमार्गानतिक्रमेण
<>सामगानं साम्नोगानात्मकत्वेऽपि गानमिति विशेषणम्
<>अगीतमन्त्रव्युदासार्थम् । अविच्युतमस्खलितम् । साव-
<>धानः सामध्वन्थनुस्यूतात्मैकाग्र्यचित्रवृत्तिः पठन् तदभ्या-
<>सवशात्तत्र निष्णातः शब्दाकारब्रह्मण उपासने परब्रह्मा-
<>धिगच्छति । तदुक्तम् । “शब्दब्रह्मणि निष्णातः परं ब्रह्मा-
<>धिगच्छतीति” । यस्य पुनर्वैदिक्याङ्गीतौ चित्तं नामिरमते
<>तेन लौकिकगीतानुस्यूतात्मोपासनङ्कार्यमित्याह । “अपरा-
<>न्तकमुल्लोप्यं मद्रकम्प्रकरीन्तथा । औवेणकं सरोविन्दुमुत्तरङ्गी-
<>तकागि च । ऋग्गाथापाणिकादक्षविहिता ब्रह्मगीतिका ।
<>गेयमेतत्तदभ्यासकरणान्मोक्षसंज्ञितम्” या० । अपरान्त-
<>कोल्लोप्यमद्रकप्रकर्य्यौवेणकसरोविन्दुसहितञ्चोत्तरमित्येतानि
<>प्रकरणाख्यानि सप्त गीतकानि । चशब्दादासा-
<>रितवर्द्धमानकादिमहागीतकानि गृह्यन्ते । गाथाद्या-
<>श्चतस्रोगीतिका गृह्यन्ते । ऋग्गाथाद्याश्चतस्रोगी-
<>तिकाइत्येतदपरान्तकादिगीतजातमध्यारोपितात्ममवम्मोक्ष
<>साधनत्वान्मोक्षसंज्ञितं मन्तव्यम् तदभ्यासस्यैकाग्रता-
<>पादनद्वारेणार्मैकतापत्तिकारणत्वात् । किञ्च । “वीष्णा-
<>वादनतत्त्वज्ञः श्रुतिजातिविशारदः । तालज्ञश्चाप्रया-
<>सेन मोक्षमार्गं नियच्छति” या० । भरतमुनिप्रतिपादित
<>वीणायादनतत्त्ववेदी श्रूयत इति श्रुतिर्द्वाविंशतिविधा स-
<>प्तस्वरेषु । तथा हि षड्जमध्यमपञ्चमाः प्रत्येकं चतुः-
<>श्रुतय ऋषभधैवतौ प्रत्येकन्त्रिश्रुती । गान्धारनिषादौ
<>प्रत्येकं द्विश्रुती इति । जातयस्तु षड्जादयः सप्त श्रुद्धाः
<>सङ्करजातयस्त्वेकादशेत्येवमष्टादशविधास्तासु विशारदः
<>प्रवीणः तालैति नीतप्रमाणङ्कथ्यते तत्खरूपज्ञश्च
<>तदनुविद्धब्रह्मोपासनतया तालादिभङ्गभयाच्चित्तवृत्ते-
<>रात्मैकाग्रतायाः सुकरत्वादल्पायासेनैव सुक्तिपथन्नियच्छति
<>प्राप्नोति । चित्तविक्षेपाद्यन्तारायोपेतस्य गीतज्ञस्य फला-
<>न्वरमाह । “गीतज्ञोयदि योगेन नाप्नोति परमम्पदम् ।
[Page0724-a+ 38]
<>रुद्रस्यानुचरोभूत्वा सह तेनैव मोदते” या० । गीतज्ञोयदि-
<>कथञ्चिद्योगेन परमम्पदन्न प्राप्नोति । तर्हि रुद्रस्य सचिवो-
<>भूत्वा तेनैव सह मोदते क्रीडति” मिता० । विवृतिर्गानशब्दे ।
<P>सुखं दुःखञ्च न प्रतिनियवविषयजन्यं व्यक्तिभेदेन
<>कालभेदेन देशादिभेदेन च सुखहेतोरपि दुःखहेतुत्वं
<>दुःखहेतोरपि सुखहेतुत्वम् । तथा हि खलादिं प्रति
<>साधुभिरुक्तस्य विनयवाक्यस्यापि तं प्रति दुःखहेतुत्वं कथ-
<>मन्यथा तस्य श्रवणात् खलादेरहितकर्म्मणि प्रवृत्तिः स्यात्
<>एवं वैरिणं प्रत्यपि सामवादस्य दुःखहेतुत्वम् एतदा-
<>शयेनैव “सामवादाः सकोपस्य तस्य प्रत्युत दीपकाः” इति
<>माघे वर्णितम् । तथा चन्द्रकिरणनलिनभ्रमरध्वन्यादेरन्यत्र
<>सुखकरस्यापि विरहिणं प्रति दुःखहेतुत्वम्, । एवंदुःखहेतो-
<>र्विष्ठाहारादेरपि शूकरं प्रति सुखकरत्वम् इति तत्र न वस्तु
<>नियमः । अतएवोक्तम् “विषमप्यमृतं क्वचिद्भवेदमृतं वा
<>विषमीश्वरेच्छया । हिमसेकविपत्तिरुत्र मे नलिनी पूर्व्व-
<>निदर्शनं गता” रघुः एवं कालभेदेऽपि सुखदुःखकरयो-
<>र्विपर्य्ययः यथा शोतकाले दुःखहेतोः ग्रीष्मे सुखहेतुत्वम्
<>एवमग्न्यादितापस्य शीतकाले सुखकरस्य ग्रीष्मे दुःखकरत्वम्
<>एवं देशभेदेऽपि यथा तिन्तिद्यादेरन्यत्र सेवने रोगादि
<>दुःखदत्वं क्षारदेशे तु सुखकरत्वम् अतएवोक्तं
<>“किमाश्चर्य्यं क्षारदेशे प्राणदा यमदूतिकेति” यथा च
<>वस्तुमात्रस्य त्रिगुणात्मकत्वात् व्यक्तिभेदेन कालादि-
<>भेदेन च सत्त्वरजस्तमसां समुद्रेकात् विपर्य्यस्तरूपता-
<>पत्तिः तथा प्रागुक्तसांख्वतत्त्वकौमुदी वाक्ये स्पष्टैव । अत
<>एव रसादौ लोकसिद्धकारंणविपर्य्ययः” सा० द० उक्तः यथा
<>“हेतुत्वं शोकहर्षादेर्गतेभ्यो लोकसंश्रयात् । शोकहर्षा-
<>दयो लोके जायन्तां नाम लौकिकाः । अलौकिकविभा-
<>वत्वं प्राप्तेभ्यः काव्यसंश्रयात् । सुखं सञ्चायते तेभ्यः
<>सर्व्वेभ्योऽपीति का क्षतिः । ये खलु रामवनवासादयो
<>लोके दुःखकारणानि इत्युच्यन्ते त एव हि काव्य-
<>नाट्यसमर्पि ता अलौकिकविभावनव्यापारवत्तया कारण-
<>शब्दवाच्यत्वं विहायालौकिकविभावशब्दवाच्यत्वं भजन्ते ।
<>तेभ्यश्च सुरते दन्तघातादिभ्य इव सुखमेव जायते ।
<>अतश्च लौकिकशाकहर्षादिकारणेभ्यो लौकिकशोकहर्षादयो
<>जायन्ते इति लोक एव प्रतिनियमः । काव्ये पुनः
<>“सर्व्वेयोऽपि विभावादिभ्यः सुखमेव जायते” इति
<>नियमान्न कश्चिद्दोषः । कथं तर्हि हरिश्चन्द्रादिचरितस्य
<>काव्यनाट्ययोरपि दर्शनश्रवणाभ्यामश्रुपातादयो जायन्तै-
[Page0724-b+ 38]
<>त्युच्यते । अश्रुपातादयस्तद्वद्द्रुतत्वाच्चेतसो मताः” ।
<P>वैषयिकसुखेषु काव्यादिरसास्वादसुखमतीवचमत्कारा-
<>धायकतया ब्रह्मानन्दतुल्यमित्यालङ्कारिका मन्यन्ते यथोक्तम्”
<>सा० द० । “सत्वेद्रेकादखण्डस्वप्रकाशानन्दचिन्मयः । वेद्या-
<>न्तरस्पर्शशून्यो ब्रह्मास्वादसहोदरः । लोकोत्तरचमत्कार-
<>प्राणः कैश्चित् प्रमातृभिः । स्वाकारवदभिन्नत्वेनायमाखा-
<>द्यते रसः । रजस्तमोभ्यामस्पृष्टं मनः सत्वमिहोच्यते ।
<>इत्युक्तप्रकारो बाह्यमेयविमुखतापादकः कश्चनान्तरो धर्म्मः
<>सत्वं तस्योद्रेकः रजस्तमसी अभिभूयाविर्भावः । अत्र च
<>हेतुस्तथाविधालौकिककाव्यार्थपरिशीलनम् । अखण्ड इत्येक
<>एवायं विभावादिरत्यदिप्रकाशलक्षणचमत्कारात्मकः ।
<>अत्र हेतुं वक्ष्यामः । स्वप्रकाशत्वाद्यपि वक्ष्यमाणरीत्या!
<>चिन्मय इति स्वरूपार्थे मयट् । चमत्कारश्चित्तविस्तार-
<>रूपो विस्मयापरपर्य्यायः” । “रसे सारश्चमत्कारः सर्व्व-
<>त्राप्यनुभूयते । तच्चमत्कारसारत्वे सर्वत्राप्यद्भुतो रसः” ।
<>“पुण्यवन्तः प्रमिण्वन्ति योगिवद्रससन्ततिंमिति” । यद्यपि
<>“स्वादः काव्यार्थसम्भेदादात्मानन्दसमुद्भवः” इत्युक्तदिशा
<>रसस्यास्वादानतिरिक्तत्वगुक्तं तथापि “रसः खाद्यते” इति
<>काल्पनिकं भेदमुररीकृत्य कर्म्मकर्त्तरि वा प्रयोगः । तदुक्तम् ।
<>“रस्यमानतामात्रसारत्वात् प्रकाशशरीरादनन्य एव हि रस”
<>इति च । “आनन्दजाश्रुभिरनुस्रियमाणमार्गान्” “स तमान-
<>न्दमविन्दत द्विज” इति च नैषधम् एवं तत्रत्यसर्व्वसर्गेषु
<>उपान्तिमश्लोकेषु उदा० । “आनन्दाद्ध्येव प्रजाः प्रजायन्ते
<>आनन्देन जीवन्ति आनन्दे प्रविलीयन्ते” इति श्रुतिः ।
<>५ विष्णौ । “आनन्दीनन्दनोनन्द” विष्णुस० । ६ आदिगुरौ-
<>त्रिकले दगणे ७ षडिवंशैरगणै रचिते दण्डकछन्दोभेदे ।
<>आनन्दयति आ + नदि--णिच्--अच् । ८ आनन्दकरे ति० ।
<>षष्टिसंवत्सरमध्ये अष्टाचत्वारिंशे ९ वर्षभेदे पु० । “निष्पत्तिः
<>सर्व्वशस्यानां सर्वशस्यमहार्थता । घृतं तैलं समं याति
<>आनन्दे नन्दिनी प्रजा” ज्योति० तल्लक्षणम् । १० मद्ये न० ।
<>११ गृहभेदे च तल्लक्ष्म गृहशब्दे वक्ष्यते । १२ विष्णु-
<>गणभेदे पु० ।
<LEND>
