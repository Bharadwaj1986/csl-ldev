<L>12239<pc>1706,b<k1>कर्ण<k2>कर्ण
कर्ण¦ पु० । कर्ण्यते आकर्ण्यतेऽनेन कर्ण करणे अच्
<>कीर्य्यन्ते शब्दा वायुनाऽत्र कॄ--नन् वा । १ श्रोत्रे शब्द-
<>ज्ञानसाधने इन्द्रियभेदे तदाधारे २ गोलके च । श्रोत्रञ्च
<>कर्ण्णशषुकल्यवच्छिन्ननभोरूपमिति नैयायिकादयः ।
<>सात्विकाकाशसूक्ष्मांश इति वेदान्तिनः सांख्यादयश्च
<>स्वीचक्रुः । तत्राद्यमते शब्दोत्पत्तिदेशे श्रोत्रस्य गम-
<>नाभावेन अन्यत्रोत्पन्नशब्दग्रहणासम्भवः । तथा हि
<>आकाशस्यैकत्वेऽपि उपाधिभेदेन भेदात् यदीयकर्ण-
<>शष्कुलीप्रदेशे शब्दसमवायस्तस्यैव श्रावणम् नान्यस्य, ततश्च
<>वीचितरङ्गन्यायेन कदम्बकोरककन्यायेन वा शब्दोत्पत्तावपि
<>शब्दोत्पत्तिदेशस्य श्रोतुश्च विभिन्नदेशस्थतया न शब्दोप-
<>लब्धिः स्यात् । अतस्तत्तद्देशस्थस्य शीघ्रं धावमानस्य वा-
<>योः संयोगविभागादयः श्रोतुः शब्दादभिव्यञ्जकाः ।
<>तदेतत् शङ्कापूर्व्वकम् मीमांसाभाष्ये समर्थितम् यथा ।
<P>“यदि शब्दं संयोगविभागा एवाभिव्यञ्जन्ति न
<>कुर्व्वन्ति, आकाशविषयत्वाच्छब्दस्य, आकाशस्यैकत्वात्,
<>य एवापरत्र श्रोत्राकाशः, स एव देशान्तरेष्वपीति स्रुघ्न-
<>स्यैः संयोगविभागैरभिव्यक्तः पाटकिपुत्रेऽप्युपलभ्येत? ।
<>यस्य पुनः कुर्व्वन्ति, तस्य वायवीयाः संयोगविभागा
<>वाय्वाश्रितत्वाद्वायुष्वेव करिष्यन्ति । यथा, तन्तवः तन्तु-
<>ष्वेव पटं, तस्य पाटलिपुत्रेष्वनुपललम्भी युक्तः, स्रुघ्नस्थ-
<>त्वात्तेषाम् । यस्याप्यभिव्यञ्जन्ति, तस्याप्येष न दोषः, दूरे
<>सत्याः कर्णशष्कल्याः अनुपकारकाः संयोगविभागाः ।
<>तेन दूरे यच्छ्रोत्रं तेन नोपलम्यते” इति । नैददेवं,
<>अप्राप्ताश्चेत् संयोगविभागाः श्रोत्रस्योपकुर्युः सन्निकृष्टविप्र-
<>कृष्टदेशस्थौ युगपच्छब्दमुपलभेयाताम् न च युगपदुपल-
<>भेते । तस्मान्नाप्राप्ताः उपकुर्वन्ति, न चेदुपकुर्वन्ति,
<>तस्मादनिमित्तं शब्दोपलम्भने संयोगविभागौ इति” ।
<>नैतदेवं, अभिघातेन हि प्रेरिताः वायवस्तिमितानि वाय्व-
<>न्तराणि प्रतिबाधमानाः सर्व्यतोदिक्कान् संयोगविभागान्
<>उत्पादयन्ति, यावद्वेगमभिप्रतिष्ठन्ते । ते च (संयो-
<>गविभागाः) वायोरप्रत्यक्षत्वात् नोपलभ्यन्ते । अनु-
<>परतेष्वेव तेषु शब्दः उपलभ्यते, नोपरतेषु । अतो न
<>दोषः । अत एव चानुवातं दूरादुपलभ्यते शब्दः” ।
<>वेदान्त्यादिमते शब्दस्य पञ्चमूतगुणतया शब्दाधारं वायुना
<>झटिति कण्णदेशे यथावेगं धावमानेन कर्ण्णप्रापणसम्भव
[Page1707-a+ 38]
<>स्तेन शब्दोपलम्भः । तन्मते श्रवणेन्द्रियस्य प्राप्यकारि-
<>त्वोक्तिरप्येतत्परेति बोध्यम् ।
<>कर्ण्णस्याविष्ठातृदेवश्च दिक् इति करणाधिषशब्दे उक्तम् ।
<>कर्ण्णग्राह्याश्च शब्दास्तद्भेदास्तद्धर्म्माश्च “कर्ण्णेकृतं कनक-
<>पत्रमनालपन्त्या” चोगप० । “मिथस्तदाकर्ण नसज्जकर्णया”
<>नैष० “तद्गुणैः कर्ण्णमागत्य चापलाय प्रणोदितः” रघुः
<>श्रवणेन्द्रियस्य सूक्ष्मत्वेऽपि तदाधाराभिप्रायेण “अवलम्बित-
<>कर्णशष्कुलीकलसीकं रचयन्नवोचत” नैष० वाक्यम् ।
<>३ सुवर्ण्णालीवृक्षे मेदि० । त्रिकोणादिक्षेत्रे ४ भुजकोटि-
<>संयोजकरेखाभेदे तद्रेखामानज्ञानोपायश्च लीला० उक्तः
<>यथा “इष्टाद्बाहो यः स्यात्तत्स्पर्द्धिन्यां दिशीतरोबाहुः ।
<>त्र्यस्रे चतुरस्रे वा सा कोटिः कीर्त्तिता तज्ज्ञैः । तत्-
<>कृत्योर्योगपदं कर्ण्णो, दोःकर्ण्णवर्गयोर्विवरात् । मूलं कोटिः,
<>कोटिश्रुतिकृत्योरन्तरात् पदं बाहुः” इति उदा० दिङ्मात्र-
<>मत्रोच्यते भुजः ४ कोटिः ३ अनयोर्वर्गः १६, ९, तयो-
<>र्योगः २५ तस्य मूलम् ५ तथाच चतुर्हस्तबाहुके त्रिह-
<>स्तकोटिके क्षेत्रे कर्ण्णमानम् पञ्च हस्ताः । अधिकं
<>क्षेत्रव्यवहारशब्दे वक्ष्यते । अस्य च भुजकोटिभेदनात् कृति-
<>द्वारा तयोर्वर्गव्यापनाच्चकर्ण्णत्वम् । ५ कुटिले च “व्याघार-
<>णवत् प्राणभृतः कर्णसहिताः” कात्या० १७, ६, ० । “कर्ण्णेन
<>अक्ष्णया सहिताः” संग्र० व्या० “अक्ष्णया कौटिल्येन” इति
<>कात्या० ५, ४, १५ सू० व्या० कर्कः । कुन्त्याः कन्यावस्थायां
<>सूर्य्यात् जाते स्वनामख्याते ६ वसुषेणे तदुत्पत्तिकथा यथा
<>“शूरोनाम यदुश्रेष्टोवमुदेवपिताऽभवत् । तस्य कन्या पृथा
<>नाम रूपेणासदृशी भुवि । पितुः स्वस्रीयपुत्राय सोऽनप-
<>त्याय वीर्यवान् । अग्रमग्र प्रतिज्ञाय स्वस्यापत्यस्य वैतदा ।
<>अग्रजातेति तां कन्यां शूरोऽनुग्रहकाङ्क्षया । अददत्
<>कुन्तिभोजाय स तां दुहितरं तदा । सा नियुक्ता पितुर्गेह
<>ब्राह्मणातिथिपूजने । उग्रम्पर्य्यचरद्घोरं ब्राह्मणं श सि
<>तव्रतम् । निगूढनिश्चयं धर्मवन्तं दुर्वाससं विदुः । तमुग्रं
<>शंसितात्मानं सर्वयत्नैरतोषयत् । तुष्टोऽभिचारसंयुक्तमाच
<>चक्षे यथाविधि । उवाचचैनां भगवान् प्रीतोऽस्मि सुभगे!
<>तव । यं यं देवं त्वमेतेन मन्त्रेणावाहयिष्यसि । तस्य तस्य प्रसा-
<>दात्त्व देवि । पुत्रान् जनिष्यसि । एवमुक्ता च सा बाला तदा
<>कौतूहलान्विता । कन्या सती देवमर्कमाजुहाव यशस्विनी ।
<>प्रकाशकर्त्ता भगवांस्तस्यां गर्भं दघौ तदा । अजीजनत् सुतं
<>तस्यां सर्वशस्त्रभृतांपरम् । सकुण्डलं सकवचं देवगर्भं श्रिया-
<>न्वितम् । दिवाकरसमं दाप्त्या चारुसंर्वाङ्गभूषितम् । निगूह-
[Page1707-b+ 38]
<>माना जातं वै बन्धुपक्षभयात् तदा । उत्ससर्ज जले कुन्ती
<>तङ्कुमारं यशस्विनम् । तमुत्सृष्टं जले गर्भं राधाभर्त्ता म-
<>हायशाः । राधायाः कल्पयामास पुत्रं सोऽधिरथिस्तदा ।
<>चक्रतुर्न्नामधेयञ्च तस्य बालस्य तावुभौ । दम्पती वसुषेणेति
<>दिक्षु सर्वाखु विश्रुतम् । स वर्द्धमानो बलवान् सर्वास्त्रेषूत्तमो
<>ऽभवत् । वेदाङ्गानि च सर्वाणि समाप जयतांवरः । यस्मिन्
<>काले जपन्नास्ते घीमान् सत्यपराक्रमः । नादेयं ब्राह्मणे-
<>ष्वासीत्तस्मिन् काले महात्मनः । तमिन्द्रो ब्राह्मणोभूत्वा पु-
<>त्रार्थेभूतभावनः । ययाचे कुण्डले वीरं कवचञ्च सहाङ्गजम् ।
<>उत्कृत्य कर्णोह्यददत् कवचं कुण्डले तथा । शक्तिं शक्रो-
<>ददौ तस्मै विस्मितश्चेदमब्रवीत् । देवासुरमनुष्याणां गन्धर्वो-
<>रगरक्षसाम् । यस्मिन् क्षेप्स्यसि दुर्द्धर्व । स एकोन भविष्यति ।
<>षुरा नाम च तस्यासीद्वसुषेण इति क्षितौ । ततो वैकर्त्तनः
<>कर्णः कर्मणा तेन सोऽभवत् । आमुक्तकवचोवीरोयस्तु जज्ञे
<>महायशाः । स कर्ण इति विख्यातः पृथायाः प्रथमः सुतः ।
<>स तु सूतकुले वीरो ववृधे राजसत्तम । कर्णं नरनरश्रेष्ठं
<>सर्वशस्त्रभृतां वरम् । दुर्योधनस्य सचिवं मित्रं शत्रुविना-
<>शनम् । दिवाकरस्य तं विद्धि राजन्नं शमनुत्तमम्” ।
<>तस्याङ्गदेशाषिपताप्राप्तिः अङ्गाधिपशब्दे उक्ता । कर्णोऽ-
<>स्त्यस्य प्राशस्त्येन अर्श० अच् । ७ लम्बकर्णे त्रि० । “खड्गोवै-
<>श्वदेवः श्वा कृष्णः कर्ण्णोगर्दभः” यजु० २४, ४० । “कर्ण्णो ल-
<>म्वकर्ण्णः” वेददी० । ८ अरित्रे च पु० कर्णः “श्रोत्रमरित्र-
<>ञ्चेति” दुर्गः । कर्ण्णधारः । “हतकर्ण्णेव नौर्जले” रामा० ।
<LEND>
