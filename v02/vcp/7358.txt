<L>7358<pc>0794,a<k1>आरण्य<k2>आरण्य
आरण्य¦ त्रि० अरण्ये भवः ण । वनभवे १ पशुपभृतौ पशवश्च
द्विविधा ग्राम्या आरण्याश्च यथाह पैठी० “ग्राम्यारण्याश्च-
तुर्द्दश गोरविरजोऽश्वोऽश्वतरोगर्द्दभोमनुष्यश्चेति सप्त ग्राम्याः
[Page0794-b+ 38]
पशवः, महिषवानरऋक्षसरीसृपरुरुपृषन्मृगाश्चेति सप्तार-
ण्याः” एते च कर्मविशेषोपयुक्ता एतद्भिन्ना अन्येऽपि पशवः
ग्राम्या आरण्याश्च अश्वमेधशब्दे ५०८ पृष्ठादौ उक्ताः ।
पशुत्वञ्चेह यागार्थालभ्यमानत्वसाम्यात् शकुनादीनामपि
“उष्ट्रो वा यदि मेषश्च्छागो वा यदि हयः । पशुस्थाने
नियुक्तानां पशुशब्दोविधीयते” इति यज्ञपार्श्वोक्तेः । अत
एव अश्वमेधे “वसन्ताय कपिञ्जलानालभेत ग्रीष्माय कल-
विङ्गान्” इत्यादौ पक्षिणामपि य० वे० २४ अ० मन्त्रव्या-
ख्याने “अथारण्याः पशव उच्यन्ते” वेददीपे उपक्रान्तम्
अन्ते च कपिञ्जलादयः पृषतान्ताः आरण्याः पशव
इत्युक्तं तच्च अश्वमेधशब्दे ५१० पृष्ठे दृश्यम् तत्र
स्त्रीपशूनामहिंस्यत्वम् “अबध्याञ्च स्त्रियं प्राहुस्तिर्य्यग्योनि
गतामपीति” शास्त्रात् ति० त० यन्निर्ण्णीतं तत् अश्वमेधा-
तिरिक्तविषयं तत्र स्त्रीपशूनां बहूनामालम्भनविघा-
नात् तच्च अश्वमेधशब्दे दृश्यम् । “आरण्यानाञ्च सर्वेषां
मृगाणां महिषं विना” । “आरण्यांश्च एशून् सर्व्वान्”
इति च मनुः । “आरण्याःसुमनसईषिरे न भृङ्गैः” माघः
“सप्त ग्राम्या ओषधयः सप्तारण्याः” तैत्ति० व्रा० तद्विशेषा-
श्चोषधिशब्दे वक्ष्यन्ते २ अकृष्टपच्यधान्यभेदे च । “यदकृष्टे
पच्यते तेनारण्यम्” शत० ब्रा० । ज्योतिषोक्ते ३ मकरा-
दिमार्द्धे ४ सिंहे दिवसे ५ मेषे ६ वृषे च राशौच स च “मक-
रादिमार्द्धसिंहौवन्यौ दिवसेऽजवृषभौच,” ज्यो० त० उक्तः
७ अरण्यभवे गोमये पु० सि० कौ० । अरण्यमरण्यवासमधि-
कृत्य कृतोग्रन्थः अण् । यधिष्ठिरादीनां वनवासाधिकारेण
व्यासेन कृते भारतार्गते ८ पर्वभेदे । रामस्य बनवासाधि-
कारेण वाल्मीकिकृते रामायणान्तर्गते ९ काण्डभेदे च ।
<LEND>
