<L>22892<pc>3308,b<k1>तीर्थ<k2>तीर्थ
तीर्थ¦ न० तॄ--थक् । १ शास्त्रे २ यज्ञे ३ क्षेत्रे ४ उपाये ५ नारीरजसि
६ अवतारे ७ ऋषिजुष्टजले ८ पात्रे ९ उपाध्याये १० मन्त्रिणि
च मेदि० । ११ योनौ १२ दर्शने १३ घट्टे हेमच० । १४ विप्रे
१५ आगमे १६ निदाने १७ वह्नौ च संक्षिप्तसा० ।
तीर्थं त्रिविधम् जङ्गमं१ मानसं२ स्थावरं३ च ।
तथा हि “व्राह्मणा जङ्गमं तीर्थं निर्मलं सार्वकामिकम् ।
येषां वाक्योदकेनैव शुद्ध्यन्ति मलिनाजनाः । अगस्ति
रुवाच । शृणु तीर्थाणि गदतो मानसानि ममानघे! !
येषु सम्यक् नरः स्नात्वा प्रयाति परमां गतिम् । सत्यं
तीर्थं क्षमा तीर्थं तीर्थमिन्द्रियनिग्रहः । सर्वभूतदया-
तीर्थं सर्वत्रार्जवमेय च! दानं तीर्थं दमस्तीर्थं
सन्तोषस्तीर्थमुच्यते । ब्रह्मचर्य्यं परं तीर्थं तीर्थञ्च
प्रियवादिता । ज्ञानं तीर्थं धृतिस्तीर्थं पुण्यं तीर्थ-
मुदाहृतम् । तीर्थानामपि तत्तीर्थं विशुद्धिर्मनसः
पुरा । एतत्ते कथितं देवि! मानसं तीर्थलक्षणम् ।
[Page3309-a+ 38]
नौभानामपि तीर्थानां पुण्यत्वे कारणं शृणु । यथा
शरीरस्योद्देशाः केचिन्मेध्यतमाः स्मृताः । तथा पृथि-
व्यामुद्देशाः केचित् पुण्यतमाः स्मृताः । प्रभावादद्भु-
ताद्भूमेः सलिलस्य च तेजसा । परिग्रहान् मुनी-
नाञ्च तीर्थानां पुण्यता स्मृता । तस्माद्भौमेषु तीर्थेषु
भनमेषु च नित्यशः । उभयेष्वपि यः स्नाति स याति
परमां गतिम्” तीर्थभेदा ब्रह्मपुराणे उक्ता यथा
<फ्>मुनय ऊचुः । “पृथिव्यां यानि तीर्थानि वनान्या-
यतनानि च । वक्तुमर्हसि धर्म्मज्ञ! श्रोतुं नो वर्त्तते
मनः । रोमहषर्ण उवाच । यस्य हस्तौ च प्रादौ
च मनश्चैव सुसंयतम् । विद्या तपश्च कीर्त्तिश्च स तीर्थ-
फलमश्नुते । मनो विशुद्धं पुरुषस्य तीर्थं वाचांयम-
स्त्विन्द्रियनिग्रहस्तपः । एतानि तीर्थानि शरीरजानि
स्वर्गस्य मार्गं प्रतिबोधयन्ति । चित्तमन्तर्गतं दुष्टं तीर्थ-
स्नानं न शुध्यति । शतशोऽथ जलैर्धौतं सुराभाण्ड-
मिवाशुचि । न तीर्थानि न दानानि न व्रतानि न
चाश्रमाः । दुष्टाशयं दम्भरुचिं पुनन्ति व्यथितेन्द्रियम् ।
इन्द्रियाणि वशे कृत्वा यत्र तत्र वसेन्नरः । तत्र तस्य
कुरुक्षेत्रं प्रयागं पुष्करं तथा । तस्माच्छृणुध्वं वक्ष्यामि
तीर्थान्यायतनानि च । संक्षेपेण मुनिश्रेष्ठाः । पृथिव्यां
यानि कानि च । विस्तरेण न शक्यन्ते वक्तुं वर्षश-
तैरपि । प्रथमं पुष्करं तीर्थं नैमिषारण्यमेव च ।
प्रयागञ्च प्रवक्ष्यामि धर्म्मारण्यं द्विजोत्तमाः ! । धेनुका
चम्पकारण्यं सैन्धवारण्यमेव च । गया प्रयागं
श्रीतीर्थं दिव्यं कनस्वलन्तथा । भृगुतुङ्गं हिर-
ण्याक्षं भीमारण्यं कुशस्थली । लोहार्गलं सकेदारं
मन्दरारण्यमेव च । महाप्रमं कुरुक्षेत्रं सर्वपापहर-
न्तथा । रूपतोर्थं शूकरञ्च चक्रतीर्थं महाफलम् ।
योगतीर्थं सोमतीर्थं तीर्थं शाखोटकं तथा । तीर्थं
कोकामुकं पुण्यं वदरीशैलमेव च । सोमतीर्थं
तुड्गकूटं तीर्थं स्कन्दाश्रमन्तथा । सूर्य्यप्रभं रामतीर्थं
सप्तसामुद्रकं तथा । धर्मोद्भवं कोटितीर्थं तीर्थञ्चाध
प्रणाशनम् । गङ्गाद्वारं पञ्चकुब्जं मध्यकेशवमेव च ।
चक्रप्रभं मतङ्गञ्च कुशदण्डञ्च विश्रुतम् । दंष्ट्राकुण्डं
विष्णुतीर्थं सर्वकामिकमेव च । तीर्थं सुमलिनञ्चैव
वदरीसुप्रभं तथा । ब्रह्मकुण्डं वह्निकुण्डं तीर्थं सत्य-
पदन्तथा । चतुःस्रोतश्चतुःशृङ्गं शैलं द्वादशर्वारकम् ।
मानसं स्थूलशृङ्गञ्च स्थूलदण्डं तथोर्वशो । लोकपाली
[Page3309-b+ 38]
मरुवकं सोमाद्रिशैलमेव च । सदाप्रभं मेरुकुण्डं तीर्थं
सोमाभिषेचनम् । महाशोभं कोचवकं पञ्चधारं त्रिधार-
कम् । सप्तधारैकतीर्थञ्च तीर्थञ्चामरकण्टकम । शालग्रामं
चक्रतीर्थं कोटिद्रुममनुत्तमम् । विन्दुप्रभं देवह्रदं तीर्थं
विष्णुप्रभन्तथा । शङ्खप्रभं दारुकुण्डं तीर्थं वज्रायुधं
तथा । अग्निप्रभं सुपुन्नागं देवप्रभमनुत्तमम् । विद्याधरं
सगन्धर्वं श्रीतीर्थं ब्रह्मणा कृतम् । तीर्थञ्च लोक-
पालाख्यं पुण्यं पिण्डारकं तथा । वस्त्रापदं दारुवनं
छायारोहणमेव च । वटावटं भद्रवटं कोषाक्षी च
दिवाकरा । द्वीपं सरस्वती चैव विजयं कामजन्तथा ।
सारवं गोप्रतारञ्च गाचरं वटमूलकम् । स्नानकुण्डं
प्रयागञ्च गुह्यं विष्णुपदन्तथा । कन्याश्रमं विष्णुपदं
जम्बुमार्नं तथोत्तमम् । गभस्तितीर्थञ्च तथा ययाति
पतनं शुचि । कोटितीर्थं भद्रवटं महाकालवनं तथा ।
नर्मदातीर्थपरमं तीर्थं वर्षं तथार्बुदम् । पिङ्गुतीर्थं
सावशिष्टं तीर्थञ्च प्रियसङ्गमम् । तीर्थं दौर्वासिकं नाम
तथा पिञ्चरकं शुभम् । ऋषितीर्थं ब्रह्मकुण्डं वसुतीर्थं
कुमारिका । शक्रतीर्थं शापनदं रेणुकातीर्थमेव च ।
पैतामहञ्च विमलं रुद्रपादं तथोत्तरम् । मणिमन्थञ्च
कामाख्यं कृष्णतीर्थं कुमारिणम् । यजनं याजनञ्चैव
तथैव ब्रह्मवालकम् । पुष्पाभ्यासं पुण्डरीकं मणिपूरं
तथोत्तरम् । दीर्घसत्रं हंसपदं तीर्थञ्चानशनन्तथा ।
गङ्गोद्भेदं शिवोद्भेदं नर्मदोद्भेदमेव च । वज्रकोटि
शङ्कुमानं तीर्थं शक्रावनामितम् । समन्तपञ्चकं तीर्थं
ब्रह्मतीर्थं सुदर्शनम् । सततं पृथिवीतीर्थं पञ्चप्लव
पृथूदकौ । दशाश्वमेधिकं तीर्थं सर्पिदं विषयान्तिकम् ।
कोटितीर्थं पञ्चनदं वाराहं पक्षिणीहृदम् । पुण्डरीकं
सोमतीर्थं मञ्जुवाटं तथोत्तमम् । वदरीवनमासीमं रत्न-
मूलकमेव च । लोकद्वारं पञ्चतीर्थं कपिलातीर्थमेव
च । सूर्य्यतीर्थं शङ्खिनी च धराभवनमेव च । तीर्थं
च यक्षराजस्य ब्रह्मावर्तं सुतीर्थकम् । कामेश्वरं मातृ-
तीर्थं तीर्थं शीतवनं तथा । श्वानहोमायनञ्चैव मांस-
मशनकं तथा । दशाश्वमेधं केदारं ब्रह्मोडुम्बरमेव
च । सप्तर्षिकुण्डञ्च तथा तीर्थं देव्याः सुजम्बुकम् ।
इडास्पदं कोटिकूटं किन्नरं किंजपं तथा । कारण्डवञ्च
बिन्ध्यञ्च त्रिपिष्टपमथापरम् । पाणिक्षारं मिश्रकञ्च
मधुवटमनोजवौ । कौशिकी देवतीर्थञ्च तीर्थञ्च ऋण-
मोचनम् । दिव्यञ्च तृणमूलाख्यं तीर्थं विष्णुपदन्तथा ।
[Page3310-a+ 38]
श्रीकुण्डं शालितीर्थञ्च नैमिषेयञ्च विश्रुतम् । ब्रह्मस्थानं
सोमतीर्थं कन्य तीर्थं तथोत्तरम् । ब्रह्मतीर्थं मन-
स्तीर्थं तीर्थञ्चैलावनन्तथा । सौगन्धिकवनञ्चैव मणि-
तीर्थं सरस्वती । ईशानतीर्थं प्रवरं पाणिनं पाञ्च-
यज्ञिकम् । त्रिशूलधारा माहेन्द्रं देवस्थानं कृतालयम् ।
शाकम्भरी देवतीर्थं स्वर्णाख्यं कालियं ह्रदम् । क्षीरे-
श्वरं विरूपाक्षं भृगुतीर्थं कुशोद्भवम् । ब्रह्मतीर्थं ब्रह्म-
योनिं नीलपर्वतमेव च । कुब्जाभ्रकं भद्रवटं वशिष्ठ-
पदमेव च । धूमावर्त्तं तथा मेकं वारुणं कपिलञ्च
यत् । स्वर्गद्वारं प्रजाद्वारं कालिकाश्रममेव च ।
रुद्रावर्त्तं सगन्धाश्वं कपिलावनमेव च । भद्रकर्ण
ह्रदञ्चैव शङ्कुकं ह्रदकं तथा । सप्तसारस्वतञ्चैव तीर्थ-
मौशनसं तथा । कपालमोचनञ्चैव नरकञ्चैव काम्य-
कम् । तत्र सामुद्रिकञ्चैव शतिकञ्च सहस्रिकम् ।
रेणुकं पञ्चवटकं विमोचनमथौजसम् । विश्वेश्वंरं वाम-
नकं कक्षं नारायणाश्रमम् । गङ्गाह्रदं वटञ्चैव वदरी
पचनन्तथा । ऐन्द्रमार्गमेकरात्रं क्षीरिकाराममेव च ।
सोमतीर्थं दारवञ्च श्रुततीर्थञ्च भोद्विजा! । कन्याश्रमं
सन्निहितं कोटितीर्थञ्च पुन्नदी । कोटितीर्थस्थलीञ्चैव
भद्रकालीह्रदन्तथा । अरुन्घतीवनञ्चैव ब्रह्मावर्त्तन्तथो-
त्तमम् । अश्ववेदी कुब्जवनं यमुनाप्रभवं तथा । वीर-
प्रभोक्षं सिन्धूत्थं शमीकुल्या सकृत्तिका । उर्वशी-
क्रमणञ्चैव मायाविद्योद्भवन्तथा । महाश्रमो वेतसिका-
रूपं सुन्दरिकाश्रमम् । ब्रह्मतीर्थन्तु वैश्वासं गङ्गोद्भेदं
सरस्वती । अरुणोदं तथा चान्द्रं शक्रतीर्थं सवालु-
कम् । तीर्थञ्चैवाविमुक्ताख्यं नीलकण्ठह्रदन्तथा ।
स्वर्गद्वारं किम्पुलिका तीर्थकोटिस्तथैव च । पिशाच
मोचनञ्चैव सुभद्राह्रदमेव च । कुण्डं विमलदं तस्यां
तीर्थं चण्डेश्वरस्य च । अष्टस्थानह्रदञ्चैव हरिकेश-
वनं तथा । अजामुखवनञ्चैव घण्टाकर्णह्रदन्तथा ।
पुण्डरीकह्रदञ्चैव वापीकङ्कोटिकन्तथा । कुण्डं घर्घ-
रिकायाश्च श्यामाकं पञ्चपुण्यदम् । श्मशानशुम्भकुण्डञ्च
विनायकह्रदन्तथा । कूपं सिद्धभवञ्चैव पुण्यं व्रह्मसर-
न्तथा । रुद्रावासं तथा तीर्थं नागतीर्थं सुलोमकम् ।
शृङ्गतीर्थं महातीर्थं श्रेष्ठा चैव महानदी । दिव्यं
ब्रह्मसरः पुण्यं गयाशीर्षाक्षयं वटम् । दक्षिणञ्चोत्तर-
ञ्चैव गोमयं रूपशान्तिकम् । कपिह्रदं गृध्रकूटं
सावित्रीह्रदमेव च । प्रभासनं शीतवनं योनिद्वारञ्च
[Page3310-b+ 38]
धेनुकम् । रम्यकं कोकिलाख्यञ्च मतङ्गह्रदमेव च ।
पितृकूपं रङ्गतीर्थं शक्रतीर्थं सुमालिनम् । ब्रह्मस्थानं
सप्तकुण्डं मणिरत्नह्नदन्तथा । मुद्गलस्याश्रमञ्चैव मुद्गल्या-
ह्रदमेव च । तीर्थं जनककूपाख्यं वैश्यं विनशन-
न्तथा । आद्यं विनाशतीर्थञ्च धारा माहेश्वरी तथा ।
देवपुष्करिणी रम्या पर्य्यङ्ककूपमेव च । जातिस्मरं वाम-
नकं वटेश्वरह्रदन्तथा । कौशाख्यं भरतञ्चैव तीर्थं
श्रेष्ठात्मिका तथा । विश्वेश्वरं कल्पशतं कन्यासायुज्य-
मेव च । वाराहकं कोटितीर्थं कुमारं सर्व-
तीर्थकम् । वीराश्रमं ब्रह्मसरो वीरवीरा च तापिनी ।
कुमारधारा श्रीधारा गौरीशिखरमेव च । कुम्भकर्ण
पदञ्चैव कौशिकीह्रदमेव च । धर्मतीर्थं कामतीर्थं
तीर्थमुद्दालकं तथा । दण्डा विमालिनी तीर्थं तीर्थ-
ञ्चैव नरेभिका । सन्ध्यातीर्थं कारतोयं कपिला
लोहितार्णवम् । सोमोद्भवं वंशगुल्ममृषभं काल-
तीर्थकम् । पुण्यतीर्थह्रदं तीर्थं तीर्थं वदरिकाश्रमम् ।
रामतीर्थं सिन्धुवनं विरजातीर्थमेव च । मार्कण्डेय-
वनञ्चैव कृष्णतीर्थं तथा वटम् । ध्रुवं स्वरूपं प्रवर-
मिन्द्रद्युम्नसरश्च यत् । सानुगर्त्तं समाहेन्द्रं श्रीतीर्थं
श्रीवनन्तथा । इषुतीर्थञ्चर्षभञ्च कावेरीतीर्थमेव च ।
कन्यातीर्थञ्च गोतीर्थं गोमतीस्थानमेव च । संवर्त्त-
स्थापिनी स्थानं सप्तगोदावरीह्रदम् । वदरीह्रदमन्यच्च
ब्रह्मतृष्णाविकर्त्तनम् । जातिह्रदं वेदह्रदं कुशपवणमेव
च । सर्वदेवव्रतञ्चैव कन्याश्रमह्रदन्तथा । तथान्यत् वा
लिखिल्वानां सप्तर्षीणां तथा परम् । तथान्यच्च महर्षी-
णामखण्डितह्रदन्तथा । तीर्थेष्वेतेषु विधिवत् सम्यक्
श्रद्धासमन्वितः । स्नानं करोति यो मर्त्यः सर्वपापैः
प्रमुच्यते । अभ्यर्च्च्य देवतास्तत्र स्थित्वा च रजनी-
त्रयम् । पृथक् पृथक् फलंतेषु प्रतितिष्ठं श्च भो द्विजाः! ।
प्राप्तोति हयमेधस्य फलं प्राप्नोत्यसंशयम् । यस्त्विदं
शृणुयान्नित्यं तीर्थमाहात्म्यमुत्तमम् । पठेच्च श्रावयेद्वापि
सर्वपापैः प्रसुच्यते” ।
पद्मपुराणे श्राद्धे प्रशस्ततीर्थानि उक्तानि यथा
<फ्>भीष्म उवाच । “कस्मिन् वासरभागे तु श्राद्धं श्राद्धी
समाचरेत् । तीर्थेषु केषु वै श्राद्धं कृतं बहुफलं
भवेत् । पुलस्त्य उवाच । तीर्थन्तु पुष्करं नाम पुण्यं
श्रेष्ठतमं स्मृतम् । सर्बेषां द्विजमुख्यानां मनोरथस्थितं
तथा । यत्र दत्तं हुतं सर्वमनन्तं मुनिरब्रवीत् ।
[Page3311-a+ 38]
पितॄणां वल्लभं नित्यमृषीणां परमं प्रियम् । नन्दथु-
र्ललिता तद्वत्तीर्थं मायापुरी तथा । शुभं मित्रपदं
राजंस्ततः केदारमुत्तमम् । गङ्गासागरमित्याहुः सर्व-
तीर्थमयं शुभम् । तीर्थं ब्रह्मसरस्तद्वत् शतद्रुः सलिला-
ह्रदः । तीर्थन्तु नैमिषञ्चैव सर्वतीर्थफलप्रदम् । गङ्गोद्भे-
दस्तु गोमत्यां यवोद्भूतः सनातनः । तथा यज्ञवराहस्तु
देवदेवश्च श्लधृक् । यत्र तत् काञ्चनद्वारमष्टादशभुजो-
हरः । नेमिस्तु धर्म्मचक्रस्य शीर्णो यत्राभवत् पुरा ।
तदेतन्नैमिषारण्यं सर्वतीर्थनिषेवितम् । देवदेवस्य
तत्रापि वराहस्य च दर्शनम् । यः प्रयाति स पूतात्मा
नारायणपुरं व्रजेत् । कोकामुखं परं तीर्थं ब्रह्मणोऽव्यक्त
जन्मनः । पुष्करारण्यसंस्थोऽसौ यत्र देवः पितामहः ।
विरिञ्चिदर्शनं श्रेष्ठं त्वपवर्गफलप्रदम् । कृतं तेन
महापुण्यं सर्वपापनिसूदनम् । यत्राद्यो नरसिंहस्तु
स्वयमेव जनार्द्दनः । तीर्थमिक्षुमती नाम पितॄणां
वल्लभा सदा । तुष्यन्ति पितरो नित्यं गङ्गायमुनसङ्गमे ।
कुरुक्षेत्रं महापुण्यं यत्र मार्गोऽपि लक्ष्यते । अद्यापि
पितृतीर्थं तत् सर्वकामफलप्रदम् । नीलकण्ठमिति
ख्यातं पितृतीर्थं नराधिप! । तथा भद्रसरः
पुण्यं सरोमानसमेव च । मन्दाकिनी तथाच्छेदो विपा-
शाथ सरस्वती । पूर्वमिन्द्रपदं तद्वद्वैद्यनाथं महासुखम् ।
गोदावरी तथा पुण्या तथा कालञ्जरं शुभम् । बंशोद्-
भेदं हरोद्भेदं गङ्गोद्भेदं महालयम् । भद्रेश्वरं वि-
ष्णुपदं नर्म्मदाद्वारमेव च । गयापिण्डप्रदानेन समा-
न्याहुर्महर्षयः । एतानि पितृतीर्थानि सर्वपापहराणि
च । स्मरणादपि लोकानां किमु श्राद्धप्रदायिनाम् ।
ओङ्कारं पितृतीर्थन्तु कावेरी कपिलोदकम् । कुरुक्षे-
त्राच्छतगुणम् तस्मिन् सुखादिकम्भवेत् । शक्रतीर्थन्तु
विख्यातं तीर्थं सोमेश्वरं स्मृतम् । सर्वव्याधिहरं पुण्यं
फलं कोटिशताधिकम् । श्राद्धे दाने तथा होमे स्वाध्याये
जपसन्निधौ । छायावरोहणं नाम देवदेवस्य शूलिनः ।
अवतारं रोचयानो ब्राह्मणावसथे शुभे । जातं तत्
सुमहापुण्यं तथा चर्म्मण्वती नदी । नदी च वरणा
तद्वत्तीर्थं हौताशनं परम् । भैरवं भृगुतुङ्गञ्च गौरी-
तीर्थमनुत्तमम् । तीर्थं वैनायकं नाम वज्रेश्वरमनुत्तमम् ।
तथा पापहरं नाम पुण्या वेत्रवती नदी । शूलतापी
पयोष्णी च पयोष्णीसङ्गमस्तथा । महाबोधी पदेनापि
नागतीर्थमवन्तिका । तथा वेण्वा नदी पुण्या महाशा-
[Page3311-b+ 38]
लस्तथैव च । महारुद्रो महालिङ्गो दशार्णा च महा-
नदी । शतरुद्रागता वापि तथा पितृपदं परम् । युद्धः-
वाराहिकं तद्वन्नदौ द्वौ शोणघर्घरौ । कालिका च नदी
पुण्यं पितरा च नदी तथा । एतानि पितृतीर्थानि
शस्यन्ते स्नानदानयोः । श्राद्धमेतेषु यद्दत्तं तदनन्तफलं
स्मृतम् । शनीचाटनदीधारा शवक्षीरनदी तथा ।
द्वारका कृष्णतीर्थञ्च तथाप्युत सरस्वती । नदी मणिमती
नाम तथा च गिरिकर्णिका । धुतपापं तथा तीर्थं
समुद्रे दक्षिणे तथा । गोकर्णो गणकर्णश्च तथा च
पुरुषोत्तमः । श्रीशैलं शाकतीर्थञ्च नारसिंहमतः परम् ।
महेन्द्रश्च तथा पुण्यः पुण्या चापि महानदी । एतेष्वपि
सदा श्राद्धमनन्तफलमश्नुते । दर्शनादपि पुण्यानि सद्यः
पापहराणि च । तुङ्गभद्रा नदो पुण्या तथा भीम
नदी सरित् । भीमेश्वरं कृष्णवेण्वा कावेरी वङ्क्षुरा नदी ।
नदी गोदावरी पुण्या त्रिसन्ध्या तीर्थमुत्तमम् ।
तीर्थं त्रैयम्बकं नाम सर्वतीर्थनमस्कृतम् । यत्रास्ते भग-
वान् भीमः स्वयमेव त्रिलोचनः । श्राद्धमेतेषु तीर्थेषु
दत्तं शतगुणं भवेत् । स्मरणादपि पापानि व्रजन्ति
शतधा नृप! । श्रीपर्णी च नदी पुण्या व्यासतीर्थमनु-
त्तमम् । तथा मत्स्यनदीधारा शिवधारा तथैव च ।
भवतीर्थञ्च विख्यातं पुण्यतीर्थञ्च शाश्वतम् । पुण्यं रामे-
श्वरं तद्वदेलापुरमनुत्तमम् । अङ्गारभृत्यं विख्यात-
मात्मदर्शमनायुधम् । तीर्थं व्रतेश्वरं तद्वत्तथा कोकामुखं
परम् । गोवर्द्धनं हरिश्चन्द्रं पृथुचन्द्रं पृथूदकम् । सह-
स्राक्षं हिरण्याक्षं तथा च कदली नदी । नामाधि
पापि च तथा तथा सौमित्रसङ्गतम् । इन्द्रनीलं
महानादं तथा च प्रियमेलकम् । एतान्यपि सदा श्राद्धे
प्रशस्तान्यधिकानि च । एतेषु सर्वदेवानां सान्निध्यं
पठ्यते यतः । दानमेतेषु सर्वेषु भवेत् कोटिशताधिकम् ।
बाहुदा च नदी पुण्या तथा सिद्धवनं शुभम् । तीर्थं
पाशुपतञ्चैव नदी पर्पटिका तथा । श्राद्धमेतेषु सर्वेषु
दत्तं कोटिशताधिकम् । तथैव पर्वतीर्थञ्च त्रिपुरं खाण्डवं
नदी । धुता लिङ्गसहस्रेण सव्येतरजलावहा । जाम-
दग्न्यस्य सत्तीर्थं वेदायतनमुत्तमम् । प्रतीकस्याभया
सिद्धा यदा गोदावरी नदी । तीर्थं तद्धव्यकव्याना-
मप्सरोगणसंयुतम् । श्राद्धादिदानकार्य्यञ्च तद्वत् कोटि
शताधिकम् । तथा सहस्रलिङ्गञ्च राघवेश्वरमुत्तमम् ।
सेन्द्रफला नदी पुण्या यत्र दुःखाद्गतः पुरम् । निमेश्च
[Page3312-a+ 38]
प्रसृतिमित्रं तपसा स्वर्गमाप्नुयात् । तत्र दत्तं नरैः
श्राद्धमनन्तफलदं भवेत् । पुष्करं नाम वै तीर्थं शाल-
ग्रामं तथैव च । शौनपातश्च विख्यातो यत्र वैश्वा-
नरालयः । तीर्थं सारस्वतं नाम स्वामितीर्थं तथैव
च । मनन्दुरा नदी पुण्या कौशिकी चन्द्रिका तथा ।
विदर्भा चाप्यवेणाथ पयोष्णी प्राङ्मुखी परा । कावेरी
चोत्तरागा च तथा जालन्धरो गिरिः । एतेषु श्राद्धती-
र्थेषु श्राद्धमानन्त्यमश्नुते । लौहदण्डं तथा दण्डं चित्र-
कूटन्तथैव च । दिव्यं सर्वत्र गङ्गायास्तथा नदीतटं शुभम् ।
कुब्जाभ्रञ्च तथा तीर्थमुर्वशीपुलिनं तथा । संसारमो-
चनं तीर्थं तथैव ऋणमोचनम् । एतेषु प्रितृतीर्थेषु
श्राद्धमानन्त्यमश्नुते । अट्टहासं तथा तीर्थं गौतमेश्व-
रमेव च । तथा वशिष्ठतीर्थञ्च भारतञ्च ततः परम् ।
ब्रह्मावर्त्तं कुशावर्त्तं हंसतीर्थं तथैव च । पिण्डार-
कञ्च विख्यातं शङ्खोद्बारं तथैव च । खाण्डेश्वरं विश्व-
कञ्च नीलपर्वतमेव च । तथा च वदरीतीर्थं रामती-
र्थन्तथैव च । जयन्तं विजयञ्चैव शुक्रतीर्थं तथैव च ।
एतेषु श्राद्धदातारः प्रयान्ति परमं पदम् । तीर्थं
मातृगृहं नाम करवोरपुरं तथा । सप्तगोदावरी-
तोर्थं सर्वतीर्थेश्वरेश्वरम् । तत्र श्राद्धं प्रदातव्यमनन्त-
फलमिच्छुभिः । कीकटेषु गया पुण्या पुण्यं राजगृहं
वनम् । च्यवनस्याश्रमं पुण्यं नदी पुण्या पुनः-
पुनाः । यत्र गाथा विचरति ब्रह्मणा परिकीर्त्तिता ।
एष्टव्याबहवः पुत्रा यद्यप्येको गयां व्रजेत् । यजेत-
वाश्वमेधेन नींलं वा वृषमुत्सृजेत् । एषा गाथा विच-
रति तीर्थेष्वायतनेषु च । सर्वे मनुष्या राजेन्द्र! की-
र्त्तयन्तः समागताः । किमस्माकं कुले कश्चिद्गयां यास्यति
मत्सुतः । प्रीणयिष्यति ताङ्गत्वा सप्त पूर्वांस्तथा
ऽवरान् । मातामहानामप्येवं श्रुतिरेषा चिरन्तनी ।
गङ्गायाञ्चास्थिनिचयं गत्वा क्षेप्स्यति मत्सुतः । तिलैः
सप्ताष्टभिर्वापि दास्यते च जलाञ्जलिम् । अरण्य
त्रितये चापि पिण्डदानं करिष्यति । प्रथमं पुष्करा-
रण्यं नैमिषन्तदनन्तरम् । धर्मारण्यं ततः प्राप्य
श्राद्धं भक्त्या प्रदास्यति । गयायां धर्म्म पृष्ठे वा सरसि
ब्रह्मणस्तथा । गयाशीर्षवटे चैव पितृणां दत्तमक्षयम् ।
व्रतं कुर्य्यान्नरो यस्तु अध्वानं परिसर्पति । नरकस्थान्
पितॄंस्तद्वत् स्वर्गं नयति सत्वरः । कुले तस्य न राजेन्द्र!
प्रेतो भवति कश्चन । प्रेतत्वमोक्षभावञ्च पिण्डदानाच्च
[Page3312-b+ 38]
गच्छति । गयायां पिण्डदानस्य नान्यज्ञानं विशिष्यते ।
एकेन पिण्डदानेन तृप्तास्ते मोक्षगामिनः । धाम्यप्रदानं
प्रवरं वदन्ति वस्त्रप्रदानञ्च तथा मुनीन्द्राः । तोयञ्च
तीर्थेषु नरैः प्रदत्तं तद्धर्महेतुं प्रवरं प्रदिष्टम् ।
सर्वाथहा सुरुचिरा महावला महानदी । ये तु पश्यन्ति
तां गत्वा मानसे दक्षिणोत्तरे । प्रणम्य द्विजमुख्येभ्यः
प्राप्तं तैर्जन्मनः फलम् । यद्यदिच्छति वै मर्त्यस्तत्तत्
प्राप्तोत्यसंशयम् । एष तूद्देशतः प्रोक्तस्तीर्थानां संग्रहो
मया । वागीशोऽपि न शक्रोति विस्तरात् किमु मा-
मुषाः” पुराणसर्वस्वे ।
श्राद्धे तीर्थभेदस्य प्राशस्त्यं विष्णुसंहितायामुक्तं यथा
<फ्>“अथ पुष्करेषु श्राद्धम् जप्यहोमतपांसि च ।
पुष्करे स्नानमात्रतः सर्वपापेभ्यः पूतो भवति । एव-
मेव गयाशीर्षे अक्षयवटे अमरकण्टकपर्वते वराहपर्वते
यत्र क्वचन नर्मदातीरे गङ्गायां विशेषतः, कुशावर्त्ते वि-
ल्वके नीलपर्वते कनखले कुब्जाम्रे भृगुतुङ्गे केदारे महा-
लये नडन्तिकायां सुगन्धायां शाकम्भर्य्यां फलगुतीर्थे
महागङ्गायां त्रिधालिकाश्रमे कुमारधारायां प्रभासे यत्र
क्वच्न सरस्वत्यां विशेषतः । गङ्गाद्वारे प्रयागे च गङ्गा-
सागरसङ्गमे । सततं नैमिंषारण्ये वाराणस्यां विशेषतः ।
अगस्त्याश्रमे कौशिक्यो सरयूतीरे शोणस्य ज्योतिषायाश्च
सङ्गमे । श्रीपर्वते कालोदके उत्तरमानसे वडवायां मत-
ङ्गवाप्यां सप्तर्षे विष्णुपदे स्वर्गमार्गपदे गोदावर्य्यां गोमत्यां
वेत्रावत्यां विपाशायां वितस्तायां शतद्रुतीरे चन्द्रभा-
गायाम् इरावत्यां सिन्धोस्तीरे दक्षिणे पञ्चनदे औशनसे ।
एवमादिष्वथान्येषु तीर्थेष्र सरिद्वरासु सर्वेष्वपि स्वभावेषु
पुलिनेषु प्रस्रवणेषु पर्वतेषु निकुञ्जेषु वनेषूपवनेषु गोम-
योपलिप्तेषु मनोज्ञेषु”
<फ्>तीर्थागमने दोषो यथा “अनुपोष्य त्रिरात्राणि
तीर्थान्यनभिगम्य च । अदत्त्वा काञ्चनं गाञ्च दरिद्रो
नाम जायते” प्रा० त० । तीर्थगमने फलं यथा
<फ्>“अग्निष्टोमादिभिर्यज्ञैरिष्ट्वा विपुलदक्षिणैः । न तत्
फलमाप्नोति तीर्थाभिगमनेन यत् । तीर्थान्यनुस्मरन्
धीरः श्रद्दधानः सनाहितः । कृतपापो विशुध्येत किं
पुनः शुद्धकर्मकृत् । तिर्य्यग्योनिं न वै गच्छेत् कुदेशे
न च जायते । न दुःखी स्यात् स्वर्गभाक् च मोक्षोपा-
यञ्च विन्दति” ब्रह्मवै० पु० ।
<फ्>तीर्थसम्यक्फलभागिनो यथा “यस्य हस्तौ च पादौ
[Page3313-a+ 38]
च मनश्चैव सुसंयतम् । विद्या तपश्च कीर्त्तिश्च
स तीर्थफलमश्रुते । प्रतिग्रहादुपावृत्तः सन्तुष्टो येन
केनचित् । अहङ्कारविमुक्तश्च स तीर्थफलमश्नुते ।
अदाम्भिको निरारम्भो लघ्वाहारो जितेन्द्रियः ।
विमुक्तः सर्वसङ्गैर्यः स तीर्थफलमश्नुते । अकोपनोऽ-
मलमतिः सत्यवादी दृढव्रतः । आत्मोपमश्च भूतेषु
स तीर्थफलमश्नुते । अश्रद्दधानः पापात्मा नास्तिकोऽ-
च्छिन्नसंशयः । हेतुनिष्ठश्च पञ्चै ते न तीर्थफलभागिनः ।
इति काशीखण्डम् । प्रा० त० । तीर्थप्रतिग्रहे दोषोयथा ।
<फ्>“तीर्थेन प्रतिगृह्णीयात् संक्रान्त्यादिषु च तथा ।
स्वकार्य्ये पिवृकार्य्येऽपि देवताभ्यर्च्चनेऽपि वा । नि-
ष्फलं तस्य तत्तीर्थं यावत्तद्धनमश्नुते” । “तत्र नारा-
यणक्षेत्रे कुरुक्षेत्रे हरेः पदे । वाराणस्यां वद-
र्य्याञ्च गङ्गासागरसङ्गमे । पुष्करे भास्करक्षेत्रे प्रभासे
रासमण्डले । हरिद्वारे च केदारे सोमे वदरपाचने ।
सरस्वतीनदीतीरे पुण्ये वृन्दावने वने । गोदावर्य्याञ्च
कौशिक्यां त्रिवेण्याञ्च हिमालये । एतेष्वन्येषु यो दानं
प्रतिगृह्णाति कामतः । स च तीर्थप्रतिग्राही कुम्मीपाकं
प्रमाति च” इति ब्रह्मवै० प्र० स्व० । शङ्खः “तीर्थं प्राप्यानुष-
ङ्गेन स्नानं तोर्थे समाचरन् । स्नानजं फलमाप्नोति
तीर्थयात्राफलं न तु” । तथा यस्य पादौ च हस्तौ च
मनश्चैव सुसंयुतम् । विद्या तपश्च कीर्त्तिश्च स तीर्थफल-
मश्नुते । नॄणां पापकृतां तीर्थे भवेत् पापस्य संक्षयः ।
यथोक्तफलदं तीर्घं भवेच्छुद्धात्मनां नॄणाम्” । हस्तसंयमो-
ऽत्र निन्दितप्रतिग्रहादिनिवृत्तिः । पादसंयमस्तु अगम्य-
देशादिगमननिवृत्तिः । मनःसंयमः कामक्रोधादिनि-
वृत्तिः, विद्या तत्तत्तोर्थफलबोधकसच्छास्त्रवेदाद्यधिगम-
रूपा । तपः आमिषादिनिवृत्तिः । कीर्त्तिः धर्मार्थतीर्थ-
गमने धार्मिकत्वादिना प्रसिद्धिः । फलं सम्यगिति शेषः ।
एतच्च हस्तसंयमनादितीर्थयात्राङ्गं महाभारते तीर्थ-
यात्रामुपक्रम्याभिघानात् तीर्थस्नानादिकर्माङ्गञ्च, श-
ङ्खेन यात्राप्रकरणमन्तरेणैव सतीर्थफलमश्नुते इति
सामान्याभिधानात् । इति कल्पतरुः । अतएव पैठीनसिः
“षोडशांशं स लभते यः परार्थेन गच्छति । अर्द्धं
तीर्थ फलं तस्य यः प्रसङ्गेन गच्छति” । परार्थेन वेतना-
दिना, प्रसङ्गेन उद्देश्यान्तरप्रसङ्गेन । “तथा प्रतिकृतिं
कृत्वा तीर्थवारिणि मज्जयेत् । मज्जयेत्तु यमुद्दिश्य अष्ट-
भागं लभेत सः” ।
[Page3313-b+ 38]
<फ्>तीर्थयात्राविधानं यथा “यो यः कश्चित्तीर्थयात्रान्तु
गच्छेत् । सुसंयतः स च पूर्वं गृहे स्वे । कृतोपवासः
शुचिरप्रमत्तः संपूजयेद्भक्तिनम्नो गणेशम् । देवान्
पितॄन् ब्राह्मणांश्चैव साधून् धीमान् प्रीणयन् वित्तशक्त्या
प्रयत्नात् । प्रत्यागतश्चापि पुनस्तथैव देवान् पितॄन्
ब्राह्मणान् पूजयेच्च । एवं कुर्वतस्तस्य तीर्थे यदुक्तं
फलं तत् स्यान्नात्र सन्देह एव” इति ब्रह्मपुराणम् ।
एतदधिकारे प्रा० त० ।
<फ्>“सुसंयतः पूर्वदिने कृतैकभक्तादिनियमः । तदुत्तरदिने
कृतोपवासस्तदुत्तरदिने गणेशं ग्रहानिष्टदेवताञ्च संपूज्य
वृद्धिश्राद्धं कृत्वा ब्राह्मणान् भोजयेत् । ततः शुभलग्ने
यात्रां कुर्य्यात् तीर्थयात्रान्तु गच्छेदित्युपक्रमादुपवास-
दिने मुण्डनमषि । “प्रयागे तीर्थयात्रायां पितृमातृ-
वियोगतः । कचानां वपनं कार्य्यं न वृथा विकचोभ-
वेत्” इति विष्णुपुराणवचनात् । प्रवेशेऽपि तीर्थया-
त्रायामिति वक्तव्यम् । “गच्छन् देशान्तरं यत्तु श्राद्धं
कुर्य्यात्तु सर्पिषा । यात्रार्थमिति तत् प्रोक्तं प्रवेशे च
न संशयः” इति भविष्यपुराणादिति गङ्गावाक्यावली ।
वस्तुतस्तु तीर्थप्रत्यागमनोत्तरस्वगृहप्रवेशे इत्येव वक्त-
व्यम् । यात्राप्रत्यागमनोत्तरस्वगृहप्रवेशयोर्भेदात् प्रत्या-
गमनोत्तरलाभस्तु प्रत्यागतश्चापीति प्रागुक्तत्वात् व्यक्त-
माह हलायुधधृतं कूर्मपुराणवचनम् “तीर्थयात्रास
मारम्भे तीर्थात् प्रत्यागमेऽपि च । वृद्धिश्राद्धं प्रकुर्वीत
बहुसर्पिःसमन्वितम्” । ततश्च प्रवेशे चेति चकारेण
श्राद्धमात्रं समुच्चितम् । नतु तस्य यात्रार्थत्वमपीति ।
एवं देवान् पितॄनित्यभिधानात् तत्पूजनमेव पुनः कार्य्यं
नतूपवासादिकमपि अन्यथा देवानित्यादिकं व्यर्थं
स्यात् । मत्स्यपुराणम् “तिलोदकाञ्जलिर्देयोजलस्थै-
स्तीर्थवासिभिः । सदा न हस्तेनैकेन गृहे श्राद्धं समि-
ष्यते” । अत्र जलस्थैरित्यनेन स्थत्यस्थानामपि जलस्थत्वं
नियम्यते । तथा हि “अन्तरुदके आचान्तो अन्तरेव
शुद्धोभवति । तस्वादन्तरेकं वहिरेकञ्च पादं कृत्वा
आचामेत् सर्वत्र शुद्धोभवति” इति पैठीनस्युक्तेन जलै-
कचरणकृताचमनेन उभयत्र कर्म्मार्हत्वात् तर्पणकाले
तीर्थे जलैकचरणत्वं प्रतीयते । अन्यत्र त्वनियमः ।
तद्रूपाणां जले च तर्पणमविरुद्धमिति । गृह इति
स्थलोपलक्षणम् । देवीपुराणे । “अकालेऽप्यथ वा काले
तीर्थश्नाद्धं तथा नरैः । प्राप्तैरेव सदा कार्य्यं कर्त्तव्यं
[Page3314-a+ 38]
पितृतर्पणम् । पिण्डदानं ततः शस्तं पितॄणाञ्चातिदु-
र्लभम् । विलम्बो नैव कर्त्तव्यो न च विघ्नं समाचरेत् ।
श्राद्धं तत्र तु कर्त्तव्यमर्ध्यावाहनवर्जितम् । श्वध्वाङ्क्षगृ-
ध्रकाकानां नैव दृष्टिहतञ्च यत्” । ध्वाङ्क्षोदण्डकाकः ।
अत्राकाल इति न रात्र्यादाविति पर्य्युदस्तप्रतिप्रसवः ।
तथात्वे तद्बाधापत्तेः । किन्तु पर्य्युदस्तेतराप्रशस्तकाल-
परम् । “तत् सादृश्यमभावश्च तदन्यत्वं तदल्पता ।
अप्राशस्त्यं विरोधश्च नञर्थाः षट् प्रकीर्त्तिताः” इत्यनु-
सारात् । काल इति प्रशस्तापराह्णादिकालपरम् । अत्र
शुचेः प्राप्त्युत्तरविहितप्रथमदिन एव श्राद्धं तेन पूर्वदिने
राक्षसीवेलादावागमनेऽपि परदिनेश्राद्धमविरुद्धम् । तथा
च हलायुधधृतम् “गत्वैव तीर्थं कर्त्तव्यं श्राद्धं तत्प्राप्ति-
हेतुकम् । पूर्वाह्णेप्यथ वा प्रातर्देशे स्यात् पूर्वदक्षिणे” ।
पूर्वाह्णे सङ्गवे पूर्वदक्षिणे अग्निकोणे । पिण्डदानमिति
श्राद्धासम्भवे केवलपिण्डदानभिति न पौनरुक्त्यम् ।
तीर्थे पिण्डप्रतिपत्तिमाह मत्स्यपुराणम् “पिण्डांस्तु
गोऽजविप्रेभ्योदद्यादग्नौ जलेऽपि वा । तीर्थश्राद्धे सदा
पिण्डान् क्षिपेत्तीर्थे विचक्षणः” ।
वायुपु० “उद्यतश्चेद्गयां गन्तुं श्राद्धं कृत्वा विधानतः ।
विधाय कर्पटीवेशं कृत्वा ग्रामं प्रदक्षिणम् । ततो ग्रा-
मान्तरं गत्वा श्राद्धशेषस्य भोजनम्” इत्युक्तं गयामित्युप-
लक्षणादन्यत्रापि तथा । अन्यत् मत्कृतगयाश्राद्धादि-
पद्धतौ दृश्यम् ।
कूर्प्तपुराणम् “ऐश्वर्य्यलोभमाहात्म्यात् गच्छेद्यानेन यो
नरः । निष्फलं तस्य तत्तीर्थं तस्माद्यानं विवर्जयेत्” इति
मत्स्यपुराणम् “संवत्सरं द्विमासोनं पुनस्तीर्थं व्नजेद्यदि ।
मुण्डनञ्चोपवासञ्च तदा यत्नेन कारयेत्” इति गङ्गावा-
क्याव० । तीर्थप्राप्त्यनन्तरविधानं यथा ।
“न परीक्ष्यो द्विजस्तीर्थेष्वन्नार्थीभोज्य एव हि । सक्तुभिः
पिण्डदानञ्च चरुणा पायसेन च । कर्त्तव्यमृषि-
भिर्दृष्टं पिण्याकेन गुडेन च । श्राद्धं तत्र तु
कर्त्तव्यमर्घ्यावाहनवर्जितम् । अकालेऽप्यथवा काले तीर्थ-
श्राद्धन्तु तर्पणम् । अविलम्बेन कर्त्तव्यं नैव विघ्नं समा-
चरेत् । यदह्नि तीर्थप्राप्तिः स्यात्ततोऽह्नः पूर्ववासरे ।
उपवासश्च कर्त्तव्यः प्राप्तेऽह्नि श्राद्धदो भवेत् । तीर्थोप-
वासः कर्त्तव्यः शिरसो मुण्डनं तथा । शिरोगतानि
पापानि यान्ति मुण्डगतो यतः । तीर्थं प्राप्य प्रसङ्गेन
स्नानं तीर्थे समाचरेत् । स्नानजं फलमाप्नोति तीर्थ-
[Page3314-b+ 38]
यात्राश्रितं न तु” इति काशीखण्डम् । “मुण्डनञ्चोप-
वासश्च सर्वतीर्थेष्वयं विधिः । वर्जयित्वा गयां गङ्गां
विशालां विरजान्तथा” इति स्कान्दम् “स्नापयेत्
स्निग्धमित्रादीन् ज्ञातीं स्तीर्थे नरोत्तमः । अन्यथापह-
रन्त्येते बलात्तीर्थभवं फलम्” इति स्कान्दम्
“मातरं पितरं जायां भ्रातरं सुहृदं गुरुम् । यमुद्दिश्य
निमज्जेत अष्टभागं लभेत सः” इति प्रा० ३० मार्क० पु० ।
<फ्>कलौ तीर्थानां पृथिव्यां स्थितिकालो यथा “सर-
स्वती पुण्यक्षेत्रमाजगाम च भारतम् । गङ्गाशापेन
कलया स्वयं तस्थौ हरेः पदे । पश्चाद्भगीरथानीता-
महीं भागीरथी शुभा । समाजगाम कलया वाणी
शापेन नारद! । पद्माजगाम कलया सा च पद्मावती
नदी । भारतं मारतीशापात् स्वयं तस्थौ हरेः पदे ।
कलेः पञ्चसहस्रञ्च वर्षान् स्थित्वा च भारते । जग्मुस्ताश्च
सरिद्रूपं विहाय श्रीहरेः पदम् । यानि सर्वाणि
तीर्थानि काशीं वृन्दावनं विना । यास्यन्ति ताभिः
सार्द्धञ्च वैकुण्ठमाज्ञया हरेः” ।
<फ्>“यानादिना गमनदोषो यथा “पुण्यार्द्धं हरते याने
तदर्द्धं तत्र पादुके । तदर्द्धं तैलमांसाभ्यां सर्वं हरति
मैथुने” इति कर्मलोचनम् ।
तत्र उपाये घट्टे च “कृततीर्थः पयसामिवाशयः” किरा०
शास्त्रे तीर्थकरः । पात्रे । “ब्रह्मचारी धनदायी मे-
धावी श्रोत्रियः प्रियः । विद्यया विद्यां यः प्राह तानि
तीर्थानि षण्मम” विद्यावाक्यम् । १८ चात्वालोत्करयोर-
न्तराले देशे “दक्षिणेनाहृत्य तीर्थेन पूर्वेण येदिमपरेण
वा” कात्या० श्रौ० ५ । ५ । ११ । “तीर्थेन चात्वालोत्करावन्तरेण
प्रवेश्य वेदिचात्वालयोरन्तरालेन पूर्वेणोत्तरवेदिं दक्षि-
णेनाग्नेः पुरस्तादाहृत्य अथवा तीर्थेन प्रवेशनानन्तर-
मुत्तरां वेदिमपरेण चानीय वेद्योरन्तरालेन दक्षिणस्याग्नेः
पुरस्तदानीय जुहोति” “तेनान्तरेण प्रतिप्रद्यन्ते चात्वालं
चैतद्वै देवानां तीर्थम्” षड्विं० व्रा० । कराङ्गुलितलेषु ब्रा-
ह्मादितीर्थता यथाह मनुः “ब्राह्मेण विप्रस्तीर्थेन नि-
त्यकालमुपस्पृशेत् । कायत्रैदशिकाभ्यां वा न पित्र्येण
कदाचन । अङ्गुष्ठमूलस्य तले ब्राह्मं तीर्थं प्रचक्षते । काय
मङ्गुलिमूलेऽग्रे दैवं पित्र्यं तयोरधः” शास्त्रानुज्ञावि-
षये । “अहिंसन् सर्वाभूतान्यन्यत्र तीर्थेम्यः” छा० उ० तीर्थं
शास्त्रानुज्ञाविषयः” भाष्यम् । १९मन्त्र्याद्यष्टादशसु ।
“कच्चिदष्टादशान्येषु स्वपक्षे दश पञ्च च । त्रिभिस्त्रिभिर-
[Page3315-a+ 38]
विज्ञातैर्वेत्सि तोर्थानि चारकैः” भा० स०५ अ० । “तीर्थानि
मन्त्रिप्रभृतीन्यष्टादश यान्यवगाह्य राजा कृतकृत्यो भवति
तानि चीकानि नीतिशास्त्रे “मन्त्री १ पुरोहित २ श्चैव युव-
राजश्च ३ भूपतिः ४ पञ्चमो द्वारपालश्च ५ षष्ठोऽन्तर्वेशिक-
स्तथा ६ । कारागाराधिकारी ७ च द्रव्यसञ्चयकृत्तथा ८ । कृ-
त्याकृत्येषु चार्थानां नवमो विनियोजकः९ । प्रदेष्टा १०
नगराध्यक्षः ११ कार्य्यनिर्माणकृत्तथा १२ । धर्माध्यक्षः १३
सभाध्यक्षो १४ दण्डपालस्त्रिपञ्चमः १५ । षोडशो दुर्गपा-
लश्च १६ तथा राष्ट्रान्तपालकः १७ । अटवीपालकान्तानि १८
तीर्थान्यष्टादशैव तु । चारान् विचारयेत्तीर्थेष्वा-
त्मनश्च परस्य च । पाषण्डादीनविज्ञातानन्योन्य-
मितरेष्वपि । मन्त्रिणं युवराजञ्च हित्वा स्वेषु पुरोहि-
तमिति” एषां तीर्थशब्दवाच्यत्वे हलायुधः “योनौ
जलावतारे च मन्त्र्याद्यष्टादशस्वपि । पुण्यक्षेत्रे तथा
पात्रे तीर्थं स्याद्दर्शनेष्वपि” । इति परेषामष्टादशसु स्वस्य
मन्त्रिपुरोहितयुवराजवजं पञ्चदशसु च तीर्थेषु चारा-
नन्यैः परस्परं चाविज्ञातांस्त्रींस्त्रीन् प्रयुज्य तत्रत्यां
वार्त्तां सर्वचारसंवादे तथ्यां जानीयात्” नी० क० ।
<फ्>२ जलाशयादरत्निमात्रदेशे आदित्यपुराणे “अरत्निमात्रं
जलं त्यक्त्रा कुर्य्याच्छौचमनुद्धृते । पश्चाच्च शोधयेत्तीर्थ-
मन्यथा न शुचिर्भवेत्” । तस्मिन् देशे शौचं न कर्त्तव्यं
यस्मादरत्निमात्रव्यवहितजलात् तत् स्यलमेव तीर्थं जल-
समीपत्वात्” आ० त० ।
“तीर्थाश्रमवनारण्यगिरिपर्वतसागराः । सरस्वती भारती
च पुरीति दश कीर्तिताः” महानि० तन्त्रोक्ते २ सन्यासि-
नामुपाधि भेदे । तल्लक्षणं तत्रैव “त्रिवेणीसङ्गमे तीर्थे
तत्त्वमस्यादिलक्षणे । स्नायात्ततीर्थभावेन तीर्थनामा स
उच्यते” । अन्यानि च भौमतोर्थानि भारततीर्थयात्राप-
र्वादौ पुराणान्तरेषु प्रसिद्धानि । “अन्यानि यानि तीर्थानि
काशीप्राप्तिकराणि च । काशीं प्राप्यैव मोक्षन्ते नान्यथा
कल्पकोटिभिः” नीलकण्ठधृतवाक्यम् ।
<LEND>
