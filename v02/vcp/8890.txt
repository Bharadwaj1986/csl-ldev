<L>8890<pc>1104,b<k1>उत्तरायण<k2>उत्तरायण
उत्तरायण¦ न० उत्तरा उत्तरस्यामयनं सूर्य्यादेः “पूर्व्वपदात्
संज्ञायाम्” पा० णत्वम् । सूर्य्यादेः १ उत्तरदिग्ग-
मने अभेदोचारात् ७ ब० वा । वर्षस्यार्द्धे सूर्य्यस्य
दक्षिणत उत्तरदिग्गमनसम्पादके २ षण्मासात्मके काले
सूर्य्यदेः दक्षिणोत्तरयोरयनञ्च अयनसंक्रान्तिशब्दे ३३९
पृ० उक्तम् तथा च सूर्य्यस्योत्तरायणसंक्रमावधि षण्मासाः
उत्तरायणकालः । “कर्कटादिस्थिते भानौ दक्षि-
णायनमुच्यते । उत्तरायणमप्युक्तं मकरस्थे दिवा-
करे” म० त० विष्णुपु० । “एतन्मकरकर्कटादिसंक्रमे-
णायननिरूपणम् श्रौतस्मार्त्तकर्म्मार्थं धनुरादौ सू-
र्य्यसिद्धान्ताभिहितोदगयनादिनिरूपणन्तु रविगत्यनुसा-
रेण दिनमानादिज्ञानार्थम्, इत्यत्यनयोर्न वि-
रोधः” म० त० रघु० । “ततश्च मकरस्थिरसंक्रा-
न्त्यवधिषड्मासाः स्थूलमुत्तरायणं चलमकरसंक्रान्त्य-
वधि तु सूक्ष्ममिति भेदः । अस्य प्रशंसाऽपि “स यत्रो-
दगावर्त्तते देवेषु तर्हि भवति देवास्तृंहति गोपायन्ति”
शत० ब्रा० २, १, ३, ३ । “यदुत्तरायणं तदहर्देवानाम् दक्षि-
णायनं रात्रिः संवत्सरोऽहोरात्रः” विष्णुः “अग्निर्ज्योति-
रहःश्रुक्ल षण्मासा उत्तरायणम्” गीता । यथा चास्य सौर-
त्वं तथाऽयनशब्दे ३३५ पृ० कालमाधवीयधृतप्रमाणादिना
व्यवस्थापितम् । उपचारात् ३ तथागमनारम्भसंक्रान्तौ
“मृगकर्कटसंक्रान्ती द्वेतूदग्दक्षिणायने” सूर्य्य० सि० । तत्र
पुण्यकालताविषये “यावद्विंशकला भुक्ता तत्पुण्यं चीत्त-
रायणे” “निरंशे भास्करे दृष्टे दिनान्तं दक्षिणारायने”
म० त० भवि० पु० “भविष्यत्ययने पुण्यमतीते चोत्तरायणे”
इति ति० त० देवीपु० । राशिसंक्रान्त्यभिप्रायमिदं
वचनम् इति रघुनन्दनादवः । माधवादयस्तु चल
संक्रान्तिपरत्वं तत्र विशेषपुण्यकालत्वं चाङ्गीचक्रुः । तच्च
[Page1105-a+ 38]
अयनसंक्रान्तिशब्दे ३३९ दर्शितम् । उत्तरायणकाला-
भिमानिनि मृतविद्वत्प्राणिनां ब्रह्मादिलोकप्रापणाय
अतिवाहनायेश्वरनियुक्ते चेतने ४ पुरुषमेदे “आतिवाहिका-
स्तल्लिङ्गात्” शा० सू० भाष्ययोस्तथा व्यवस्थापितं तच्च
आतिवाहिकशब्दे ६५१ पृ० दर्शितम् । तन्मूलमेव
अग्निर्ज्योतिरित्यादिगीताव्याख्याने “अग्न्यादयस्तदभि-
मानिनोदेवा” इति श्रीधरोक्तम् ।
<LEND>
