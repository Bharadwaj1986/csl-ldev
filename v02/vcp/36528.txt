<L>36528<pc>4670,a<k1>भिक्षु<k2>भिक्षु
भिक्षु¦ त्रि० भिक्ष--उन् । १ भिक्षाकारके २ चतुर्थाश्रमे पु० ३ तद्वति
च । तदाश्रमे अधिकारिणश्च आश्रमशब्दे उक्ताः । त-
द्धर्माः नि० सि० उक्ता यथा
“अथ यतिधर्माः प्रातरुत्थाय व्रह्मणस्पते इति जपित्वा
दण्डादीनि मृदञ्च निधाय मूत्रपुरीषयोर्गृहस्थचतुर्गुणं
शौचं कृत्वाचम्य पर्वद्वादशीवर्जं प्रणवेन दन्तधावनं
कृत्वा तेनैव मृदा बहिःकटिं प्रक्षाल्य जलतर्पणवर्जं
स्नात्वा पुनर्जङ्घे प्रक्षाल्य वस्त्रादीनि गृहीत्वा मार्ज-
नान्तं कृत्वा केशवादिनमोन्तनामभिस्तर्पयित्वा ॐ भू-
स्तर्पयामीत्यादि व्यस्तसमस्तव्याहृतिभिर्महर्जनस्तर्पया-
मीति तर्पयेत् । “ॐ भूः स्वाहेति स्वाहाशब्दान्तैः स्वधा-
शब्दान्तैश्चैभिरेव पुनस्तर्पयेदिति केचित् । तत आत्तम्या-
ञ्जलिना प्रणवेन जलमादाय व्याहृतिभिरुद्धृत्य गायत्र्या
त्रिः क्षिप्त्वा गायत्रीं जपेत् । उदिते सूर्य्ये प्रणवेन व्या-
हतिभिर्वार्घ्यं त्रिर्दत्त्वा मित्रस्य चर्षणीत्याद्यैः पूर्वोक्त
सौरीभिरिदं विष्णुस्त्रिर्देवो ब्रह्मजज्ञानमिति चोपस्थाय
सर्वभूतेभ्यो नम इति प्रदक्षिणमावर्त्तते ततो नत्वा “आ-
दित्याय विद्महे सहस्राक्षाय धीमहि । तन्नः सूर्य्यः प्र-
चोदयादिति” त्रिर्जपेत् । एवं त्रिकालं विष्णुपूजां ब्रह्म
यज्ञञ्च कुर्य्यात् । अथ भिक्षा । विधूमे सन्नमुसले व्यङ्गारे
भुक्तवज्जने । काले पराह्णभूयिष्ठे नित्यं भिक्षां यति-
श्वरेत्” इत्युक्ते काले उद्वयमिति चतसृभिरादित्यमुपस्थाय
तनैक्यं ध्यात्वा आकृष्णेनेति प्रदक्षिणं कृत्वा ये ते
पन्थान इति जप्त्वा “योऽसौ विष्ण्वाख्य आदित्ये पुरुषो-
ऽन्तर्हृदि स्थितः । सोऽहं नारायणोदेव इति ध्यात्वा
मणम्य तम्” । त्रितण्डं दक्षिणे त्वङ्गे ततः सन्धाय
बाहुना । पात्रं वामकरे क्षिप्त्वा श्लेषयद्दक्षिणेन त्विति”
बोधायनोक्तदिशा त्रीन् पञ्च सप्त वा गृहान् गत्वा भवत्-
पूर्वं भिक्षां याचित्वा “पूर्णमसि पूर्णं मे भूया” इत्यागन्त्य
शुचिरन्नं प्रोक्ष्य ॐ भूः स्वधा नम इत्यादिव्यस्तसमस्त
[Page4670-b+ 38]
व्याहृदितिभिः सूर्य्यादिदेवेभ्यो भूतेभ्यश्च भूमौ क्षिप्त्वा
भुक्त्वा प्रणवेन षोडश प्राणायामान् कुर्य्यादिति संक्षेपः ।
गौतमव्याख्यायां भृगुः । “यतिहस्ते जलं दत्त्वा भैक्ष्यं
दद्यात् पुनर्जलम् । भैक्ष्यं पर्वतमात्रं स्यात् तज्जलं सा-
गरोपमम्” । अत्र सर्वत्र मूलं माधवापरार्कमदनरत्न-
स्मृत्यर्थसारादौ ज्ञेयम् । कण्वः “एकरात्रं वसेद्ग्रामे
नगरे पञ्चरात्रकम् । वर्षाभ्योऽन्यत्र वर्षासु मासांस्तु
चतुरो वसेत्” । जावालश्रुतौ “शून्यागारे देवगृहतृण-
कुटीवल्मीकवृक्षमूलकुलालशालाग्निहोत्रगृहनदीपुलिन-
गिरिकुहरनिर्झरस्थण्डिलेष्वनिकेतनः” इति । मात्स्ये
“अष्टौ मासान् विहारः स्याद् यतीनां संयतात्मनाम् ।
एकत्र चतुरोमासान् वार्षिकान्निवसेत् पुनः । अवि-
मुक्तपविष्टानां विहारस्तु न विद्यते” । अत्रिः “भिक्षा-
टनं जपं स्नानं ध्यानं शौचं सुरार्चनम् । कर्त्तव्यानि
षडेतानि सर्वथा नृपदण्डवत् । मञ्चकं शुक्लवस्त्रञ्च स्त्री-
कथां लौल्यमेव च । दिवास्वापञ्च यानञ्च यतीनां
पतनानि षट् । आसनं पात्रलोभश्च सञ्चयः शिष्यसंग्रहः ।
दिबास्वापो वृथाजल्पो यतेर्बन्धकराणि षट्” । दक्षः
“नाध्येतव्यं न वस्तव्यं न श्रोतव्यं कथञ्चन । यति-
पात्राणि मृद्वेणुदार्वलाबूमयानि च” । मदमनरत्ने
अत्रिः “पित्रर्थं कल्पितं पूर्वमन्नं देवादिकारणात् । वर्ज-
येत् तादृशीं भिक्षां परबाधाकरीं तथा” । वृहस्पतिः
“न तीर्थवासी नित्यं स्वान्नोपवासपरो यतिः । न चाध्य-
यनशीलः स्यान्न व्याख्यानपरो भवेत्” । एतद्वेदार्थभिन्न-
परम् । अत्रिः “स्नानं सुरार्चनं ध्यानं प्राणायामो बलि-
स्तुतिः भिक्षाटनं जपः सन्ध्या त्यागः कर्मफलस्य च” ।
एते धर्मा मिता० प्रायेणोक्तास्तद्वाक्यञ्चाश्रमशब्दे
दृश्यम् । ४ बुद्धभेदे जटा० ५ श्रावणीक्षुपे राजनि० ।
६ कोकिलाक्षे भावप्र० ७ उपनिषद्भेदे च ।
<LEND>
