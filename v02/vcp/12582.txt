<L>12582<pc>1822,b<k1>कल्पपादप<k2>कल्पपादप
कल्पपादप¦ पु० कर्म्म० राहुशिरोवत् त० स० वा । १ सुर-
तरुभेदे “मृषा न चक्रेऽल्पितकल्पपादपः” नैष० ।
महादानान्तर्गते स्वर्णनिर्म्मितपादपाकारे देये २ द्रव्यभेदे
तद्विधानं हेमा० दा० उक्तं यथा-
“मत्स्य उवाच । “कल्पपादपदानाख्यमतः परमनुत्तमम् ।
महादान प्रवक्ष्यामि सर्व्वपातकनाशनम् । पुण्यं दिन-
[Page1823-a+ 38]
मथासाद्य तुलापुरुषदानवत् । पुण्याहवाचनं कुर्य्या-
ल्लोकेशावाहनं तथा । ऋत्विग्मण्डपसम्भारभूषणाच्छा-
दनादिकम्” । आदिशब्देण कालदेशवृद्धिश्राद्धशिवादि-
पूजागुर्वृत्विग्चतुष्टयवरण--मधुपर्कं--दान--होम--वेदिको-
परिचक्र--लेखनपञ्चवर्ण--वितानपताकातोरणादि, मत्स्य-
पुराणोक्ततुलापुरुषदानवद्वेदितव्यम् । “काञ्चनान्
कारयेद्वृक्षान् नानाफलसमन्वितान् । नानाविहारवस्त्राणि
भूषणानि च कारयेत्” । नानाफलेति, पूंस्त्रीगो-
गज--वाजि--मणि--वज्र--कनक--रजत--भक्ष्यफलादोणि ।
“शक्तितस्त्रिपलादूर्द्धमासहस्रात् प्रकल्पयेत् । अर्द्धात् कॢप्त-
सुवर्ण्णस्य कारयेत् कल्पपादषम् । गुडप्रस्थोपरिष्टाच्च
सितवस्त्रयुगावृतम् । कामदेवमधस्ताच्च सकलत्रं प्रक-
ल्पयेत्” । अर्द्धात् कॢप्तसुवर्ण्णस्येति यथाशक्ति दानार्थकॢप्त-
सुबर्ण्णस्यार्द्धेन ब्रह्मादिप्रतिमासहितं कल्पपादप कुर्य्यात्
द्वितीयमप्यर्द्धं चतुर्द्धा विभज्य एकैकांशेन वक्ष्यमाणस्वस्व-
देवतासहितान् सन्तानादीन् विदध्यात्, गुडप्रस्थोऽत्र
“द्वात्रिंशत्पलिकः प्रस्थः पुराणे परिकीर्त्तित” इति ।
ब्रह्मादिलक्षणमुक्तं ब्रह्माण्डदाने, कामदेवरूपन्तु विष्णु धर्मो-
त्तरात् “कामदेवस्तु कर्त्तव्योरूपेणाप्रतिमो भुवि । अष्ट-
बाहुः प्रकर्त्तव्यः शङ्खपद्मविभूषणः । चापवाणकरश्चैव
समाकुञ्चितलोचनः । रतिः प्रीतिस्तथाशक्तिर्भार्य्याश्चैता-
स्तथोज्ज्वला । चतस्रस्तस्य कर्त्तव्याः पत्न्योरूपमनोहराः ।
चत्वारश्च करास्तस्य कार्य्या भार्य्यास्तनोपगाः । केतुश्च
मकरः कार्य्यः पञ्चवाणमुखोमहानिति” । अधस्तादिति
ब्रह्मादिभिरपि सम्बध्यते । अत्र प्रकृतौ परिमाणाभावात्
पुरुषेच्छया प्रतिमादिपरिमाणानियमः । “सन्तानं पूर्व्व-
वत्तद्वत्तुरीयांशेन कल्पयेत्” तुरीयांशेन, द्वितीयार्द्ध-
चतुर्थांशेनेत्यर्थः । तद्वत्कल्पवृक्षबत्, पञ्चशाखं गुडप्रस्थो-
परिगतं ब्रह्मादिप्रतिमान्वितं कुर्य्यादित्यर्थः । केचित्तु
कामदेवमधस्तात् प्रकल्पयेदितिसन्तानवृक्षे योजयन्ति, तन्मते
तत्प्रतिमैव कर्त्तव्या । “मन्दार दक्षिणे पार्श्वेश्रिया सार्द्धं
घृतोपरि । पश्चिमे पारिभद्रन्तु सावित्र्या सह जीरके ।
सुरभीसंयुतं तद्वन्निवेश्यं हरिचन्दनम् । तुरीयांशेन कुर्वीत
सौम्येन फलसंयुतम्” । श्रोलक्षणमुक्तं ब्रह्माण्डदाने, सावि-
त्रीलक्षणमाह नारदः “पद्मासना च सावित्री साक्षसूत्र-
कमण्डलुः” । सुरभीलक्षणं ब्रह्माण्डपुराणे “सवत्सा
सुरभी, धेनुरारक्ता प्रस्नुतस्तनीति, “सौम्येन, उत्तरेण ।
घृतादीनासपि परिमाणापेक्षायां तद्वदिति वचनात् मलि-
[Page1823-b+ 38]
धानाच्च प्रस्थपरिमाणत्वमवधेयम् । “कौशेयवस्त्रंसंयुक्तानि-
क्षुमाल्यफलान्वितान् । तथाष्टौ पूर्ण्णकलशान् पादुकासन-
भाजनम् । दीपकोपानहच्छत्रचामरासनसंयुतम् । फल-
माल्ययुतं तद्वदुपरिष्टाद्वितानयकम् । तथाष्टादश धान्यानि
समन्तात् परिकल्पयेत्” । अशनभाजनं, भोज्यान्वित-
भाजनं वितानं पञ्चवर्ण्णम् । अथ पूर्व्ववत् पूर्व्वेद्युरवि-
वासनं विधाय श्वोभूते ब्राह्मणवाचनादिपूर्णाहुतिपर्य्यन्तं
कर्म्मशेषं समापयेत् । “होमाधिवासनान्ते च स्नापितो
वेदिपुङ्गवैः । त्रिःप्रदक्षिणमावृत्य मन्त्रमेतमुदीरयेत् ।
नमस्ते कल्पवृक्षाय चिन्तितार्थप्रदायिने । विश्वम्भराय
देवाय नमस्ते विश्वमूर्त्तये । यस्मात् त्वमेव विश्वात्मा
ब्रह्मा स्थाणुर्दिवाकरः । मूर्त्तामूर्त्तपरं वीजमतः पाहि
सनातनः! त्वमेवामृतसर्व्वस्वमनन्तः पुरुषोऽव्ययः । स-
न्तानाद्यैरुपेतः सन् पाहि संसारसागरात्” । अमृता,
देवाः तेषां सर्व्वस्वं, अमृतसर्वस्वम् । “एवमामन्त्र्य तं
दद्यात् गुरवे कल्पपादपम् । चतुर्भ्यश्चापि ऋत्विग्भ्यः
सन्तानादीन् प्रकल्पयेत्” । दानवाक्यमत्र तुलापुरुषोक्त-
मूहनीयं, चतुर्भ्यः प्रकल्पयेदित्येकैकस्मै दद्यादित्यर्थः ।
चतुर्भ्यैतिवचनादत्र चतुर्णामेवर्त्विजां वरणमिति गम्यते
ऋत्विगष्टकपक्षे तु ऋत्विग्भ्य इति ऋत्विग्युग्मेभ्य इत्यर्थः ।
एतस्मिंश्च पक्षे जापकादिभ्योऽन्यैव दक्षिणा दातव्या ।
वेदचतुष्टयापेक्षया चतुःसंख्यत्वमिदमृत्विजामिति केचित् ।
इहापि “प्राप्य तेषामनुज्ञाञ्च तथान्येभ्योपि दापये-
दिति” बोद्धव्यम । दक्षिणानिर्ण्णयश्च पूर्व्ववत् । स्वल्पे-
ष्वेकाग्निवत् कुर्य्याद् गुरवे वाभिपूजनम् । न वित्तशाठ्यं
कुर्वीत न च विस्मयवान् भवेत्” । स्वल्पत्वविवरणमुक्त
ब्रह्माण्डदाने । ततः पुण्याहवाचने कृते वेदिसमीप गत्वा
कृतदेवपूजोयजमानोगुरुश्च पूर्ववदेव देवताविसर्जनं कुर्य्यात् ।
“अनेन विधिना यस्तु महादानं निवेदयेत् । सर्व्वपाप-
विनिर्मुक्तः सोऽश्वमेधफलं लभेत् । अप्सरोभिः परि-
वृतः सिद्धचारणपन्नगैः । भूतान् भव्यांश्च मनुजांस्ता-
रयेद्रोमसंमितान् । स्तूयमानो दिवःपृष्ठे पितृपुत्रप्रपौ
त्रवान् । विमानेनार्कवर्णेन विष्णुलोकं स गच्छति
दिवि कल्पशतं तिष्ठेद्राजराजो भवेत् ततः । नारायण
बलोपेतो नारायणपरायणः । नारायणकथासक्तो ना
रायणपुरं व्रजेत् । यो वा पठेत् सकलकल्पतरुप्रदानं,
यो वा शणोति पुरुषोऽल्पधनः स्मरेद्वा । सोऽपीन्द्रलोक-
मयिगम्य सहाप्सरोभिर्म्मन्वन्तरं वसति पापविमुक्तदेहः” ।
[Page1824-a+ 38]
इति मत्स्यपुराणोक्तकल्पतरुदानविधिः । तत्रैव लिङ्गपुराणे,
“सनत्कुमार उवाच । अथान्यत् संप्रवक्ष्यामि कल्पपाद-
पमुत्तमम् । शतनिष्केण कर्त्तव्यं सर्वशस्यसमन्वि-
तम् “। सर्वशाखाः, सर्वदिगन्तशाखाः । “शाखायां
विधिना कृत्वा मुक्तादाम प्रलम्बितम् । दिव्यैर्म्मरकतैश्चैव
चाङ्कुराणि प्रविन्यसेत्” । दिव्यैः, उत्कृष्टैरित्यर्थः ।
“प्रबालङ्कारयेद्धीमान् प्रबालेन द्रुमस्य च” । प्रबालेन प्रबा-
लङ्कारयेदिति, विद्रुमैर्बालपल्लवान् कारयेत्यदिर्थः । “फलानि
पद्मरागैश्च पारिजातस्य शोभनम् । मूलदण्डञ्च नीलेन
वज्रेण स्कन्धमुत्तमम् । वैदूर्य्येण द्रुमाग्रञ्च पुष्परागेण
मस्तकम्” । स्कन्धादूर्द्ध्वभागो मस्तकं, तदूर्द्धं, द्रुमा-
ग्रम् । “गोमेदकेन वै स्कन्धं सूर्य्यकान्तेन सुव्रतः ।
चन्द्रकान्तेन वा वेदिं द्रुमस्य स्पटिकेन वा ।
वितस्तिमात्र आयामो वृक्षस्य परिकीर्त्तितः । शाखा-
ष्टकसमानञ्च विस्तारञ्चोर्द्धतस्तथा” । शाखाव्यतिरिक्तस्य
वृक्षस्य वितस्तिमात्र उच्छ्रायः कार्य्यः, उर्द्ध्वतस्तथेति,
स्कन्धादूर्द्ध्वमुखी नवमी या मध्यमशाखा तस्या अपि वि-
तस्तिमात्र उच्छ्रायः, शाखाष्टकसमानं विस्तारमिति,
अष्टदिग्मुखीनामष्टशाखानां विस्तारं तिर्य्य ग्व्याप्ति-
वितस्तिमात्रमेव कुर्य्यादित्यर्थः । “तन्मूले स्थापयेल्लिङ्गं
लोकपालसमावृतम् । पूर्व्वीक्तवेदिमध्ये तु मण्डले स्थाप्य
पादपम् । पूजयेद्देवमीशानं लोकपालांश्च यत्नतः । पूर्व-
वज्जपहोमाद्यन्तुलाभारवदाचरेत् । निवेदयेद्द्रुमं शम्भो-
र्ब्राह्मणायाथ वा नृप! । ब्राह्मणेभ्योऽथवा राजा सार्व-
भौमो भविष्यति” । तुलाभारवदाचरेदिति लिङ्गपुरा-
णोक्ततुलापुरुषदानविहितविधिमाचरेदित्यर्थः । कालो-
त्तरे । “फलानान्तु सहस्रेण कल्पयेत् कल्पपादपम् ।
समूलदण्डपत्रञ्च फलपुष्पसमन्वितम् । पञ्चस्कन्धन्तु
संकल्प्य पञ्चानां स्थापयेत् सुधीः । सद्योजातेन मन्त्रेण
देय ग्राह्यं शिवाग्रतः । दिव्यैर्विमानैर्देहान्ते शिवलोके
महीयते । पितरस्तस्य मोदन्ते सत्यलोके महीपते!” ।
इति लिङ्गपुराणो क्तकल्पपादपदानविधिः ।
<LEND>
