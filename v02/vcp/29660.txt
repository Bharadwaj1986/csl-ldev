<L>29660<pc>4141,b<k1>नृपसभ<k2>नृपसभ(भा)
नृपसभ(भा)¦ न० स्त्री नृपाणां सभा “राजामनुष्यपूर्य्येति”
पा० राजपर्य्यायग्रहणात् क्रीवत्वम् । बहूनां नृपाणां
सभायाम् । एकस्य सभायां तु स्त्री । तत्सभाप्रकारश्च
औशनसनीतिपरिशिष्टे १ अ० उक्तो यथा
“राज्ञा राजसभा कार्य्या सुगुप्ता च मनोरमा । त्रि-
कौष्ठैः पञ्चकीष्ठैर्वा सप्तकोष्ठैः सुविस्तृता । दक्षिणोदक्
तथा दीर्धा प्राक प्रत्यग द्विगुणाऽथ वा । त्रिगुणा वा
यथाकाममेकभूमिर्द्विभूमिका । त्रिभूमिका वा कर्त्तव्या
सोपकार्य्याशिरोगृहा । परितः परिकोष्ठेषु वातायन
विरास्त्रिता । पार्श्वकोष्ठात्तु द्विगुणा मध्यकोष्ठेषु वि-
स्तृता । पञ्चमांशाधिकं त्वौच्च्यं मध्यकोष्ठस्य विस्तरात् ।
विस्तारेण समं त्वौच्चत्रं पञ्चमांशाधिकं तु वा । कोष्ठ-
कानां च भूमिं च यदि वा तत्र कारयेत् । द्विभूमिके
पार्श्वकोष्ठे मध्यमं त्वेकभूमिकम् । पृथक्स्तम्भा तु सत्
कोष्ठा चतुर्मार्गानमा शुभा । जलोद्वारादियन्त्रैश्च युता
सुखरयन्त्रकैः । वातप्रेरकयन्त्रैश्च यन्त्रौ कालप्रयो-
धकैः । प्रतिष्टिता च सादर्शैस्तथा च प्रतिरूपकैः ।
एवंविधा राजसभा यन्त्रार्था कार्यदर्शने । तथाविधा-
मात्यसेख्यश्चभ्याधिकृतशालिकाः । कर्चव्याः प्रागुदक्
चितास्तदर्थाश्च पृथक् वृषक् । शतहस्तमिर्ता भूमिं
[Page4142-a+ 38]
त्यक्ता राजगृहात् सदा । उदक् द्विशतहस्ता प्राक् सेना
सन्निवेशनार्थिका । आराद्राजगृहस्यैव प्रजानां निल-
यानि च । सधनिश्रेष्ठिकाननुक्रभतश्च सदा ततः । सम-
न्ताच्च चतुर्दिक्षु विन्यसेच्च ततःपरम् । प्रकृत्यनुप्रकृतयो
ह्याधिकारिगणस्ततः । सेनाधिपपदातीनां गणः सादि
गणस्ततः । साश्वश्च सगजश्चापि गजपालगणस्ततः ।
वृहन्नालिकयन्त्राणि ततः सत्वरगोगणः । ततः खगो-
ल्मिकगणो ह्यारण्यकगणस्ततः । क्रमादेषां गृहाणि
स्युः शोभनानि परे सदा । पान्थशाला ततः कार्य्या
सुगुप्ता सजलाशया । सजातीयगृहाणां च समुदायेन
पङ्क्तितः । निवेशने पुरे ग्रामे प्रागुदक् सुखमेधते ।
सजातिपण्यनिवहैरापणे पण्यवेशनम् । धनिकादिक्रमे-
णैव राजमार्गस्य पार्श्वतः । एवं हि पत्तनं कुर्य्यात् प्रभं
चैव नराधिपः” । तदधिवेशनप्रकारः तत्रैव “सभायां
प्रत्यगर्द्धस्य मध्ये राजासनं भवेत् । दक्षसंस्था वाम-
संस्थाः विशेयुः पार्श्वपृष्ठगाः । पुत्राः पौत्राः भ्रातरश्च
भागिनेयाश्च पृष्ठतः । दौहित्रा दक्षभागास्तु वामसं-
स्थाः क्रमादिमे । पितृव्याः स्वकुलश्रेष्ठाः सभ्याः सेनाधि-
पास्तया । स्वाग्रे दक्षिणभागे तु प्राक्संस्थाः पृथना-
सनाः । मातामहकुलश्रेष्ठा मन्त्रिणो कान्धवास्तथा ।
श्वशुराश्चैव श्यालाश्च वामाशे चाधिकारिणः । वाम-
दक्षिणपार्श्वस्थो जामाता भगिनीपतिः । स्वसदृशस-
मीपे वा स्वार्द्धासनगतः सुहृत् । दौहित्रभागिनेयानां
स्थाने स्युर्दत्तकादयः । भागिनेयाश्च दौहित्राः
पुत्रादिस्थानसंस्थिताः । यथा पिता तथार्चायां समः
श्रेष्ठासने स्थितः । पार्श्वयोरग्रतः सर्वे सेवका मन्त्रिण-
स्तथा । परिवारगणाः सर्वेः सर्वेभ्यः पृष्ठसंस्थिताः ।
स्वर्णदण्डघरौ स्यातां प्रवेशननिवेदकौ । विशिष्टचिह्नधृक्
राजा स्वासने प्रवसेत् स्वके । सुभूषणः सुवसनः कवची
मुकुटान्वितः । स्निग्धास्त्रलग्नशस्त्रस्तु सावधानः
मनाः सदा” ।
<LEND>
