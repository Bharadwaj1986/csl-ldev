<L>19337<pc>2892,a<k1>चन्द्रशेखर<k2>चन्द्रशेखर
चन्द्रशेखर¦ पु० चन्द्रः चन्द्रकला शेखरेऽस्य । १ महादेवे
इन्दुभृच्छब्दे ९३५ पृ० दृश्यम् । “रहस्युपालभ्यत
चन्द्रशेखरः” कुमा० । चन्द्रयुक्तः शेखरोऽस्य । २ पर्व्वत-
भेदे । ३ पौष्यनृपपुत्रे करवीरपुराधीशे नृपभेदे
कालिका पु० ४६ अ० तत्कथा यथा
“ततः पुत्रार्थिनं भूर्प प्रसन्नो वृषभध्वजः । ब्रह्मदत्तफलं
हस्ते कृत्वेदं तमुवाह ह । ईश्वर उवाच । इदं फलं
व्रह्मदत्तं विभज्य नृपते! त्रिधा । भोजयैताः स्वजाया
स्त्वं प्रहृष्टः सुस्थमानसः । ततः प्रवृत्ते भवत एतासु
ऋतुसङ्गने ॥ आथास्यन्ति च गर्भांस्तु भार्य्यास्ते युग-
पन्नृप! । काले प्राप्ते च युगपत् प्रसवो योषितां तव ।
भविष्यति नृपश्रेष्ठ! तदेवं त्वं करिष्यसि । एकस्या
जठरे शीर्षं भार्य्यायास्ते भविष्यति । अपरस्यास्तथा
कुक्षौ मध्यमागो भविष्यति । अधोनाभ्यास्तु यो भागः
सोऽपरस्यां भविष्यति । ततः खण्डत्रयं भूप! यथास्थानं
पृथक पृथक् । योजयिष्यसि पश्चात्ते पुत्र एको मवि-
ष्यति । तस्य शीर्षे चन्द्ररेखा सहजा संभविष्यति ।
तेनैव नाम्ना सा ख्यातिं गमिष्यति च भूपते! ।” इत्यु-
पक्रमे “इत्युक्त्वा स महादेवस्तासां गर्भात् खयं तदा ।
संस्कर्त्तुं जाह्नवीतोयमात्मनः शिरसो न्यधात् । ततःफले
स्वयं देवः प्रविवेश वृषध्वजः । तत्क्षणात् तत्फलं भूतं
त्रिभाग स्वयमेव ह । पौष्यस्तत्फलमादाय मुदितः
सह भार्य्यया । प्रययौ मन्दिरं हृष्टोह्यनुज्ञाप्य वृष-
ध्वजम् । ततः समुचिते काले प्राप्ते ताभिस्तु भक्षितम् ।
तत् फलं नृपशार्द्दूलात् गर्भाश्चाप्याहिताःशुभाः । सम्पूर्णे
गर्भकाले तु गर्भेभ्यः समजायत । खण्डत्रयं पृथक्
राजा यथा भर्गेण भाषितम् । तच्च खण्डत्रयं पौष्यो
यथास्थानं नियोज्य चं । एकं पिण्डं चकाराशु तत्र
पुत्रो व्यजायत । तस्य शीर्षे तदा राजन् सहजेन्दुकला
शुभा । विरराज यथा स्वच्छा शरत्काले कला विधोः ।
तं सर्वलक्षणोपेतं पीनोरस्कं सुनासिकम् । सिंह-
ग्रीवं विशालाक्षं दीर्घायतभुजं तदा । दृष्ट्वा पौष्यो
ऽथ भार्य्याभिस्तिसृभिः सह संमुदम् । लेभे दरिद्रः
सत्कोषं प्राप्येव विपुलं ततः । तस्य ढामाकरोद्राजा
ब्राह्मणैः स्वैः पुरोहितैः । चन्द्रशेखर इत्येवं कान्त्या
चन्द्रम सा समः । ववृधे स महामागः प्रत्यहं चात्य-
राच । कलाभिरिव तेजस्वी शरदीव निशाकरः ।
एवं तिसृणामम्बानां गर्भे जातो यतोहरः । अतस्त्र्य-
[Page2892-b+ 38]
म्बकनामाऽभूत् प्रथितो लोकदेवयोः” इत्युपक्रमे
“सर्व्वां क्षितिं वशे चक्रेऽमात्यैः स चन्द्रशेखरः ।
सार्वभौमो नृपोभूत्वा राजभिः परिषेवितः । अमरै
रिव देवेन्द्रो विजहार श्रिया युतः । एवं पौष्यसुतो
भूत्वा त्र्यम्बकः प्राप्य निर्वृतिम् । ब्रह्मावर्त्ताह्वये रम्ये
करवीराह्वये पुरे । दृशद्वतीनदीतीरे राजा भूत्वा मुमोद
ह” । “ऊनविंशतिवर्ण्णाङ्घ्रिः सिद्धिदश्चन्द्रशेखरः । कथितः
केन्दुके ताले भवेत् शृङ्गारवीरयोः” संगी० दा० उक्ते
४ ध्रुवकभेदे । ५ चट्टलदेशस्थमहापीठे ६ तत्रस्थे भैरवभेदे
“चट्टले दक्षबाहुर्मे भैरवश्चन्द्रशेखरः । व्यक्तरूपा भगवती
भवानी तत्र देवता” । “विशेषतः कलियुगे वसामि
चन्द्रशेखरे” तन्त्रचूडामणिः ।
<LEND>
