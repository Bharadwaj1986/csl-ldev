<L>10604<pc>1465,b<k1>एकत<k2>एकत
एकत¦ पु० पिष्टलिप्तपात्रीप्रक्षालनजलनिनयनेद्देश्ये १ देवभेदे ।
<>तस्योत्पत्तिकथा यज्ञांशभागित्वकथा च शत० ब्रा० १,
<>२, ३, १, दर्शिता यथा । “चतुर्धा विहितोह वा अग्रेऽ-
<>ग्निरास । स यमग्रेऽग्निं होत्राय प्रावृणत स प्रैवाध-
<>न्वद्यं द्वितीयं प्रावृणत स प्रैवाधन्वद्यं तृतीयं प्राबृणत
<>स प्रैवाधन्वदथ योऽयमेतर्ह्यग्निः स भीषा निलिल्ये सो-
<>ऽपः प्रविवेश तं देवा अनुविद्य सहसैवाद्भ्य आनिन्युः
<>सोऽपोऽभितिष्ठेवावष्ठ्यूताः स्थ या अप्रपदनं स्थ याभ्यो
<>वोमामकामं नयन्तीति तत आप्त्याः सम्बभूवुस्रितोद्वित
<>एकतः । तैन्द्रेण सह चेरुः यथेदं ब्राह्मणो राजान-
<>मनुचरति स यत्र त्रिशीर्षाणं त्वाष्ट्रं विश्वरूपं जघान
<>तस्य हैतेऽपि बध्यस्य विदाञ्चक्रुः शश्वद्वैनं त्रित एव
<>जघानात्यह तदिन्द्रोऽमुच्यत देवो हि सः । त उ हैत
<>ऊचुः । उपैवेमएनो गच्छन्तु येऽस्य बध्यस्यावेदिषु
<>रिति किमिति यज्ञ एवेषु मृष्टामिति तदेष्वेतद्यज्ञो मृष्टे य
<>देभ्योः पात्रीनिर्णेजनमङ्गुलिप्रणेजनं निनयन्ति ।
<>त उ हास्या ऊचुः । अत्येव वयमिदमस्मत् परी नयामेति
<>कमभीति य एवादक्षिणेन हविषा यजाता इति तस्मा-
<>न्नादक्षिणेन हविषा यजेताप्त्येषु ह यज्ञो मृष्ट आप्त्या
<>उ ह तस्मिन् मृजते, यो दक्षिणेन हविषा यजते ।
<>ततो देवाः, एतां दर्शपूर्णमासयोर्दक्षिणामकल्पयन् यद-
<>न्वाहार्यं नेददक्षिणं हविरसदिति तन्नाना निनयति तथै-
<>भ्योऽसमदं करोति तदभि तपति तथैषां शृतं भवति स
<>निनयति त्रिताय त्वा द्विताय त्वैकताय त्वेति” “यं हो-
<>तृकर्मणे प्रावृणत ते देवा इत्यर्थः । प्राधन्वत् प्रागच्छदम्रियत
<>धवि गमने । भीषा पूर्वाग्निवन्मरणभयेन निलीनोऽन्तर्हितो
<>बभूव । ष्ठिवु मिरसने । अप्रपदनमनाशयभूताः । वः
<>पञ्चम्यर्थे चतुर्थी युष्मत् सकाशात् । ततो निष्ठीवनलक्षण-
<>वीर्य्यधारणात्ताभ्यीऽद्भ्यः सकाशात् । यथेदानीं ब्राह्मणः
<>पुरोहितः । तं बध्यं बधार्हं ज्ञातवन्तः । अनन्तरं चैनं वि-
<>श्वरूपं त्रित एवेन्द्रसाहाय्यार्थं जघाम इन्द्रश्च तद्धननजनि-
<>तात् पापादति मुक्तोऽभवत् यस्मात्स इन्द्रो देवः अतोऽस्मिन्
<>पापसंश्लेषो न युक्त इत्यर्थः । ते लौकिकाजना विश्व-
<>रूपहननानन्तरमेतदूचुः । एषु त्रितादिषु यद्विश्वरूप-
<>बधजनितमेनस्तद्यज्ञो मृजीत शोषयेदिति अत एतत् एतेन
<>पात्रीनिर्णेजनादिनिनयनेन एषु तदेनो यज्ञः संशोष-
<>यति तस्मादवहननपेषणादिजनितस्यैनसो रूपं पा-
[Page1466-a+ 38]
<>त्र्यादिनिर्णेजनमाप्त्येभ्यो निनेतव्यमित्यर्थः । वयम-
<>पीदमेनः परःपरस्तादन्यत्राधारान्तरे अन्यत्रास्मते नयाम
<>अन्वाहरति यज्ञसम्बन्धि दोषजातं परिहरत्यनेनेति अन्वा-
<>हार्य्योनाम ऋत्विग्भ्यो देय ओदनः । निनीतमुदक-
<>मङ्गारेण प्रतपति” भा० ।
<>“त्रिताय त्वा, द्विताय त्वा, एकताय त्वा” यजु० १, २, ३,
<>“पात्र्यङ्गुलप्रक्षालनोदकं त्रिताय त्रितनाम्ने देवाय
<>त्वा त्वां निनयामीति, तथा द्विताय त्वा निनयामि, तथा
<>एकताय त्वा निनयामि इति व्याख्याय शत० ब्राह्मणोक्ता
<>कथा संक्षेपेण दर्शिता यथा “पूर्व्वं कुतश्चित् कार-
<>णात् भीतोऽग्निरपः पाविशत्ततोदेवास्तं ज्ञात्वा जगृहु-
<>स्तदाग्निना वीर्य्यमप्सु मुक्तं तत आप्त्या उत्पन्नाः त्रित-
<>द्वितैकतसंज्ञास्ते देवैः सह चरन्तो यज्ञेपात्राप्रक्षालनजलल-
<>क्षणं भागं लेभिरे” इति वेददी० । “तदुदकनयनप्रकारः”
<>कात्या० २, ५, २५, दर्शितो यथा “पात्र्यङ्गुलिप्रक्षालन-
<>माप्त्येभ्यो निनयत्यभितप्य प्रत्यगसंस्यन्दमानं त्रिताय त्वेति
<>प्रतिमन्त्रम्” सू० “पिष्टलिप्तपात्रीप्रक्षालनं पिष्टलिप्ताङ्गु-
<>लिप्रक्षालनम् चाभितप्य पात्रीस्थमेव ज्वलतोन्मुकेन
<>तापयित्वा प्रत्यक्संस्थमस्यन्दमानं परस्परसङ्गतिमप्राप्नु
<>वदाप्त्येभ्यो देवभूतेभ्यो निनयति स्विष्टकृद्वदेवोभयरूपमेतत्
<>कर्म प्रतिपत्तिरूपमपूर्व्वोत् पादकञ्च । तेन द्रव्यविनाशेऽपि
<>स्विष्टकृद्वच्च द्रव्यान्तरेणापि निनयनं कर्त्तव्यम् । अपरे तु
<>द्रव्यप्रधानत्वात् तद्विनाशे नोत्पत्तिमिच्छन्ति” कर्कः । ब्रह्म-
<>णोमानसपुत्रे २ ऋषिभेदे “प्रजापतिसुताश्चात्र सदस्याश्चाभवं
<>स्त्रयः । एकतश्च द्वितश्चैव त्रितश्चैव महर्षयः” “द्वितै-
<>कतत्रिताश्चोचुस्तदा चित्रशिण्डिनम्” “वयं हि ब्रह्मणः
<>पुत्रामानसाः परिकोर्त्तिताः” भा० शा० ३३८ अ०
<>स एव वरुणस्यर्त्विक्सप्तकान्तर्गतः तत्र प्रमाणम् ऋतेयुशब्दे
<>भा० अनु० १५० अध्यायस्थवाक्यमुदाहृतम् ।
<LEND>
