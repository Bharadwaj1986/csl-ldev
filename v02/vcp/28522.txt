<L>28522<pc>4042,b<k1>नायिका<k2>नायिका
नायिका¦ स्त्री नी--ण्वुल् कापि अत इत्त्वम् । १ प्रापिकायां
स्त्रियां २ शृङ्गाररसालम्बनभूतायां स्त्रियां च तद्भेदादि
सा० द० उक्तं यथा
“अथ नायिका त्रिविधा स्वाऽन्या साधारणस्त्रीति ।
नायकसामान्यगुणैर्भवति यथासम्भवैर्युक्ता । विनयार्जवा-
दियुक्ता गृहकर्मपरा पतिव्रता स्वीया । साऽपि कथिता
त्रिविथा मुग्धा मध्या प्रगल्भेति । प्रथमावतीर्णयौवनभ-
दनविकारा रतौ वामा । कथिता मृदुश्च माने समधिकल-
ज्जावती मुग्धा । मध्या विचित्रसुरता प्ररूढस्मरयौवना ।
ईषत्प्रगल्भवचना मध्यमव्रीडिता मता । स्मरान्धा नाढ-
तारुण्या समस्तरतकोविदा । भावोन्नता दरव्रीडा
प्रगल्भाऽऽक्रान्तनायका । ते धीरा चाप्यधीरा च धीरा-
धीरेति षडिविधे । प्रियं सोत्प्रासवक्रोक्त्या मध्या-
धीरा दहेद्रुषा । धीराधीरा तु रुदितैरधीरा परुषो-
क्तिभिः । प्रगल्भा यदि धीरा स्याच्छन्नकोपाकृतिस्तदा ।
उदास्ते सुरते तत्र दर्शयन्त्यादरान् बहिः । धीराधीरा
तु सोल्लुण्ठभाषितैः खेदयेदमुम् । तर्जयेत्ताडयेदन्या
प्रत्येकं ता अपि द्विधा । कनिष्ठज्येष्ठरूपत्वान्नायक
प्रणयं प्रति । मध्याप्रगल्भयोर्भेदास्तस्माद्द्वादश की-
र्त्तिताः । मुग्धा त्वेकैव तेन स्युः स्वीयाभेदास्त्रयोदश ।
परकीया द्विधा प्रोक्ता परोदा कन्यका तथा । यात्रादि-
निरताऽन्योढा कुलटा गलितत्रपा । कन्या त्वजातो
पयमा सलज्जा नवयौवना । धीरा कलाप्रगल्भा स्या-
द्वेश्या सामान्यनायिका । निर्गुणानपि न द्वेष्टि न
रज्यति गुणिष्वपि । वित्तमात्रं समालोक्य सा रामं दर्श-
येद् बहिः । काममङ्गीकृतमपि परिक्षीणधनं नरम् ।
मात्रा निष्क्रामयेदेषा पुनःसन्धानकाङ्क्षया । तस्कराः
पण्ड्रकामूर्खाः सुखप्राप्तधनास्तथा । सिङ्गिनश्छन्नका-
माद्या आसां प्रायेण वल्लभाः । एषापि मदमायत्ता
क्वापि सत्यानुरागिणी । रक्तायां वा विरक्तायां रतमस्यां
सुदुर्लभम् । अवस्थाभिर्भवन्त्यष्टावेताः षोडशभेदिताः ।
स्वाधीनभर्तृका तद्वत् खण्डिताऽथाभिसारिका । कल-
[Page4043-a+ 38]
हान्तरिता विगसब्धा प्रोषितमर्तृका । अन्या वासक-
सज्जा स्याद्विरहोत्कण्ठिता तथा । कान्तोरतिगुणाकृष्टो
म जहाति यदन्तिकम् । विचित्रविभ्रमासक्ता सा स्यात्
स्ताघीनभर्तृका । पार्श्वमेति प्रियो यस्या अन्यसम्मो-
नचिह्नितः । सा खण्डितेति कथिता धीरैरीर्ष्याकषा-
यिता । अभिसारयते कान्तं या मन्मथवशंवदा ।
स्वयं वाऽभिसरत्येषा धीरैरुक्ताऽमिसारिका । चाटु-
कारमपि प्राणनाथं रोषादपास्य या । पश्चात्तापमवाप्नोति
कलहान्तरिता तु सा । प्रियः कृत्वापि सङ्केतं यस्या ना-
याति सन्निधिम् । विप्रलब्धा तु सा ज्ञेया नितान्तमवमा-
निता । नानाकार्य्यवशाद् यस्या दूरदेशं गतः पतिः ।
सा मनोभवदुःखार्त्ता भवेत् प्रोषितभर्तृका । कुरुते मण्डनं
यस्याः सज्जिते वासवेश्मनि । सा तु वासकसज्जा स्याद्वि-
दितप्रियसङ्गमा । आगन्तुं कृतचित्तोऽपि दैवान्नायाति
यत्प्रियः । तदनागमदुःखार्त्ता विरहोत्कण्ठिता तु सा ।
इति साष्टविंशतिशतमुत्तममध्यमाधमस्वरूपतः । चतर-
धिकाशीतियुतं शतत्रयं नायिकाभेदानां स्यात्” ।
३ देव्याः शक्तिभेदे “ततोऽष्ट नायिका देव्याः यत्नतः परि-
पूजयेत् । उग्रचण्डां प्रचण्डां च चण्डोग्रां चण्डना-
यिकाम् । अतिचण्डां च चामुण्डां चण्डां चण्डवतीं
तथा” ब्रह्मवै० प्रकृतिख० ६० अ० । ४ कस्तूरीभेदे “चूर्णा-
कृतिस्तु खरिका तिलका तिलाभा कौलत्थवीजसदृशी च
कुलत्थिकाख्या । स्थूला ततः कियदियं किल पिण्डिका
स्यात्तस्याश्च किञ्चिदधिकापि च नायिकैषा” राजनि० ।
<LEND>
