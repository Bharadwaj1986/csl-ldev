<L>42628<pc>4982,a<k1>व्यभिचारिन्<k2>व्यभिचारिन्
व्यभिचारिन्¦ पु० वि + अभि + चर--णिनि । १ अलङ्कारोक्ते
रसप्रादुर्भवाङ्गे निर्वेदादौ सञ्चारिभावे तल्लक्षणभेदा-
दिकं सा० द० उक्तं यथा “विशेषादाभिमुख्येन चरन्तो
व्यभिचारिणः । स्थायिन्युनग्ननिरंग्नास्त्रयस्त्रिंशत्तु
तद्भिदाः । निर्वेदावेगदैन्यश्रममदजडता औग्र्यमौहौ
विबोधः स्वप्नाषस्मारगर्वामरणमलसतामर्षनिद्राव हित्थाः ।
ओत्सुक्योन्मादशङ्का स्मृतिमतिसहिता व्याधिसन्त्रास-
लज्जा हर्मासूयाविषादाः सधृतिचपलता ग्लानिचि
न्तावितर्काः” इति विभज्य लक्षिता यथा “तत्त्वज्ञानापदी-
र्ष्यादेर्निर्वेदः १ स्वावमानना । दैन्यचिन्ताश्रुनिश्वासवैवर्ण्यो-
च्छसितादिकृत् । आवेगः २ सम्भ्रमस्तत्र वर्षजे पीडिताङ्गता ।
उत्पातजे स्रस्तताङ्गे धूमाद्याकुलताग्निजे । राजविद्र-
वजादेस्तु शस्त्रनागादियोजनम् । गजादेःस्तम्भकम्पादिः
पांश्वाद्याकुलतानिलात् । इष्टाद्धर्षाः शुचोऽनिष्टाज्ज्ञे-
याश्चान्ये यथायथम् । दौर्गत्याद्यैरनौजस्यं दैन्यं ३ मलि-
न तादिकृत् । खेदोरत्यध्वगत्यादेः श्वासनिद्रादिकृच्छ्रमः ४ ।
सम्मोहानन्दसम्भेदो मदो ५ मद्योपयोगजः । अमुना
चोत्तमः शेते मध्या हसति गायति । अधमप्रकृतिश्चापि
परुषं वक्ति रोदिति । अप्रतिपत्तिर्जडता ६ स्यादिष्टा-
निष्टदर्शनश्रुतिभिः । अनिमिषनयननिरीक्षणतूष्णींभा-
वादयस्तत्र । शौर्य्यापराधादिभवं मवेच्चण्डत्वमुग्रता ७ ।
तत्र स्वेदा शिरःकम्पतर्जनाताडनादयः । मोहो ८ विचि-
त्तता भीतिदुःखावेगानुचिन्तनैः । घूर्णनामात्रपतनभ्रम-
णादर्शनादिकृत् । निद्रापगमहेतुभ्यो विबोध ९ श्चेतनागमः ।
जृम्भाङ्गभङ्गनयनमीलनाङ्गावलोककृत् । स्वप्नो १० निद्रा-
मुपेतस्य विषयानुभवस्तु यः । कोपावेगभयग्लानिसुख-
दुःखादिकारकः । मनःक्षेपस्त्वपस्मारो ११ ग्रहाद्याकेशना-
दिन्नः । भूपातकम्पप्रस्वेदफेनलालादिकारकः । गर्वो १२
मदः प्रभावश्रीविद्यासत्कुलतादिजः । अवज्ञासविला-
लाङ्गदर्शनाविनयादिकृत् । शराद्यैर्मरणं १३ जीवत्यागोऽ-
ङ्गपतनादिकृत् । आलस्यं १४ श्रमगर्भाद्यैर्जाड्यं जृम्भा-
क्षुतादिकृत् । निन्दाक्षेपापमानादेरमर्षो १५ ऽभिनिवि-
ष्टता । नेत्ररागशिरःकम्पभ्रू भङ्गोत्तर्जनादिकृत् । चेतः-
[Page4982-b+ 38]
सम्मीलनं निद्रा १६ श्रमक्लममदादिजम् । जृम्भाक्षिमी-
लनोच्छासगात्रभङ्गादिकारकम् । भयनीरवलज्जादेर्हर्षा-
द्याकारगुप्तिरवहित्था १७ । व्यापारान्तरसक्त्यन्यथाभा-
षणविलोकनादिकरी । इष्टानवाप्ते रौत्सुक्यं १८ कालक्षे-
पासहिष्णुता । चित्ततापत्वरास्वेददीर्घनिश्वसितादिकृत् ।
चित्तसम्मोह उन्मादः १९ कामशोकभयादिभिः । अस्था-
नहासरुदितगीतप्रलपनादिकृत् । परक्रौर्य्यात्मदोषाद्यैः
शङ्का २० ऽनर्थस्य तर्कणम् । वैवर्ण्यकम्पवैस्वर्य्यपार्श्वालो-
कास्यशोषकृत् । सदृशज्ञानचिन्ताद्यैंर्भ्रूसमुन्नमनादिकृत् ।
स्मृतिः २१ पूर्वानुभूतार्थविषयज्ञानमुच्यते । नीतिमार्गा-
नुसृत्यादेरर्थनिर्द्धारणं मतिः २२ । स्मेरता धृतिसन्तोषौ
बहुमानश्च तद्भवाः । व्याधि २३ र्ज्वरादिर्वाताद्यैर्भूमीच्छो-
त्कम्पनादिकृत् । निर्घातविद्युदुल्कादैस्त्रासः २४ कम्पा-
दिकारकः । धार्ष्ट्याभावो व्रीडा २५ वदनानमनादिकृद्
दुराचारात् । हर्ष २६ स्त्विष्टाव्याप्तेर्मनःप्रसादाऽश्रुग-
द्गदादिकरः । असूया २७ ऽन्यगुणर्द्धीनामौद्धत्यादसहि-
ष्णुता । दोषोद्वोषभ्रूविभेदावज्ञाक्रोधेङ्गितादिकृत् ।
उपायाभावजन्मा तु विषादः २८ सत्त्वसङ्क्षयः । निः-
श्वासोच्छासहृत्तापसहायान्वेषणादिकृत् । ज्ञानाभीष्टा-
गमाद्यैस्तु सम्पूर्णस्पृहता धृतिः २९ । सौहित्यवचनोल्ला-
ससहासप्रतिभादिकृत् । मात्सर्य्यद्वेषरागादेश्चापल्यं ३०
त्वनवस्थितिः । तत्र भत्र्सनपारुष्यस्वच्छन्दाचरणादयः ।
रत्यायासमनस्तापक्षुत्पिपासादिसम्भवा । ग्लानि ३१ र्गिष्प्रा-
णताकम्पकार्श्यानुत्साहतादिकृत् । ध्यानं चिन्ता ३२
हितानाप्तेः शून्यताश्वासतापकृत् । तर्को ३३ विचारः
सन्देहाद् भ्रूशिरोऽङ्गुलिनर्त्तकः । रत्यादयोऽप्यनियते
रसे स्युर्व्यभिचारिणः । शृङ्गारवीरयोर्हासो वीरे
क्रोधस्तथा मतः । शान्ते जुगुप्सा कथिता व्यभिचारि-
तया पुनः । इत्याद्यन्यत्समुन्नेयं स्वयम्भावितबुद्धिभिः” ।
न्यायोक्ते २ व्यभिचाररूपदोषवति हेतुपदार्थे च । ३ प-
रपुरुषगामिन्यां स्त्रियां स्त्री ङीप् । “हृताधिकारां
मलिनां पिण्डमात्रोपजीविनीम् । परिभूतामधः-
शय्यां वासयेद्व्यभिचारिणीम्” । “सोमः शौचं ददौ
तासां गन्धर्वश्च शुभां गिरम् । पावकः सर्वभ-
क्षत्वं मेध्या वै योषितो ह्यतः” इति तु स्त्रीसामा-
न्यविषयम् । “व्यभिचारादृतौ शुद्धिर्गर्भे त्यागो विधी-
यते । गर्भभर्तृवधे तासां तथा महति पातके” ग-
रुडे ९५ अ० । तस्याः परित्यागादि हेतुमाह हारीतः
[Page4983-a+ 38]
“गर्भिणीमधोवर्णगां शिष्यसुतगामिनीं पापव्यसनासक्तां
धनधान्यक्षयकरीं वर्जयेत्” । यमः “स्वच्छन्दगा हि
या नारी तस्यास्त्यागो विधीयते । न चैव स्त्रीवधः
कार्य्यो न चैवाङ्गवियोजनम्” । वृहस्पतिः “हीनव
र्णोपभुक्ता या त्याज्या बध्यापि वा भवेत्” । विशेषयति
मिताक्षरायां स्मृतिः “ब्राह्मणक्षत्रियविशां भार्य्याः
शूद्रेण सङ्गताः । अप्रजास्ताविशुद्ध्यन्ति प्रायश्चित्तेन ने-
तराः” । एतत् बलात्कारविषयम् उद्वा० त० ।
<LEND>
