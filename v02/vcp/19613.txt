<L>19613<pc>2912,a<k1>चात्वाल<k2>चात्वाल
चात्वाल¦ पु० चत--वालञ् । १ यज्ञकुण्डे २ दर्भे ३ उत्ताने
४ उत्कटे च विश्वः ४ उत्तरवेद्यङ्गे मृत्स्तूपे ५ तत्कृतावटे
च “चात्वालोत्करावन्तरेण सञ्चरः” का० श्रौ० १ । ३: ४२ ।
“चात्वालश्च उत्करश्च चात्वालोत्करौ तौ अन्तरेण
तयोरन्तरालेन सर्वेषां विहितकार्यार्थं संचरः गमना-
गमनमार्गोभवति । अयं च सोत्तरवेदिकेषु वरुणप्रघा-
समहाहविःपशुसोमेषु ज्ञेयः चात्वालस्यैष्येव सत्त्वात्
सोत्तरवेदिकेषु सर्वेष्वनेनैव मार्गेण गमनागमने कार्ये” कर्कः ।
“तच्चात्वालं परिलिखति सा चात्वालस्य मात्रा नात्र
मात्रास्ति यत्रैव स्वयं मनसा मन्येताग्रेणोत्करं तच्चात्वालं
परिलिखेत्” शत० ब्रा० ३ । ५ । १ । २६ । “सा चात्वालस्य
मात्रा यैवोत्तरवेदैरुक्ता सैवेत्यर्थः चात्वालखननोत्पन्न-
यैव मृदोत्तरवेदिकरणात्” भा० ।
“चात्वालं चात्वालवत्सु” आश्व० श्रौ० १ । १ । ६ । “चात्वा-
लोनामावटः पशुसोमादिष्वस्ति येषु उत्तरवेद्यर्थं यत्र
मृत् खात्वाह्रियते तद्वत्सु” ना० रा० उक्तेः उत्तरा-
वेद्यर्थमृदाहरणजातावटएव चात्वाल इति गम्यते ।
<LEND>
