<L>10745<pc>1519,b<k1>एकायन<k2>एकायन
एकायन¦ त्रि० एकमयनं विषयोऽवलम्बनं वा यस्य । १ विषया-
न्तरव्यावृत्तचित्ते एकाग्रमनस्के २ एकाबलम्बने च ।
“तानि वा एतानि संकल्पैकायनानि संकल्पप्रतिष्ठितानि”
छा० उ० । एकमयनमबलम्बनीयं यस्य । ३ एकाबलम्बनीये
त्रि० । “एवमेकायनं धर्ममाहुर्वेदविदोजनाः” भा० शा०
७८७२ श्लो० । एकस्यायनं गतिर्यत्र । ४ एकमात्र-
गमनयोग्ये त्रि० “भ्रातरं भोमसेनन्तु विज्ञाय हनुमान्
कपिः । दिवङ्गमं रुरोधाथ मार्गं भीमस्य कारणात् ।
अनेन हि पथा मा वै गच्छेदिति विचार्य्य सः । आस्त
एकायने मार्गे कदलीखण्डमण्डिते । भ्रातुर्भीमस्य रक्षा-
र्थम्” भा० व० १४६ अ० । कर्म्म० । ५ एकस्थाने न० ।
“यः स्यादेकायने लीनस्तूष्णीं किञ्चिदचिन्तयन्” भा०
अनु० ५३२ श्लो० ।
<LEND>
