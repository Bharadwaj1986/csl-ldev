<L>22190<pc>3237,a<k1>तमस्<k2>तमस्
तमस्¦ न० तम--करणादौ--असुन् । त्रिगुणात्मकप्रधानस्व गुणभेदे
[Page3237-b+ 38]
<>“सत्वं रजस्तम इति प्रकृतेर्गुणास्तैः” भाग० १ । ४ ।
<>भा० आश्वमेधिकपर्वणि तस्य कार्य्यभेदादिकमुक्तं यथा
<>“ब्रह्मोवाच । तदव्यक्तमनुद्रिक्तं सर्वव्यापि ध्रुवं स्थिरम् ।
<>नवद्वारं पुरं विद्यात् त्रिगुणं पञ्चधातुकम् । एका
<>दशपरिक्षेपं मनोव्याकरणत्मकम् । बुद्धिस्वामिकमित्ये-
<>तत्पुरमेकादशं भवेत् । त्रीणि स्रोतांसि यान्यस्मिन्ना-
<>प्यायन्ते पुनः पुनः । प्राणेभ्यस्तिस्र एवैताः प्रवर्त्तन्ते
<>गुणात्मिकाः । तमो रजस्तथा सत्त्वं गुणानेतान्
<>प्रचक्षते । अन्योन्यमिथुनाः सर्वे तथाऽन्योन्यानु-
<>जीविनः । अन्योन्यापाश्रयाश्चापि तथाऽन्योन्यानु-
<>वर्त्तिनः । अन्योन्यव्यतिषक्ताश्च त्रिगुणाः पञ्च धातवः ।
<>तमसो मिथुनं सत्त्वं सत्त्वस्य मिथुनं रजः । रजस-
<>श्चापि सत्त्वं स्यात् सत्त्वस्य मिथुनं तमः । नियम्यते
<>तमो यत्र रजस्तत्र प्रवर्त्तते । नियम्यते रजो यत्र
<>सत्त्वं तत्र प्रवर्तते । नैशात्मकं तमो विद्यात् त्रिगुणं
<>मोहसंज्ञितम् । अधर्मलक्षणञ्चैव नियतं पापकर्मसु ।
<>प्रवृत्त्यात्मकमेवाहुः रजः पर्य्यायकारकम् । प्रवृत्तं
<>सर्वभूतेषु दृश्यमुत्पत्तिलक्षणम् । प्रकाशः सर्वभुतेषु लाघवं
<>श्रद्दधानता । सात्त्विकं रूपमेवन्तु लाघवं साधु-
<>सम्मितम् । एतेषां गुणतत्त्वानि वक्ष्यन्ते तत्त्वहेतुभिः ।
<>समासव्यासयुक्तानि तत्त्वतस्तान्निबोधत । संमोहो-
<>ऽज्ञानमत्यागः कर्मणामविनिर्णयः । स्वप्नः स्तम्भो भयं
<>लोभः शोकः स्वकृतदूषणम् । अस्मृतिश्चाविपाकश्च
<>नास्तिक्यं भिन्नवृत्तिता । निर्विशेषत्वमन्धत्वं जथन्यगुण-
<>वृत्तिता । अकृते कृतमानित्वमज्ञाने ज्ञानमानिता ।
<>अमैत्री विकृतीभावोह्यश्रद्धा मूढभावना । अनार्ज्जव-
<>मसङ्गत्वं कर्म पापमचेतना । गुरुत्वं सन्नभावत्वमव-
<>शित्वमवाग्गतिः । सर्व एते गुणावृत्तास्तामसाः संप्र-
<>कीर्त्तिताः । ये चान्ये विहिताभावा लोकेऽस्मिन्
<>भावसंज्ञिताः । तत्र तत्र नियम्यन्ते सर्वे ते तामसा
<>गुणाः । परिवादकथा नित्यं नित्यं ब्राह्मण
<>निन्दकाः । अत्यागश्चाभिमानश्च मोहो मन्युस्तथाऽ
<>क्षमा । मत्सरश्चैव भूतेषु तामसं वृत्तमिष्यते । वृथा-
<>रम्भा हि ये केचिद्वृथादानानि यानि च । वृथा
<>भक्षणमित्येतत् तामसं वृत्तमिष्यते । अतिवादोऽ-
<>तितिक्षा च मात्सर्य्यमतिमानिता । अश्रद्दधानता-
<>चैव तामसं वृत्तमिष्यते । एवंविधाश्च ये केचिल्लोके-
<>ऽस्मिन् पापकर्मिणः । मनुष्या भिन्नमर्य्यादास्ते सर्वे
[Page3238-a+ 38]
<>तामसाः स्मृताः । तेषां योनिं प्रवक्ष्यामि नियताः
<>पापकर्मिणाम् । अवाङ्निरयभावाय तिर्य्यङ्निरय-
<>गामिनः । स्थावराणि च भूतानि पशवो वाहनानि
<>च । क्रव्यादा दन्दशूकाश्च कृमिकीटविहङ्गमाः ।
<>अण्डजा जन्तवश्चैव सर्वे चापि चतुष्पदाः । उन्मत्ता
<>वधिरामूका ये चान्ये पापरोगिणः । मग्नास्तमसि
<>दुर्वृत्ताः स्वकर्मकृतलक्षणाः । अवाक्स्रोतस इत्येते
<>मग्नास्तमसि तामसाः । तेषामुत्कर्षमुद्रेकं वक्ष्या-
<>म्यहमतः परम् । यथा ते सुकृतान् लोकान् लभन्ते
<>पुण्यकर्मिणः । अन्यथा प्रतिपन्नास्तु विवृद्धा ये च
<>कर्मिणः । स्वकर्मनिरतानाञ्च ब्राह्मणानां शुभै-
<>षिणाम् । संस्कारेणोर्द्ध्वमायान्ति यतमानाः सलो-
<>कताम् । स्वर्गे गच्छन्ति देवानामित्येषा वैदिकी श्रुतिः ।
<>अन्यथा प्रतिपन्नास्ते विबुद्धाः स्वेषु कर्मसु । पुनरा-
<>वृत्तिधर्म्माणस्ते भवन्तीह मानुषाः । पापयोनिं
<>समापन्नाश्चाण्डालामूकचूचुकाः । वर्णान् पर्य्यायश-
<>श्चापि प्राप्नुवन्त्युत्तरोत्तरम् । शूद्रयोनिमतिक्रम्य ये
<>चान्ये तामसा गुणाः । स्रोतोमध्ये समागम्य
<>वर्तन्ते तामसे गुणे । अभिष्वङ्गस्तु कामेषु महामोह
<>इति स्मृतः । ऋषयो मुनयो देवानुह्यन्तेऽत्र सुखेप्-
<>सवः । तमो मोहो महामोहस्तामिस्रः क्रोध-
<>संज्ञितः । मरणं त्वन्धतामिस्रस्तामिस्रः क्रोध इष्यते ।
<>वर्णतो गुणतश्चैव योनितश्चैव तत्त्वतः । सर्वमेत-
<>त्तमो विप्राः! कीर्त्तितं वो यथाविधि” ।
<>सांख्ये अधर्म्माज्ञानावैराग्यानैश्वर्य्याख्यास्तस्य धर्माउक्तायथा
<>“अध्यवसायो बुद्धिर्धर्मो ज्ञानं विराग ऐश्वर्य्यम् ।
<>सात्विकमेतद्रूपं तामसमस्मात् विपर्य्यस्तम्” सा० का०
<>“रजस्तु चलतया परितस्त्रैगुण्यं चालयद् गुरुणा वृण्वता
<>च तमसा तत्र तत्र प्रवृत्तिप्रतिबन्धकेन क्वचिदेव प्रवर्त्त्यते
<>इति ततस्तती व्यावर्त्त्य तमोनियामकमुक्तं गुरु वरणक-
<>मेव तमः” सांत० कौ० । अयमंर्थः त्रयोगुणास्त्रैगुण्यं
<>सत्वादीनि परितः स्वकर्म्मकरणाय चालयत् प्रवर्त्तयत्
<>रजः गुरुणा गौरवान्वितेन वृण्वता यत्र यत्र कार्य्यजन-
<>नाय तस्य प्रवृत्तिस्तत्र तत्र प्रतिबन्धकेन तमसा क्वचिदेव
<>कार्य्ये प्रवर्त्त्यते कर्मक्षमं क्रियते इति । तथा च तस्मात्
<>तस्मात् कार्य्यात् व्यावर्त्त्य रजसः प्रवृत्तिं रोधयित्वा तमो
<>नियामकमिति । अन्योऽपि विशेषस्तत्रोक्तो यथा
<>“प्रीत्यपीतिविषादात्मकाः प्रकाशप्रवृत्तिनियमार्थाः ।
[Page3238-b+ 38]
<>अन्योन्याभिभवाश्रयजननमिथुनवृत्तयश्च गुणाः” “गुणा
<>इति परार्थाः सत्त्वं लघुः प्रकाशकमित्यत्र च सत्त्वा-
<>दयः क्रमेण निर्द्देक्ष्यन्ते । तदनागतावेक्षणेन तन्त्र-
<>युक्त्या वा प्रीत्यादीनां यथासंख्यं वेदितव्यम् । एत-
<>दुक्तं भवति प्रीतिः सुखं प्रीत्यात्मकः सत्वगुणः, अप्री-
<>तिर्दुखं अप्रीत्यात्मको रजोगुणः, विषादो मोहः
<>विषादात्मकस्तमोगुण इति । ये तु मन्यन्ते न प्रीति
<>र्दुःखाभावादतिरिच्यते एवं दुःखमपि न प्रीत्यभावादन्य-
<>दिति तान् प्रत्यात्मग्रहणम् । नेतरेतराभावाः सुखादयः
<>अपि तु भावाः आत्मशब्दस्य भाववचनत्वात् प्रीतिरात्मा
<>भावो येषां ते प्रीत्यात्मानः एवमन्यदपि व्याख्येयम् ।
<>भावरूपता चैषामनुभवसिद्धा परस्पराभावात्मकत्वे तु
<>परस्पराश्रयापत्तेरेकस्याप्यसिद्धेरुभयासिद्धिरिति भावः ।
<>स्वरूपमेषामुक्त्वा प्रयोजनमाह प्रकाशप्रवृत्तिनियमार्थाः
<>अत्रापि यथासंख्यमेव । रजः प्रवर्त्तकत्वात्सर्वत्र लघु
<>सत्वं प्रवर्त्तयेत् यदि तमसा गुरुणा न नियम्येत । तमो-
<>नियतन्तु क्वचिदेव प्रवर्त्तयति इति भवति तमोनियामकम् ।
<>प्रयोजनमुक्त्वा क्रियामाह अन्योन्याभिभवाश्रयजननमि-
<>थुनवृत्तयश्च वृत्तिः क्रिया सा च प्रत्येकमभिसम्बध्यते ।
<>अन्योन्याभिभववृत्तयः एषामन्यतमेनार्थवशादुद्भूतेनान्य-
<>दभिभूयते । तथाहि सत्त्वं रजस्तमसी अभिभूय शान्ता-
<>मात्मनो वृत्तिं प्रतिलभते एवं रजः सत्त्वतमसी अभि-
<>भूय घोराम्, एवं तमः सत्त्वरजसी अभिभूय मूढा-
<>मिति । अन्योन्याश्रयवृत्तयः । यद्यप्याधाराधेयभावेन
<>नाश्रयार्थो घटते तथापि यदपेक्षया यस्य क्रिया स
<>तस्याश्रयः तथाहि सत्त्वं प्रवृत्तिनियमावाश्रित्य रजस्त-
<>मसी प्रकाशेनोपकरोति, रजः प्रकाशनियमावाश्रित्य
<>प्रवृत्तमितरयोः, तमः प्रकाशप्रवृत्ती आश्रित्य नियमेनेत
<>रयोरिति । अन्योन्यजननवृत्तयः अन्यतमोऽन्यतमं
<>जनयति जननञ्च परिणामः स च गुणानां सदृशरूपः
<>अतएव न हेतुमत्त्वं तत्त्वान्तरस्य हेतोरभावात् ।
<>नाप्यनित्यत्वं तत्त्वान्तरे लयाभावात् । अन्योन्यमिथुन-
<>वृत्तयः अन्योन्यसहचराः अविनाभाववर्त्तिन इति
<>यावत् चः समुच्चये भवति चात्रागमः “अन्योन्यमिथुनाः
<>सर्वे सर्वे सर्वत्र गामिनः । रजसोमिथुनं सत्त्वं सत्त्वस्य
<>मिथुनं रजः । तमसश्चापि मिथुने ते सत्त्वरजसी
<>उभे । उभयोः सत्वरजसोर्मिथुनं तम उच्यते । नैषा-
<>मादिः संप्रयोगो वियोगो वोपलभ्यत” इति । सा० त० कौ०
[Page3239-a+ 38]
<>“गुरुवरणकमेव तमः प्रदीपवच्चार्थतो वृत्तिः” । “ऊर्द्ध्वं
<>सत्वविशालस्तमोविशालश्च मूलतः सर्गः” । सा० का० ।
<>“सत्त्वं ज्ञानं तमोऽज्ञानं रागद्वेषौ रजः स्मृतम्” ।
<>मनुः । चक्षुर्वृत्तिनिरोधके शार्वरादिके अन्धकारे
<>“अदस्त्वयानुन्नमनुत्तमं तमः” “आसादितस्य तमसा
<>नियतेर्नियोगात्” माघः । तच्च स्वपरप्रकाशकतेजः सामा-
<>न्याभावरूपमिति नैयायिकाः अन्धकारशब्दे २०९ दृश्यम् ।
<>काणादा अपि तथैवाङ्गीचक्रुस्तच्च औलुक्यशब्दे १५८८ पृ०
<>दर्शितम् । वेदान्तिनस्तु भावरूपं प्रतिपेदिरे यथा विवरणोप-
<>न्यासे । तमः प्रकाशवद्विरुद्धस्वभावयोरिति” शा० भाष्यव्या-
<>ख्याने “ननु तमः प्रकाशदृष्टान्ते भावाभावरूप-
<>त्वमुपाधिः । आलोकाभावस्तम इति नैयायिकाः । रूपद-
<>र्शनाभावस्तम इति प्राभाकरा इति चेत् मैवं उपचयाऽप-
<>चयाद्यवस्थाभेदवत्त्वेनोपलभ्यमानत्वेनाभावत्वायोगात्
<>नीलरूपवत्त्वेन द्रव्यत्वाच्च । ननु भावत्वपक्षे बहुला
<>लोकवति देशे निमीलितनयनस्य कथं तमःप्रतीतिः
<>बहुलालोकेन निवृत्त्यङ्गीकारात् सहावस्थानं तु
<>मन्दालोकेनैव पूर्वमुक्तमिति चेत् न गोलकान्त-
<>र्वर्त्तितमसः प्रतीत्युपपत्तेः नच नेत्रस्यान्तर्वर्त्तिवस्तु-
<>ग्राहकत्वासम्भवः पिहितकर्णस्यान्तरशब्दग्राहकत्व-
<>दर्शनात् । न चैवं गोलकान्तरस्थाञ्जनादेरपि
<>निमीलितनयनेन ग्रहणप्रसङ्गः । तमोव्यतिरिक्त-
<>रूपिण आलोकसहितचक्षुर्ग्राह्यत्वनियमात् । अथ
<>मतं द्रव्यत्वे सति तमसः आलोकविनाशितस्यालो-
<>कापगमे ह्यटिति नोत्पत्तिः कार्य्यद्रव्याणां द्व्यणु-
<>कादिक्रमेणैवारम्भादिति तन्न विवर्तवादितां क्रमान-
<>पेक्षणात् कारणं तु मूलाविद्यैव । अथापि तमो न
<>रूपवद् द्रव्यं स्पर्शशून्यत्वादाकाशवदिति चेत् न वायुर्न
<>स्पर्शवान् रूपशून्यत्वादाकाशवदित्याभाससमानयोग-
<>क्षेमत्वात् प्रत्यक्षविरोधस्य तुल्यत्वात् । अथालोकाभावे
<>समारोपितं नीलं रूपं गोचरयतीति तमःप्रत्यक्ष-
<>स्यान्यथा गतिरुच्येत एवमपि हेतुरनैकान्तिकः
<>रूपवद्द्रव्यस्यैव धूमस्य चक्षुःप्रदेशादन्यत्र स्पर्शशून्य-
<>त्वात् । तत्र विद्यमान एव धूमस्पर्शोऽनुद्भूत इति
<>चेत् तर्हि तमःस्पर्शोऽपि सन्नेव सर्वत्रानुद्भूत
<>इति हेत्वसिद्धिः स्यात् । नच सतः सर्वत्रानुद्भवोऽ-
<>सम्भावितः । आकरजे सुवर्ण्णादौ सतएव स्वपरप्रकाशक-
<>भास्वरूपस्योष्णस्पर्शस्य च सर्वत्रानुद्भवदर्शनात्तदेवं भाव-
[Page3239-b+ 38]
<>रूपतमोवादे न कोऽपि दोषः । नन्वभाववादेऽपि तथा
<>उपचयाऽपचयाद्यवस्थानां प्रतियोग्यालोकोपाधिकत्वात्
<>नीलरूपस्य चारोपितत्वादिति चेत् मैवं दुर्न्निरूपत्वात्
<>तथाहि किमालोकमात्राभावस्तमः उत त्रैकालिकाऽ-
<>भावः सर्वालोकाभावो वा प्रथमद्वितीयपक्षयोः प्रागभाव
<>इतरेतराभावः प्रध्वंसाभावो वा तम इति दुर्मणं
<>सवितृकिरणसन्तते देशे प्रदोपजन्मनः प्राग् जाते वा
<>प्रदीपे दीपनाशे वा । तमोबुद्ध्यभावात् । तृतीये
<>सर्वालोकसन्निधानमन्तरेण न निवर्त्तते । रूपदर्शना-
<>भावस्तम इत्यप्ययुक्तं बहुलान्धकारसंवृतापवरकमध्यस्थि-
<>तस्य वहीरूपदर्शनान्तस्तमोदर्शनयोर्युगपदेव भावात् ।
<>तस्मान्नाभावस्तम इति दृष्टान्ते नास्त्युक्तोपाधिः” ।
<>२२ तमोवदावरके अज्ञाने अविद्यायां “सहि देवः परं
<>ज्योतिः तमः पारे प्रतिष्ठितम्” कुमा० । “आदित्यवर्णं
<>तमसः परस्तात्” श्रुतिः । “आसीदिदं तमोभूतमप्रज्ञात-
<>मलक्षणम्” “महाभूतादि वृत्तौजाः प्रादुरासीत्
<>तमोनुदः” मनुः ।
<>सांख्योक्ते अविद्याया २३ अष्टविधे भेदे च । “भेदस्तमसो-
<>ऽष्टविधः” सां० का० । “तमसोऽविद्याय्याया अष्टविधो
<>भेदः । अष्टास्य विधाः अव्यक्तमहङ्कारपञ्चतन्मात्रेषु
<>अनात्मसु आत्मबुद्धिरविद्या तस्या अष्टविधविषयत्वादष्ट-
<>विधत्वम्” सा० तत्वकौ० । २४ राहौ पु० न० । तस्य भूछा-
<>यारूपत्वात् तथात्वम् । अगुशब्दे दृश्यम् । “तमोमुखे
<>चेत् मुथहा तनुस्था” नील० ता० । २५ विशेषदर्शनविरो-
<>धिदोषे २६ कार्य्याकार्य्याविवेके च न० शब्दार्थचि० ।
<>समूहार्थकाण्डशब्दे परे कस्का० विसर्गस्य सः । तमकाण्डः
<>“क्षपातमस्काण्ड मलीमसं नमः” माघः ।
<>“अवसमन्धेभ्यस्तमसः” पा० अच् समा० । अवतमसं स-
<>न्तमसम् अन्धतमसम् । तृतीयान्तेनानेन क्तान्तस्य समासे
<>तृतीयाया अलुक् । तमसाकृतः तमसाच्छन्न इत्यादि ।
<>तमसाकतस्येदं अण् । तामसाकृत तमःसम्बन्धिनि
<>त्रि० स्त्रियां ङीप् ।
<LEND>
