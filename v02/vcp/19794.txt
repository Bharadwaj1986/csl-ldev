<L>19794<pc>2944,a<k1>चित्रजल्प<k2>चित्रजल्प
चित्रजल्प¦ पु० उज्वलमण्युक्ते वाक्यभेदे तल्लक्षणभेदादिकं
तत्रोक्तं यथा
“प्रेष्ठस्य सुहृदा लोके गूढरोषाभिजृम्भितः । भूरि-
भावमयोजल्पो यस्तीव्रोत्कण्ठतान्वितः । चित्र-
जल्पो दशाङ्गोऽयं प्रजल्पः परिजल्पितम् । विजल्पो
ज्जल्पसंजल्पाववजल्पोऽभिजल्पितम् । आजल्पः प्रति-
जल्पश्च सुजल्पश्चेति कीर्त्तिताः । एष भ्रमरगीता-
ख्योदशमे प्रकटीकृतः । असंङ्ख्यभाववैचित्रीचमत्-
कृतिसुदुस्तरः । अपि चेच्चित्रजल्पोऽयं मनाक् तद-
पि कथ्यते । तत्र प्रजल्पः १ । असूयेर्ष्यामदयुजा यो
ऽवधीरणमुद्रया । प्रेयस्या कौशलोद्गारः प्रजल्पः स तु
कीर्त्त्यते १ । यथा मघुप! कितवबन्धो! मा स्पृशा-
ङ्घ्रिं सपत्न्याः कुचविलुलितमालाकुङ्कुम श्मश्रुभिर्नः ।
वहतु मघुपतिस्तन्मानिनीनां प्रसादं यदुसदसि विडम्ब्यं
यस्य दूतस्त्वमीदृक् । १ । अथ परिजलपितम् २ ।
प्रभोर्निर्दयताशाठ्यचापलाद्युपसादनात् । स्वविच-
क्षणताव्यक्तिर्भङ्ख्या स्यात् परिजल्पितम् २ । यथा ।
[Page2944-b+ 38]
सकृदधरसुधां स्वां मोहिनीं पाययित्वा सुमनस इक
सद्यो दुस्त्यजेऽस्मान् भवादृक् । परिचरति कथं तत् पाद
पद्मं नु पद्मा अपि वत हृतचेता ह्युत्तमश्लोकजल्पैः २ ।
अथ विजल्पः ३ । “व्यक्तयाऽसूयया गूढमानमुद्रान्तरा-
लया । अथ द्विषि कटाक्षोक्तिर्विजल्पो विदुषां मतः ३ ।
यथा किमिह बहु षडङ्घ्रे! गायसि त्वं यदूना
मधिपतिमगृहाणामग्रतो नः पुराणम् । विजयसख-
सखीनां गीयतां तत्प्रसङ्गः क्षपितकुचरुजस्ते कल्प-
यन्तीष्टमिष्टाः । ३ । अथोज्जल्पः ४ । हरेः कुह-
कताख्यानं गर्व्वगर्भितयेर्ष्यया । सासूयश्च तदा-
क्षेपो धीरैरुज्जल्पईर्ष्यते ४ । यथा दिवि भुवि च
रसायां काः स्त्रियस्तद्दुरापाः कपटरुचिरहासम्रूवि-
जृम्भस्य याः स्युः । चरणरजौपास्ते यस्य मूतिर्व्वयं
का अपि च कृपणपक्षे ह्युत्तमश्लोकशब्दः । ४ । अथ
संजल्पः ५ । सोल्लुण्ठया गहनया कयाप्याक्षेपमुद्रया ।
तस्याकृतज्ञताद्युक्तिः संजल्पः कथितो वुधैः ५ । यथा
विसृज शिरसि पादं वेद्म्यहं चाटुकारैरनुनयविदुष स्ते-
ऽभ्येत्य दौत्यैर्मुकुन्दात् । स्वकृत इह विसृष्टापत्य-
पत्यन्यलोका व्यसृजदकृतचेताः किन्नु सन्धेयमस्मिन् ५ ।
अथ अवजल्पः ६ । हरौ काठिन्यकामित्वघौर्त्त्या-
दासक्त्ययोग्यता । यत्र सेर्ष्यं भियेवोक्ता सो-
ऽवजल्पः सतां मतः ६ । यथा मृगयुरिव कपीन्द्रं
विव्यधे लुब्धधर्मा स्त्रियमकृतविरूपां स्त्रीजितः काम-
यानाम् । वलिमपि बलिमत्त्वा वेष्टयद्ध्वाङ्क्षवद्यस्तदल
मसितसख्यैर्दुस्त्यजस्तत्कथार्थः ६ । अथाभिजल्पितम् ७
भङ्ग्या त्यागौचितं तस्य खगानामपि खेदनात् । यत्र
सानुशयं प्रोक्तं तद्भवेदभिजल्पितम् । यथा यद-
नुचरितलीला कर्णपीयूषविप्लुट् सकृददनविधूतद्वन्द्व
धर्मा विनष्टाः । सपदि गृहकुटुम्बं दीनमुत्सृज्य
घीरा बहव इव विहङ्गा भिक्षुचर्य्यां चरन्ति । ७ ।
अथ आजल्पः ८ । जैह्म्यं तस्यार्त्तिदत्वञ्च निर्वेदा-
द्यत्र कीर्त्तितम् । भङ्ग्यान्यसुखदत्वञ्च स आजल्-
प उदीरितः । यथा वयमृतमिव जिह्मं व्याहृतं
श्रद्धधानाः कुलिकरुतसिवाज्ञाः कृष्णबध्वो हरि-
ण्यः । ददृशुरसकृदेतत्तन्नखस्पर्शतीव्रस्मररुजौपमन्त्रिन्!
भण्यतामन्यवार्त्ता । ८ । अथ प्रतिजल्पः ९ ।
दुस्त्यजद्वन्द्वभावेऽस्मिन् प्राप्तिर्नार्हेत्यनुद्धतम् । दूतसंमा-
गनेनोक्तं यत्र स प्रतिजल्पकः । प्रियसख! पुन-
[Page2945-a+ 38]
रागाः प्रेयसा प्रेषितः किं वरय किमनुरुन्धे माननी-
सोऽसि मेऽङ्ग । नयसि कथमिहास्विन् दुस्त्यज द्वन्द्व-
पार्श्वं सततमुरसि सौम्य! श्रीबधूः साकमास्ते । ९ ।
अथ सुजल्पः १० । यत्रार्जवात् सगाम्भीर्य्यं सदैन्यं सह
चापलम् । सोत्कण्ठञ्च हरिः पृष्टः स सुजल्पो
निगद्यते । यथा--अपि वत मधुपुर्य्यामार्य्यपुत्रोऽधुनास्ते
स्मरति स पितृगेहान् सौम्य! बन्धूंश्च गोपान् । क्वचि-
दपि स कथां नः किङ्करीणां गृणीते भुजमगुरुसुगन्धं
मूर्द्ध्न्यधास्यत् कदा नु” १० ।
<LEND>
