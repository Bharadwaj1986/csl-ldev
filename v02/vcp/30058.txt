<L>30058<pc>4184,a<k1>पञ्चगव्य<k2>पञ्चगव्य
पञ्चगव्य¦ न० गोर्विकारः यत् पञ्चगुणितं गव्यम् । गोमूत्रादि
पञ्चके तस्य प्रमाणादि हेमा० ब्र० ख० उक्तं यथा
स्कन्दपुराणे विष्णुना “तथा वह्नीन्द्रवाय्वर्कदैवतानि यथा-
क्रमम् । विद्ध्येतानि कुशोदञ्च पितृराजाधिदैवतम् ।
[Page4184-b+ 38]
प्रोक्तामावे त्वथैतानि कपिलायाः प्रकल्पयेत् । गोमूत्र-
भागस्तस्यार्द्धं शकृत् क्षीरस्य च त्रयम् । द्वयं दध्नो
घृतस्यैकमेकश्च कुशवारिजः । गायत्र्या चैव गोमूत्रं
गन्धद्वारेति गोमयम् । आप्यायस्वेति च क्षीरं दधि
क्राव्णेति वै दधि । तेजोऽमि शुक्रमित्याज्यं देवस्य त्व-
कुशोदकम् । एभिस्तु पञ्चभिर्युक्तं पञ्चगव्यं प्रचक्षते ।
एतदेव महापुण्यं ब्रह्मकूर्चमिति स्मृतम्” । व्यासेन
“गोमूत्रं ताम्रवर्णायास्त्वेकमाषकसङ्ख्यया । पुण्यं व-
रुणदैवत्यङ्गायत्र्यर्चाभिमन्त्रितम् । गोमयं श्वेतवर्णा-
याश्चतुर्माषकमात्रया । गृह्णीयादग्निदैवत्यङ्गन्धद्वारेति
वै शनैः । क्षीरं काञ्चनवर्णायाः सोमदैवत्यमेव च ।
आप्यायस्वेति मन्त्रेण माषद्वादशसम्प्रितम् । गृह्णीत
वायुदैवत्यं कृष्णवर्णोद्भवं दधि । दशमाषमात्रकन्तु दधि-
क्रावण इति स्मरन् । घृतं तु नीलवर्णार्याः पञ्चमाषक-
संख्यया । गृह्णीत सूर्यदैवत्यं तेजोऽसीति जपन् क्र-
मात् । शतत्रयं माषमानं चत्वारिंशच्च पञ्च च । कुशो-
दकस्य गृह्णीयाद्देवस्यत्वेति कीर्त्तयन् । ताम्रपात्रे प-
लाशे वा पात्रे मिश्रीकृतञ्च तत् । आपोहि ष्ठेति चा-
चोड्य प्रणवेन प्रिबेच्च तत् । उदङ्मुखस्त्रिराचम्प ततो
गच्छेत् स्वकं गृहम् । तत्रापि होमे प्राग्वच्च कृत्वा
दद्याच्च दक्षिणाम् । ब्राह्मणस्य यथा शक्त्या शीभनं
तु मनोहरम् । गवां वर्णास्तु शुक्लाद्याः सन्ति देशेषु
यत्र न! तत्र वर्णाविभागेन पञ्च गव्यानि चाहरेत् ।
वर्णालाभान्नदोषोऽस्ति मात्राहीनं विवर्जयेत् । त्याज्यानि
दूषितानां च दधिमूत्रपयांसि च । चेलकेशास्थिभक्ष्या-
णामभक्ष्यैः सम्पृचां तथा । रोगार्त्तानां च यूकार्त्ति
मृताण्डानाममङ्गलम् । (मृताण्डा मृतगर्भाः) निष्फ-
लत्वेन वन्ध्यानां कृत्तानां कृमिभिस्तथा । अमानप्रति-
दत्तानि सन्धिनीप्रभवानि च । शुद्धभाण्डे मनोज्ञे च
मूमावपतितानि च । ग्रहीतव्यानि विबिधं खेदं तासां
न कारयेत्” । ब्रह्मकूर्चव्रतमिदं सर्वपाप प्रणाशनम् ।
सर्वकामप्रदं पुंसां रूपारोग्ययशःप्रदम् । महतामपि
पापानां नाशनं श्रीविवर्द्धनम्” ।
<LEND>
