<L>2227<pc>0198,b<k1>अन्तरङ्ग<k2>अन्तरङ्ग
अन्तरङ्ग¦ पु० अन्तरं सदृशमङ्गं यस्य । अत्यन्तप्रिये, “समीप-
<>गोऽन्तरङ्गःप्रियो भवतीति” छा० उप० भा० । “चरमगिरि-
<>कुरङ्गीशृङ्गकण्डूयनेन स्वपिति सुखमिदानीमन्तरङ्गः
[Page0199-a+ 38]
<>कुरङ्गः” इति । वहिरङ्गशास्त्रीयनिमित्तसमुदायमध्ये
<>अन्तभूतानि अङ्गानि निमित्तानि यस्य । व्याकरणोक्ते
<>परनित्यवहिरङ्गबाधके नैमित्तिककार्य्यभेदे, तद्बोधकशास्त्रे च ।
<>यथा ग्रामणिनी कुले इत्यादौ “इकोऽचीति” पा० नित्यप्राप्त
<>नुमं बाधित्वा “ह्रस्वो नपुंसके” इति पा० ह्रस्वः । पूर्व्वं
<>कृते तु नुमि अजन्तत्वाभावात् ह्रस्वो न स्यात् । ततश्च
<>नुम्रूपकार्य्यं प्रत्ययस्थाज्रूपं निमित्तमपेक्षतेइति तद्वहिरङ्ग,
<>ह्रस्वस्तु प्रकृतिमात्रसापेक्षत्वात् अन्तरङ्ग इति तस्य वहिरङ्ग-
<>निमित्तककार्य्यबाधकत्वे वीजम् । “परनित्यान्तरङ्गापवादा-
<>नामुत्तरोत्तरं बलोय इति” “असिद्धं वहिरङ्गमन्तरङ्ग” इति
<>च परि० सि० को० । एतन्मूलिकैव “वहिरङ्गविधिभ्यस्तु
<>अन्तरङ्गविधिर्बलीति” कारिका । अन्तः आसन्नमङ्गं कर्म्म० ।
<>आरादुपकारके न० यथा ब्रह्मसाक्षात्कारे श्रवणमनन
<>निदिध्यासनानि, संप्रज्ञातसमाघौ च धारणादीनि त्रीणि
<>अन्तरङ्गाणि । यमादयस्तु पञ्च वहिरङ्गाणि । तथा हि
<>यमनियमासनप्राणायामप्रत्याहारधारणाध्यानसमाधयैत्यष्टौ
<>संप्रज्ञातसमाधेरङ्गानि तत्र यमादयः वहिरङ्गाणि, प्रति-
<>बन्धकस्य चित्तकायप्राणेन्द्रियमलस्य निवर्त्तनेन परम्परया
<>उपकारकत्वात्, धारणादयस्तु संप्रज्ञातसमाधेः समान-
<>विषयतया साक्षात्स्वरूपोपकारकत्वादन्तरङ्गाणीति अत एव
<>धारणादित्रयमभिधाय “त्रयमन्तरङ्गं पूर्व्वेभ्य” इति
<>पात० सूत्रे धारणादित्रयस्यान्तरङ्गत्वमुक्तम् । धारणादि-
<>स्वरूपादि तत्तच्छब्दे वक्ष्यते । असंप्रज्ञातसमाधौ तु सर्व्वा-
<>ण्येव वहिरङ्काणि असमानविषयत्वादिति बोध्यम् ।
<LEND>
