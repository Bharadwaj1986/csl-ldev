<L>47695<pc>5391,b<k1>स्वाहा<k2>स्वाहा
स्वाहा¦ अव्य० सु + आ + ह्वे--डा । १ देवोद्देशेन हविस्त्यागे
अमरः । २ अग्निभार्य्यायां स्त्री “स्वाहयेव हविर्भुजम्”
रघुः । ३ मातृकाभेदे च स्त्री “नमः स्वधायै स्वाहायै” इति
पितृगाथा । “प्रकृतेः कलया चैव सर्वशक्तिस्वरूपिणी ।
वभूव दाहिका शक्तिरग्नेः स्वाहा स्वकामिनी । ग्रीष्म-
मध्याह्णामार्त्तण्डप्रभाच्छादनकारिणि । त्वमग्नेर्दाहिका
शक्तिर्भवपत्नी च सुन्दरी । दग्धुं न शक्तस्त्वदृते
हुताशश्च त्वया विना । त्वन्नामोचार्य्य मन्त्रान्ते यो
दास्यति हविर्नरः । सुरेभ्यस्तत्प्राप्नुवन्ति सुराः स्वानन्द-
पूर्वकम् । अग्नेः सम्पत्स्वरूपा च श्रीरूपा सा गृहे-
श्वरी । देवानां पूजिता शश्वत् नरादीनां भवाम्बिके!”
ब्रह्मवै० प्र० ३७ अ० । ३ दुर्गाशक्तिभेदे “दुर्गा शिवा क्षमा
धात्री स्वाहा स्वधा नमोऽन्तु ते” दुर्गापूजामन्त्रः ।
<LEND>
