<L>7377<pc>0797,b<k1>आरम्भण<k2>आरम्भण
आरम्भण¦ न० आ + रभ--ल्युट् मुम् । २ आरम्भशब्दार्थे
कर्मणि ल्युट् । २ आरभ्यमाणे च । यथा “सौभ्यैकेन
मत्पिण्डेन विज्ञातेन सर्वमिदं मृण्मयं विज्ञातं भवति
वाचारम्भणं विकारोनामधेयं मृत्तिकेत्येव सत्यम्” छा० उ०
“तदनन्यत्वमारम्भणशब्दादिभ्यः” शा० सू० आरम्भणं प्रयो-
जनमस्य अनुप्रचना० अण् । ३ आरम्भणप्रयोजनपदार्थे
त्रि० । आरभ्यतेऽनेन करणे ल्युट् । ४ उपादानकारणे “किं
स्विदासीदधिष्ठानमारम्भणं कतमत् स्वित्कथासीत्” यजु०
१७, १८ । “लोके हि घटादि चिकीर्षुः कुलालो गृहा-
दिकं स्थानमधिष्ठाय मृद्रूपेणारम्भकद्रव्येण चक्राद्युपायै
र्निष्पादयति ईश्वरस्य तदाक्षिप्यते । स्विदिति वितर्के द्यावा-
भूमी सृजतोविश्वकर्म्मणोऽधिष्ठानं किमासीत् निवासस्थानम्,
अद्यतना निरधिष्ठानाः किमपि न कुर्वन्ति । स्विदिति
वितर्के आरम्भणं कतमत् किमासीत् आरभ्यतेऽनेनेति
आरम्भणमुपादानकारणम् मृदिव घटानाम्” वेददी० ।
<LEND>
