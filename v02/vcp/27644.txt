<L>27644<pc>3919,b<k1>ध्वज<k2>ध्वज
ध्वज¦ पु० ध्वज--अच् । १ शौण्डिके (शुण्डिकोपकरणभेदे)
२ मेढ्रे ३ चिह्ने ४ खट्वाङ्गे मेदि० । ५ गर्वे ६ दर्पे च
शब्दर० । ७ पूर्वदिक्स्थे गृहे हेमच० । ८ चतुष्कोणकारे
वंशदण्डोपरिस्थे वस्त्रखण्डभेदे च विधानपा० ९ पता-
कायां पु० न० अमरः । उक्तोभयवस्त्रयुक्ते १० दण्डभेदे च
सामान्यतोऽस्य निर्माणप्रकारः युक्तिकल्पतरावुक्तो यथा
“सेनाचिह्नं क्षितीशानां दण्डो ध्वज इति स्मृतः । स-
पताको निष्पताकः स ज्ञेयो द्विबिधो बुधैः । पताका
सार्द्धदैर्घ्येण लम्बा तु पृथिवीभुजाम् । सपताकध्वज-
स्याग्रे तदा हस्तं परिन्यसेत् । जयहस्तोध्वजोनाम नैनं
सामान्यमर्हति । वंशोऽथ जाङ्गलः शालः पालाशश्चा-
म्पकस्तथा । नैपो नैम्बोऽथ वा दण्डस्तथा वैराजवारणः ।
अबद्धादिकसंज्ञानां वर्णरूपप्रकाशितः । सर्षेपाञ्चैव
वंशस्तु दण्डः सम्पत्तिकारकः । अ क च ट त प
यशाः । प्रतापाय पताकास्तु अष्टावेव प्रकाशिताः ।
पञ्चहस्तायता हस्तपरिणाहा जयाभिधाः । जया ५
च विजया ६ भीमा ७ चपला ८ वैजयन्तिका ९ । दीर्घा १०
विशाला ११ लीला १२ च ज्ञेया हस्तैकवृद्धितः । परि-
णाहे पादवृद्धिरथ वर्णस्य निर्णयः । रक्तः श्वेतोऽरुणः
तीतश्चित्रोनीलोऽथ कर्तुरः । कृष्णश्चेति पताकानां वर्णरूपः
[Page3920-a+ 38]
प्रकाशितः । अबद्धादिकसंज्ञानामष्टानामष्टकत्रयम् ।
कलसोदर्पणश्चन्द्रः पद्मं कोषो यथाक्रमम् । ब्रह्मक्षत्रिय
विटशूद्रजातीनां संप्रकाशितः । गजादियुक्ता मा
प्रोक्ता जयन्ती सर्वमङ्गला । गजो हंसादिसंयुक्तो राज्ञां
सैवाष्टमङ्गला । हंसः केकी शुकश्चाषो व्रह्मादीनां
यथाक्रमम् । चामरादिसमायुक्ता सा ज्ञेया सर्वबु-
द्धिदा । चामरश्चाषपक्ष्माणि चित्रवस्त्रं तथा सितम् ।
चतुर्णां वेदनयनपक्षेन्दुगणितक्रमात् । तदग्रे यदि
विन्यस्तं पताका द्वितीया भवेत् । इयं हि सर्वभोगदा
षताका चक्रवर्त्तिनः । तद्वर्णः पूर्ववज्ज्ञेयः प्रमाणं
विधिबोधितम् । कनकं रजतं ताम्रं नानाधातुमयं
क्रमात् । कुम्भादिकं प्रशंसन्ति पताकाग्रे महीभुजाम् ।
तत्रापि रत्नविन्यासो विधेयो राजतक्रमः । चतुर्भि-
र्मकरास्याद्यैर्युक्ता चेत् सर्वसिद्धिदा । तदा श्रेयस्करी-
नाम सा पताका विजायते । भकरोऽथ गजः सिंहो
व्याघ्रो वाजी मृगः शुकः । शुकश्चेति समुद्दिष्टमादि-
त्यादिदशाभुजाम् । इति प्रोक्तः पताकानां निर्णयः
पृथिवीभुजाम्” ।
<फ्>देवादिप्रतिष्ठाङ्गमण्डपान्तर्गतध्वजमहाध्वजयोर्ल-
क्षणादिकं कुण्डार्के उक्तं यथा “ध्वजान् द्विहस्ताय-
तिकांश्च पञ्चहस्तान् सपीतारुणकृष्णनीलान् । श्वेतासि-
तश्वेतसितान् दिगीशवाहान् वहेत् दिक्करवंशशीर्षे”
सू० । “ध्वजान् द्विहस्तमितायामान् पञ्चहस्तदीर्घान्
पीतारुणकृष्णनीलश्वेतकृणश्वेतश्वेतान् गैरिकादिलिखि-
तदिक्प्रालवाहनान् दशहस्तवंशमस्तके योजितान् “हस्त-
द्वयनिखातांश्च ध्वजांस्ता अपि पूर्वतः” इति वक्ष्य-
माणत्वात् । प्राच्यादितः वहेद्धारयेदिति” व्याख्या ।
प्रतिष्ठासारसंग्रहे “पोतरक्तादिवर्णाश्च पञ्चहस्ताध्वजाः
स्मृताः । द्विपञ्चहर्स्तर्दण्डस्ते वंशजैः संयुता मताः”
दति । क्रियासारे “मातङ्गवस्तमहिषान् सिंहमत्स्यैण
वाजिनः । वृषमं च यथान्याय ध्वजमध्ये क्रमाल्लिखेत्”
पञ्चमांशं निखनेदिति । अकरणे दोषः पञ्चरात्रे “चि-
न्तयन्त्यसुरश्रेष्ठा ध्वजहीनं सुरालयम् । ध्वजेन रहितं
व्रह्ममण्डपं तु वृथा भवेत् । पूजाय गादिकं सर्वं
जपाद्य यत्कृतं बुधैरिति” ध्वजारोपणफलं तत्रैव
“यं कृत्वा पुरुषः सम्यक् समस्तफलमाप्नुयादिति” । अथ
पताकानिवेशनं महाध्वजानिवेशनं च नवमकुण्डपताका
निवेशन तत्रीक्तं यथा लोकेशवर्णस्त्रयुताः पताकाः
[Page3920-b+ 38]
शैलेन्दुदैर्घ्यायतिकाश्च मध्ये । चित्रं ध्वजं दिक्करदैर्घ्य-
वंशत्रिदोस्ततं प्रान्तगकिङ्किणीकम् । श्वेतां च नवमी
पूर्वेशानयोर्मध्यतो बुधः । विन्यसेत्तु पताकां च ध्वजांस्ता
अपि पूर्वतः” सू० “लोकेशानां लोकपालानां ये वर्णाः
पीतादयः पूर्वश्लोकोक्ताः गैरिकादिलिखितवज्रशक्ति-
दण्डखडगपाशाङ्कुशगदात्रिशूलानि तैर्युताः सप्तहस्त-
दीर्घा एकहस्तविस्तृताः पताका दशहस्तवंशशीर्षगाः ।
चित्रं ध्वजं त्रिहस्तविस्तृतं प्रान्ते वर्त्तमानकिङ्किणी-
कं शीर्षे सचामरं दशहस्तदैर्घ्य वंशञ्च तादृशं तं
मध्ये विन्यसेत् । पूर्वादितः पताकाश्च विन्यसेदित्युत्तर-
श्लोकेनान्वयः । नवमीं पताकां पूर्वशानयोर्मध्ये श्वेतां
तादृशीमेवाचार्य्यकुण्डे विन्यमेत् ध्वजांस्ता अपि पता-
काश्च पूर्वादिक्रमेण भूमौ पञ्चांशरोपणेन विन्यसेदिति” ।
“हयशीर्षपञ्चरात्रम् । “ध्वजवंशः प्रकर्त्तव्यो निर्व्रणः
सगुणो दृढः । तदूर्द्ध्वं तान्त्रजं चक्रं सूक्ष्मं कुर्य्याद्-
द्विजोत्तमः । प्रासादस्य च विस्तारो मानं दण्डस्य
कीर्त्तितम् । ध्वजयष्टिर्देवगृहे ऐशान्यां दिशि देशिकैः ।
स्थापनीयाथ वायव्ये साम्प्रतं ध्वजमुच्यते । पट्टकार्पास-
क्षौमाद्यैर्ध्वजं कुर्य्यात् सुशोभनम् । एकवर्णं विचित्रं
वा घण्टाचामरभूषितम् । किङ्किणीजालकोपेतं
बर्हिपत्रविभूषितम् । शुक्लादिवर्णैर्विप्रादिक्रमाद्वा का-
रयेत् ध्वजम् । दण्डाग्राद्धरणीं यावत् हस्तैकं
विस्तरेण तु । महाध्वजन्तु विख्यातं सर्वकामप्रदं
शुभम् । ध्वतेन रहितो विप्र! प्रासादस्तु वृथा भवेत् ।
पूजाहोमादिकं सर्वं जपाद्यं यत् कृतं नरैः” । शिव-
सर्वस्वे “देवेभ्यश्च गृहं दद्याद्वाहनैरुपशोभितम् ।
तुरङ्गमेण सूर्य्यस्य, हरस्य वृषचिह्नितम् । विष्णवे गरु-
डाङ्कन्तु, दुर्गायै सिंहचिह्नितम् । कार्य्यं ध्वजपताकाश्च
अन्यथा न कथञ्चन” । वह्नि० पु० ५९ अ० । “प्रासादस्य
तु विस्तारो मानं दण्डस्य कीर्त्तितम् । शिखरार्द्धेन वा
कुर्य्यात् तृतीयार्द्धेन वा पुनः । द्वारशाखाद्विगुणितं
दण्डम् वा परिकल्पयेत् । ध्वजयष्टिर्देवगृहे ऐशान्यां
वायबेऽथवा । नानावर्णं ध्वजं कुर्य्याद्विचित्रं चैकवर्ण-
कम् । घण्टाचामरकिङ्किण्या मूषितं पापनाशनम् ।
दण्डाग्राद्धरणीं यावत् हस्तैकं विस्तरेण तु” । इन्द्र-
ध्वजशबदे तल्लक्षणं दृश्यम् । हेमचन्द्रे पूर्वदिग्गृहे
इत्यर्थोक्तिः ध्वजसंज्ञकस्यायस्य पर्वदिकस्थितत्वाभिप्रा-
येण” गृहशब्दे २६३५ पृ० “ध्वजी थमो हरिः श्व
[Page3921-a+ 38]
गौः खरेभौ वायसोऽष्टमः । पूर्वादीनान्तु काष्ठानां
ध्वजादीनामवस्थितिः इत्युक्तेः ध्वजरूपायस्य पूर्व-
दिक् स्थत्वस्य कीर्त्तनात् । वस्तुतः ध्वजशब्द आयविशेषार्थे
एव परिभाषितो न तु पूर्वदिग्गृहे । तत्र शुण्डिकोप-
करणे “दशशूनासमं चक्रं दशचक्रसमो ध्वजः” मनुः ।
“शूनादिशब्दैस्तद्वानुपलक्ष्यते दशशूनावत्सु यावान् दोष-
स्तावानेकस्मिन् चक्रवति तैलिके । यावान् दशसु तैलिकेषु
दोषः तावानेकध्वजवति शौण्डिके” कुल्लू० । चिह्ने
“तं बव्रे वाहनं विष्णुर्गरुत्त्वन्तं महाबलम् । ध्वजं
चक्रे च भगवानुपरि स्थास्यतीति तम्” भा० आ० ३३ अ० ।
“श्येनो वज्रं मृगश्छागो नन्द्यावर्तो घटोऽपि च ।
कूर्मो नीलोत्पलं शङ्खःफणी सिंहोऽर्हता ध्वजाः” हेमच० ।
“शरेण शक्रस्य महाशनिध्वजम्” रघुः “ब्रह्महा द्वा-
दशसमाः कुटीं कृत्वा वने वसेत् । भैक्षाश्यात्मविशु-
द्ध्यर्थं कृत्वा शवशिरो ध्वजम्” मनुः । वृषध्वजः मक-
रध्वजः धूमध्वज इत्यादि ततो वाह्वा० इञ् । ध्वाजि
तत्सम्बन्धिनि त्रि० ।
<LEND>
