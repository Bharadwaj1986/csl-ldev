<L>14429<pc>2148,a<k1>कुशासन<k2>कुशासन
कुशासन¦ न० कुशैर्निर्म्मितमासनम् । कुशनिर्म्मिते आसने
<>“कुशासनमनन्तरम्” श्राद्धक्रमः । तत्स्वरूपादि श्रा० त०
<>“अथ कुशासनम् तत्र गोभिलः “पित्र्ये द्विगुणांस्तु
<>दर्भान् पवित्रपाणिर्दद्यादासीनः सर्वत्र प्रश्नेषु पङ्क्तिमूर्द्ध-
<>न्यं पृच्छति सर्वान् वा सर्वत्रासनेषु दर्व्भानास्तीर्य्येति”
<>पित्र्ये पित्रर्थदाने तत्रादौ जलगण्डूषप्रक्षेपः । ततोद्वि
<>गुणभुग्नकुशपत्रत्रयं पितॄणामासनार्थं दद्यात् एतच्च आदौ
<>विश्वदेवपक्षे कृत्वा पितृपक्षे कर्त्तव्यं तथा च याज्ञवल्क्यः
<>“पाणिप्रक्षालनं दत्त्वा उषन्तस्त्वेत्यृचा पितॄन्” ।
<>प्रक्षाल्यतेऽनेनेति प्रक्षालनं जलं तेन तूष्णीं ब्राह्मण-
<>पाणौ जलंदत्त्वा विष्टरार्थमासनार्थमिति दीपक-
<>लिका । कुशान् ऋजून दद्यात् । व्यक्तमाहाश्वलायनः
<>“अपः प्रदाय दर्भान् द्विगुणभुग्नानासनं प्रदाय” इति
<>आसनमित्यनेनोपवेशनीयत्वप्रतीते र्हस्तं तददानं प्रती-
<>यते । तथाच कार्ष्णाजिनिः “दर्भांश्चैवासने दद्यान्न तु
<>पाणौ कदा चन । पितृदेवमनुष्याणामेवं तृप्तिर्हि
<>शाश्वती” । अत्र पितृदेवमनुष्येभ्योऽपि कुशासनदानं प्र
<>तीयते । अत्र दैविकत्वेन कुशानां ऋजुत्वमिति विशेषः ।
<>देवपितृविप्रवोर्दक्षिणवामयोः कुशासनस्यापनमाह श्रा
<>द्धसूत्रभाष्यधृतवचनम् । “पितॄणामासनं दद्याद्वाम-
<>पार्श्वे कुशान् सुधीः । दक्षिणे चैव देवानां सर्वत्र श्राद्ध-
<>कर्म्मसु” । कोः पृथिव्या २ शासने च । अब्राह्मणोऽपि
<>कुशासनसहितः”
<LEND>
