<L>24645<pc>3511,a<k1>दा<k2>दा
दा¦ दाने जुहो० उभ० सक० सेट् । ददाति दत्ते प्रणिददाति ।
दद्यात् ददीत । ददातु ददतु देहि दत्ताम् दत्स्व ।
अददात् अदत्त । अदात् अदित । ददौ ददिथ--ददाथ
ददिव । ददे ददिषे । दाता देयात् दासीष्ट । दास्यति ।
कर्मणि दीयते अदायि अदायिषाताम्--अदिषाताम् ।
दासीष्ट--दायिषीष्ट दास्यते--दायिष्यते । दापयति ।
दित्सति देदीयते । दातव्यः दानीयः देयम् । दाता ।
दानं दायः दत्तं प्रत्तम् । दातुं दत्तिः दत्त्वा प्रदाय ।
ददत् ददानः । ददिवान् । “यो ददाति स कुकूदः”
अमरः । “मूर्ध्नि मूर्द्धाभिषिक्तस्य ददति स्म विधानतः”
रामा० अयो० २६ स० “दद्याच्चैवासनं स्वकम्” “सोऽन्त-
र्दशाहात् तद्द्रव्यं दद्याच्चैवाददीत वा” मनुः । “देहि
युद्धं नरपते! ममाद्य रणमूर्द्धनि” भा० उ०१९३ अ०
“ददौ स दश धर्माय” मनुः । “अवकाशं किलोदन्वान् रामा-
याभ्यर्थितो ददौ” रघुः । “पाण्डवानां सभामध्येऽदुर्यो धन-
उपागतः । तस्मै गाञ्च हिरण्यञ्च” विदग्धमू० । “न दा-
स्यामि समादातुं सोमं कस्मैचिदप्यहम्” भा० आ० ३४ अ०
“दातव्यमिति यद्दानं दीयतेऽनुपकारिणे” गीता “देयं
दारसुतादृते” याज्ञ० । “दत्तभुक्तफलं धनम्” दाय-
भागधृतभारतम् “दत्तात्मा तु स्वयं दत्तः” मनुः “सुता
ददे तस्य सुताय मैथिली” भट्टिः । “आददानः परक्षेत्रात्”
न दण्डं दातुमर्हति” “स ज्ञेयः दत्त्रिमः सुतः” मनुः
“तेषां दत्त्वा तु तृप्तेषु सपवित्रं तिलोदकम्” स्मृतिः ।
“अदित्सन्तं दापयति प्रजानन्” यजु० ९ । २४ । “दायादानपि
दापयेत्” मनुः । “तेषामशीतिं यानानि रत्नपूर्णानि
दापय” रामा० अयो० ३२ स० । “स दाप्यः पथमं दमम्”
याज्ञ० “अस्मभ्यमिन्न दित्ससि” ऋ० १ । १७० । ३ “दित्सन्तं
भूयो यजमानश्चिकेत” ऋ० २ । १४ । १० ।
<ःई>अति + अतिक्रम्य दाने अत्यन्तदाने च । “न जीवन्तमति-
ददाति” कात्या० ४ । १ । २७ । “अतिद बलिर्बद्धः” चाण०
<ःई>अनु + पञ्चाद्दाने तुल्यरूपदाने प्रतिनिधित्वेन च । “न
दूढ्ये अनुददासि वामम्” ऋ० १ । १९० । ५ । “सूराश्चदस्मा अनु
दादपस्याम्” ७ । ४५ । २ “यः शर्धते नानददाति शृध्याम् २ ।
१२ । २०
<ःई>अभि + आभिमुख्येन दाने “तथैव चैनमुक्त्वा वामपार्ष्णिमभ्य-
दात्” भा० व० १९७ अ० गद्यम् ।
<ःई>अव + अधोदाने अवत्तम् आदिकर्मणि तु वा तादेशः
यथाह सि० कौ० “अवदत्तं विदत्तञ्च प्रदत्तञ्चादिकर्मणि
[Page3511-b+ 38]
सुदत्तमनुदत्तञ्च निदत्तमिति वेष्यते” चशब्दाद्यथाप्राप्तम् ।
<ःई>आ + ग्रहणे “दद्याच्चैवाददीत वा” । “शुभां विद्या
माददीतावरादपि” मनुः । “स्वं चादास्यामि भूयोऽह
पाप्मानं जरया सह” भा० आ० ८४ अ० । “शरीरमात्तं
मृत्युना” छा० उ० “आददानः परक्षेत्रात्” मनुः ।
<ःई>अप + आ + अपेक्ष्य ग्रहणे । “मृत्पिण्डमपादाय महा-
वीरं करोति” शत० ब्रा० १४ । १ । २ । १७
<ःई>उद् + आ + उदस्य ग्रहणे “उदादाय पृथिवीं जीवदानुम्”
यजु० १ । २८ ।
<ःई>उप + आ + सामीप्येन ग्रहणे “उपात्तविद्यो गुरुदक्षिणार्थी” रघुः ।
<ःई>परि + आ + परिवर्त्त्य ग्रहणे “पर्य्याददानं चास्त्राणि भीम-
धन्वानमर्जुनम्” भा० उ० ४८ अ० “तस्मिन्निधीनादधोत-
प्रज्ञां पर्य्याददीत च” भा० शा० ८६ अ० ।
<ःई>प्रति + आ + प्रतिग्रहणे दत्तस्य पुनर्ग्रहणे च । “शुभाशुभं
कर्मकृतं यदन्यत्तदेव प्रत्याददते स्वदेहे” भा० शा० २०२
अ० “न चाहं शक्तः शापं प्रत्यादातुम्” भा० आ० ३ अ०
<ःई>वि + आ + अङ्गादेःप्रसारणे आत्म० स्वाङ्गप्रसारणे तु पर० । “व्या-
दायास्यं महारक्षस्तौ दृष्ट्वाऽथ ह्यधावत” हरिवं० ३१७
अ० । “भक्षयत्येष मां रुद्रो व्यात्तास्यो दारुणाकृतिः
भा० व० ६४ अ० । “नभःस्पृशं दीप्तमनेकवर्णं व्यात्ताननं
दीप्तविशालनेत्रम्” गीता ।
<ःई>परि + उपरिस्थापने । “त्रिते दुःष्वप्न्यं सर्वमाप्ते परिदद्मसि”
ऋ० ८ । ४७ । १५ “परिदद्मसि उपरि दद्मः वयं त्रिताः
परित्यजामः इत्यर्थः । अथवा त्रिते मयि यद्दुष्वप्न्यं
दृष्टं तत् स्वर्णकाराय भालाकाराय वा परिदद्मसि
अस्मत्तोऽपि निष्कृष्य तयोरुपरि स्थापयामः” भा०
<ःई>प्र + विधानादिना प्रकर्षेण च दाने । “प्रदानं स्वाम्यकारणम्०
मनुः । “प्रत्तं जलं द्व्यञ्जलमन्तिकेऽपाम्” भट्टिः ।
“नष्टं विनष्टं कृमिभिः श्वहतं विषमे स्थितम् । हीनं
पुरुषकारेण प्रदद्यात् पालएव तु” मनुः ।
<ःई>अनु + प्र + पश्चात् प्रदाने । “एते श्वासानुप्रदाना अथोषाश्च
विवृण्वते । कण्ठम्” शिक्षा ।
<ःई>प्रति + प्र + प्रत्यर्पणे गृहीतस्य पुनरर्प्रणे “राज्य प्रतिप्रदा
स्यामि” भा० उ० ५५२५ श्लो० ।
<ःई>सम् + प्र + सत्कारेण प्रदाने । “तदर्हमासनं तस्मै सम्प्रदाय
यथाविधि । गां चैव मधुपर्कं च सम्प्रदायार्घ्यमेव च” भा०
स० ५ अ० । “अहन्यहनि चाप्येवं याचतां सम्प्रदीयते” भा०
व० ८५३१ श्लो० । अविच्छेदेन शिष्टानामाचारे च, सम्प्रदायः ।
[Page3512-a+ 38]
<ःई>प्रति + प्रतिरूपदाने प्रत्यर्पणे च । “सत्यङ्कारकृतं द्रव्यं
द्विगुणं प्रतिदापयेत्” याज्ञ० । “प्रतिदास्यामि भगवन्!
पुंलिङ्गं तव सुव्रत!” भा० उ० १९३ अ० ।
“शिष्यव्यतिक्रमं वीक्ष्य निवर्त्य गुरुरागतः । अशपत्
पततां देहो निमे! पण्डितमानिनः । निमिः प्रति-
ददौ शापं गुरवे धर्मवर्जिने । तवापि पततां देहो
लोभाद्धर्ममजानतः” भाग० ९ । १३ । ५
<LEND>
