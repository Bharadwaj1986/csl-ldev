<L>11625<pc>1635,a<k1>कतिपय<k2>कतिपय
कतिपय¦ त्रि० त्रि० कति + अयच् पुक् च । कतिशब्दार्थे २ प-
रिमिते च । “वर्णैः कतिपयैरेव ग्रथितस्य स्वरैरिव” माघः
“कतिपयैः परिमितेः” मल्लि० । “संपत्स्यन्ते कतिपयदि-
नस्थायिहंसा दशार्णाः” मेघ० “पोटायुवतिस्तोककतिपये-
त्यादि० पा० सूत्रस्य प्रायिकत्वान्न उत्तरनिपातः” मल्लि० ।
अन्यत्र तु ब्राह्मण कतिपय इत्यादि । अस्य जसि वा शी
कतिपये कतिपया वा “परिष्कुर्वन्त्यर्थान् सहृदय धुरीणाः
कतिपये” रसगङ्गा० । “एवैवं समृद्धाः स्युः कतिपये
वापरा” शत० ब्रा० ५, १, ३, १० । अद्रव्यवाचित्वे अस्मात् वा
करणे पञ्चमी । कतिपयेन मुक्तः कतिपयान्सुमुक्तो वा समासे
तत्र पञ्चम्या अलुक् । द्रव्यपरत्वे तु कतिपयेन विषेण
मुक्त इत्येव “षट्कतिकतिपयचतुरामिति” पा० निर्देशात्
तस्याऽसं ख्यावाचकत्वेऽपि पूरण डट् थुक् च । कति-
पयथ कतिपयपूरणार्थेत्रि० स्त्रियां ङीप् ।
<LEND>
