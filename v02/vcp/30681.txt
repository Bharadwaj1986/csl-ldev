<L>30681<pc>4234,b<k1>परत्व<k2>परत्व
परत्व¦ न० परस्य भावः । वैशेषिकोक्तौ दव्याश्रिते गुणभेदे
तच्च द्विविधं दैशिकं कालिकञ्च तदेतत् कणादसूत्रोप-
[Page4235-a+ 38]
स्करवृत्त्योर्निर्णीतं यथा “एकदिक्काभ्यामेककालाभ्यां
सन्निकृष्टविप्रकृष्टाभ्यां परमपरञ्च” सू० ।
“इदानीमुद्देशक्रमप्राप्ते परत्वापरत्वे परस्परानुबद्धव्य-
वहारकारणतया शिष्यबुद्धिवैशद्यार्थं संक्षेपार्थञ्चैकग्रन्थे-
नाह परमपरञ्चेति भावप्रधानो निर्देशः, उत्पद्यत
इति शेषः, यद्वा परमपरञ्चेति व्यवहार इति शेषः,
इतिरध्याहार्यः । एका दिग् ययोस्तावेकदिकौ ताभ्या-
मेकदिक्काभ्यां पिण्डाभ्यामित्यर्थः तुल्यदेशावप्येकदिक्कौ
भवतः न तु ताभ्यां परत्वापरत्वे उत्पद्येते व्यवह्रियेते
वेत्यत उक्तं सन्निकृष्टविप्रकृष्टाभ्यामिति, सन्निकर्षः सं-
युक्तसंयोगाल्पत्वम्, विप्रकर्षस्तद्भूयस्त्वं, तद्वद्भ्यामित्यर्थः ।
एतेन समवायिकारणमुक्तं, दिक्पिण्डसंयोगस्त्वसमवायि-
कारणं, तथा हि प्राङ्मुखस्य पुरुषस्य प्राच्यवस्थितयोः
पिण्डयोरेकस्मिन् संयुक्तसंयोगभूयस्त्वमपरस्मिन् संयुक्त-
संयोगाल्पतरत्वञ्चापेक्ष्य परत्वमपरत्वञ्चोत्षद्यते, असम-
वायिकारणमुक्तम्, सन्निकृष्टविप्रकृष्टाभ्यामिति विषयेण
विषयिणं प्रत्ययमुपलक्षयति तथा चापेक्षाबुद्धेर्निमित्त-
कारणत्वमुक्तम्, एकदिगवस्थितयोरेव परत्वापरत्वे उत्-
पद्येते इति न सर्वत्रोत्पत्तिः, एकस्यैव द्रष्टुरपेक्षावुद्धिः
समुत्पद्यते इति न सर्वथोत्पत्तिः, अपेक्षाबुद्धिनियमान्न
सर्वदोत्पत्तिः कारणशक्तेरुत्पन्नयोः प्रत्यक्षसिद्धत्वान्न
परस्पराश्रयत्वम्, अन्यथा हि नोत्पद्येयातां न वा प्रतीये-
यातां परस्परापेक्षायां हि द्वयोरनुत्पत्तिरप्रतीतिश्च स्यात्
प्रतीयेते च परत्वापरत्वे, प्रतीतिश्च तयोर्नोत्पत्तिमन्तरे-
णेति । एककालाभ्यामिति कालिकपरत्वापरत्वे अभिप्रेत्य
तत्रैककालाभ्यामिति एको वर्त्तमानः कालोययीर्युवस्थ-
विरपिण्डयोः तावेककालौ ताभ्यामेककालाभ्यामित्यर्थः ।
सम्निकर्षोऽल्पतरतपनपरिस्पन्दान्तरितजन्मत्वं, विप्रकर्षश्च
बहुतरतपनपरिस्पन्दान्तरितजन्मत्वम्, अत्रापि विषयेण
विषयिणीं बुद्धिमुपलक्षयति तेन युवस्थविरपिण्डौ सम-
वायिकारणे, कालविण्डसंयोगश्चासमवायिकारणम्, अल्प-
तरतपनपरिस्पन्दान्तरितजन्मत्वबुद्धिरपरत्वे बहुतरतप-
नपरिस्पन्दान्तरितजन्मत्वबुद्धिः परत्वे निमित्तकारणम् ।
एते च परत्वापरत्वे अनियतदिग्देशयोरपि पिण्डयी-
रुत्पद्येते, तत्र दैशिकपरत्वापरत्वयोः सप्तधा विनाशः
उत्पादस्तु युगपदेव द्वयोरन्यथाऽन्योन्याश्रयः स्यात्,
अपेक्षाबुद्धिनाशात्, १ संयोगस्यासमवायिकारणस्य ना-
शात्, २ द्रव्यस्य च समवायिकारणस्य नाशात्, ३ निमि-
[Page4235-b+ 38]
त्तसमवायिकारणयोर्नाशात्, ४ समवाय्यसमवायिकारण-
योर्नाशात्५ निमित्तासमवायिकारणयीर्नाशात्, ६ नि-
मित्तनाशासमवायिकारणनाशसमवायिकारणनाशेभ्यः ७ ।
तत्रापेक्षाबुद्धिनाशात् १ तावत्, परत्वोत्पत्तिः परत्वसा-
मान्यज्ञानं ततोऽपेक्षाबुद्धिविनाशस्तद्विनाशात् परत्व-
विशिष्टद्रव्यज्ञानकाले परत्वनाशः, द्वित्वनाशवदेव सर्व-
मूहनीयम् । असमवायिकारणनाशादपि ३ तद्यथा यदै-
वापेक्षाबुद्धिस्तदैव परत्वाधारे पिण्डे कर्म्म ततो यदैव
परत्वोत्पत्तिस्तदैव दिक्पिण्डविभागस्ततो यदा परत्वसा-
मान्यज्ञानं तदा दिक्पिण्डसंयोगनाशः ततः सामान्य-
ज्ञानादपेक्षाबुद्धिनाशस्तदैव दिक्पिण्डसंयोगनाशत् पर-
त्वापरत्वयोर्नाशः, तत्र चापेक्षाबुद्धिनाशस्य परत्वनाशसम-
कालत्वान्न तन्नाशकत्वम् । नन्वसमवायिकारणनाशादपि
गुणनाशे आत्ममनःसंयोगनाशादपि संस्कारादृष्टादोनां
विनाशे बहु व्याकुलं स्यादिति चेन्न विप्रकृष्टत्वेन पर-
त्वस्य व्यापनात् परत्वाधारस्यान्यत्र गमने विप्रकर्षाभावात्
परत्वनिवृत्तिरावश्यकी न च तदा नाशकान्तरनस्तीत्य-
न्यथाऽनुपपत्त्या संयोगनाश एव नाशकः कल्प्यते, सं-
स्कारादृष्टादेः कार्य्यस्य स्मृतिसुखादेश्चिरेणापि दर्शनान्न
तन्नाशकल्पना । उपलक्षणञ्चैतत् अवधेर्द्रष्टुश्च तत्तद्देशसं-
योगनाशादपि परत्वापरत्वे विनश्यतः युक्तेस्तुल्यत्वात् ।
समवायिकारणनाशादपि क्वचित् परत्वनाशः ३ तथा हि
यदा पिण्डावयवे समुत्पन्नेन कर्मणाऽवयवान्तराद्विभाग-
स्तदैवापेक्षाबुद्धिः, विभागात् पिण्डारम्भकसंयोगनाशः
परत्वोत्पत्तिः, अग्रिमक्षणे संयोगनाशाद्द्रव्यनाशः पर-
त्वसामान्यज्ञानं, द्रव्यनाशात् परत्वनाशीऽपेक्षाबुद्धिनाशश्च
सामान्यज्ञानात्, तथाच यौगपद्यान्नापेक्षाबुद्धिनाशात्
परत्वनाश इति, क्वचिद्द्रव्यनाशापेक्षाबुद्धिवाशाभ्यां
परत्वनाशः ४ तद्यथा पिण्डावयवे कर्मापेक्षाबुद्धेरुत्पाद-
स्ततोऽवयवान्तरविभागः परत्वोत्पत्तिः तत आरम्भक-
संयोगनाशसामाम्यज्ञाने ततो द्रव्यनाशापेक्षाबुद्धिनाशौ
ततश्च परत्वनाशः । क्वचिद्द्रव्यस्य संयोगस्य च नाशाभ्यां
परत्वनाशः ५ तद्यथा यदा द्रव्यावयवविभागस्तदैव पिण्ड-
कर्मापेक्षाबुद्ध्योरुत्पादस्तदनन्तरमवयवसंयोगवाशदिक्पिण्ड
विभागपरत्वोत्पत्तयः ततो द्रव्यनाशदिक्पिण्डसंयोगवाश-
परत्वसामान्यबुद्धयः ततो द्रव्यनाशदिकपिण्डसंयोगना-
शाभ्यां परत्वनाशः सामान्यबुद्धेरपेक्षाबुद्धिनाश इति ।
क्वचित् संयोगनाशापेक्षाबुद्धिनाशाभ्यां परत्वनाश ६ तदु
[Page4236-a+ 38]
यथा परत्वोत्पत्तिपिण्डकर्मणी सामान्यज्ञानविमागौ अ-
पेक्षाबुद्धिनाशदिक्पिण्डसंयोगनाशौ ततः परत्वनाशः ।
कचित् समवाय्यसमवायिनिमित्तनाशेभ्यः ७ तद्यथा पर-
त्वोत्पत्तिपिण्डावयवविभागपिण्डकर्माणि युगपत्, तद-
नन्तरं परत्वसामान्यज्ञानावयवसंयोगनाशदिक्पिण्डवि-
मागाः तदनन्तरसपेक्षाबुद्धिनाशद्रव्यनाशदिक्पिण्डसंयोग-
नाशेभ्यो युगपदुत्पन्नेभ्यः परत्वस्यापरत्वस्य वा दैशिकस्य
नाशः । कालकृतयोस्तु परत्वापरत्वयोरसमवायिकारण-
नाशाधीनो नाशो नास्ति दैशिकयोर्दिक्पिण्डसंयोगनाशे
सन्निकर्षविप्रकर्षनाशो यथा न तथा कालिकयोरिति तयोः
समवायिकारणनाशात्१ अपेक्षाबुद्धिनाशात्२ द्वाभ्या-
ञ्चेति ३ त्रयः पक्षाः पूर्ववदूहनीयाः” ।
<LEND>
