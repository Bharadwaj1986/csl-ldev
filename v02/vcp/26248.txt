<L>26248<pc>3763,a<k1>दोष<k2>दोष
दोष¦ पु० दुष--भावे करणे वा घञ् । १ अपकर्षप्रयोजके वस्तु-
<>निष्ठे धर्मभेदे । यथा काव्यदोषा श्रुतिकट्वादयः हेतु
<>दोषाः व्यभिचारादयः भ्रमदोषाः पित्तादयः । २ दूषणे
<>“दोषो विचारसुलभो यदि दुष्यते तत् व्याख्या मम
<>प्रथममेव न दूषणीया” महेश्वरः । “एको हि दोषोगुणस-
<>न्निपाते निमज्जतीन्दाः किरणेष्विवाङ्कः” कुमा० “अदाता
<>वंशदोषेण कर्मदोषात् दरिद्रता । उन्मादो मातृदोषेण
<>पितृदोषेण मूर्खता” । काव्यदोषास्तु काव्य० प्र० उक्ता यथा
<>“मुख्यार्थहतिर्दोषो रसश्च मुख्यस्तदाश्रयाद्वाच्यः । उभ-
<>योपयोगिनः स्युः शब्दाद्यास्तेन तेष्वपि सः” हतिर-
<>ककर्षः । “दुष्टं पदं श्रुतिकटु च्युतसंस्कृत्यप्रयुक्तमसमर्थम् ।
<>निहतार्थमनुचितार्थं निरर्थकमवाचकं त्रिधाऽश्लीलम् ।
<>सन्दिग्धमप्रतीतम् ग्राम्यं नेयार्थमथ भवेत् क्लिष्टम् ।
<>अविमृष्टविधेयांशं बिरुद्धमतिकृत् समासगतमेव” । तत्र
<>श्रुतिकटु परुषवर्णरूपम् १ दुष्टम् । २ च्युतसंस्कृति
<>व्याकरणलक्षणहीनम् । ३ अप्रयुक्त” तथाम्नातमपि
<>कविभिर्नादृतम् । यथा दैवतशब्दः पुंस्याम्नातोऽपि न
<>केनचित् प्रयुज्यते । ४ असमर्थं यत्तदर्थं पठ्यते न च
<>तत्राऽस्य शक्तिः यथा हन्तीति गमनार्थम् । ५ निहतार्थं
<>यदुभयाथनप्रसिद्धेऽर्थे प्रयुक्तम् । यथा लोहितशब्द
[Page3763-b+ 38]
<>उज्वलार्थे । ६ अनुचितार्थं यथा, पशुपदं कातरताम-
<>भिव्यनक्तीत्यनुचितार्थम् । ७ निरर्थकं पादपूरणमात्रप्रयो-
<>जनं चादिपदम् । ८ अवाचकं यथा जन्तुपदतदात-
<>र्य्यर्थे प्रयुक्तं न च तस्याभिधायकम् । यच्चोपसर्गसंसर्गाद-
<>र्थान्तरगतम् । यथा दधात्यर्थे विदधातीति पदम् ।
<>९ त्रिधेति व्रीडाजुगुप्सामङ्गलव्यञ्जकत्वात् अश्ली लम् ।
<>यथा साधनवायुविनाशशब्दा व्रीडादिव्यञ्जकाः ।
<>१२ सन्दिग्धं यथा बन्द्यामिति किं हठहृतमहिलायां, किं
<>वा नमस्यामिति सन्देहः । १३ अप्रतीतं यत् केवले शास्त्रे
<>प्रसिद्धम् । यथा आशयशब्दः योगशास्त्रादावेव वासनार्थो
<>नान्यत्र । १४ ग्राम्यं यत् केवले लोके स्थितम् ।
<>यथा कट्यादिशब्दाः । १५ नेयार्थम् “निरूढा लक्षणाः
<>काश्चित् सामर्थ्यादभिधानवत् । क्रियन्ते साम्प्रतं काश्चित्
<>काश्चिन्नैव त्वशक्तितः” इति यन्निषिद्धं लाक्षणिकम्
<>यथा चपेटापाटतेन निर्जितत्वं लक्ष्यते । १६ क्लिष्टं
<>यत्रार्थप्रतिपत्तिर्व्यवहिता यथा अत्रिनेत्रजज्योतिरुद्गम-
<>भासिशब्दस्य कुमुदार्थपरत्वे क्लिष्टत्वम् । १७ अविमृष्टः
<>प्राधान्येनानिर्दिष्टो विधेयांशो यत्र तत् । यत्र अनुवाद्य-
<>मनुक्त्वा प्रथमं विधेयनिर्देशः यथा न्यक्कारोह्ययमेवेत्यत्र
<>अनुवाद्यविधेययोरक्रमेण निर्देशो यत्र । समासान्तर्गत-
<>त्वेन विधेयांशस्य झटित्यबोधोऽपि यत्र । यथा तत्रैव पद्ये
<>वृथोच्छूनैरित्यत्र वृथात्वमुच्छूनत्वे विधेयं तच्च समासान्त-
<>र्गततया नाशु वोध्यते । १८ विरुद्धमतिकृत् । यथा भवानी-
<>पतिशब्दस्य भवान्याःपत्यन्तरप्रतीतिकारित्वम् । “अपास्य
<>च्युतसंस्कारमसमर्थं निरर्थकम् । वाक्येऽपि दोषाः
<>सन्त्येते पदस्यांशेऽपि केचन” । वाक्यमात्रगतादोषास्तु ।
<P>“प्रतिकूलवर्णमुपहतलुप्तविसर्गं विसन्धि हतवृत्तम् ।
<>न्यूनाधिककथितपदम् अभवन्मतयोगमनभिहितवा-
<>च्यम् । अपदस्थपदसभासं सङ्कीर्णं गर्भितं प्रसिद्धिह-
<>तमृ । भग्नप्रक्रममक्रमम् अमतपरार्थं च वाक्यमेव
<>तथा” रसानुगुणत्वं वर्णानां वक्ष्यते तद्विपरीतं
<>१ पतिकूलवर्णम् यथा शृङ्गारे टवर्गादि रौद्रे मधुरव-
<>र्णादि । २ उपहत उत्वं प्राप्तो लुप्तो वा विसर्गो यत्र
<>तत् एतच्च असकृत्प्रयोगे एव दोषो न सकृत्प्रयोगे ।
<>३ विसन्धिः सन्धेर्वैरूप्यं विश्लेषोऽश्लीलत्वं कष्टत्वञ्च ।
<>संहितां न करीमीति स्वेच्छया सकृदपि दोषः प्रगृह्या-
<>दिहेतुकत्वे तु असकृत् । तत्र चलण्डामरचेष्टितमि-
<>त्यादौ अश्लीलता तर्वालीत्यादौ कष्टतेति बोध्यम् ।
[Page3764-a+ 38]
<>४ हतं लक्षणानुसरणेऽप्यश्रव्यं अप्राप्तगुरुभावान्तलघु
<>रसाननुगुणञ्च वृत्तं यत्र तत् हतवृत्तम् । ५ न्यूनपदं
<>यथा “सुचिरमुषितं वल्कलधरैरिति” वेणीसंहारपद्ये
<>अस्माभिरिति विशेष्यं पदं न्यूनम् । तथा तत्रैव पद्ये
<>“गुरुः खेदं खिन्ने मयीत्यत्र” खिन्ने इत्यस्यात् पूर्वं इत्थ-
<>मिति पदं च न्यूनम् । ६ अधिकं यथा स्फटिकाकृतिनिर्मल
<>इत्यत्राकृतिपदमधिकम् । ७ कथितपदं यथा एकत्र पद्ये
<>एकस्यैव लीलादिशब्दस्य द्विधा प्रयोगे । ८ पतत्प्रकर्षम् ।
<>यत्रादौ गाढबन्धनरूपप्रकर्षः अन्ते तु तद्धीनता तत् ।
<>९ समाप्तपुनरात्तम् । क्रिययैव वाक्यसमाप्तेर्नियमात्
<>क्रियाप्रयोगादनन्तरं यत्र तत्क्रियासापेक्षकारकान्तरा-
<>दिप्रयोगः तत्र समाप्त पुनरात्तत्वम् । १० द्वितीयार्द्ध-
<>गतैकवाचकशेषप्रथमार्द्धम् । द्वितीयार्द्धगतमेकं पदं
<>प्रथमार्द्धस्य समापकं यत्र तथाभूतं वाक्यं दुष्टमित्यर्थः ।
<>११ न भवन् मतः इष्टः योगः सम्बन्धः यत्र तत् ।
<>१२ अवश्यं वक्तव्यमनुक्तम् । १३ अस्थानस्थपदम् । १४ अ-
<>स्थानस्थसमासञ्च । १५ संकीर्णं यत्र वाक्यान्तरस्य प-
<>दानि वाक्यान्तरमनुप्रविशन्ति । १६ गर्भितं यत्र वाक्यस्य
<>मध्ये वाक्यान्तरमनुप्रविशति । १७ प्रसिद्धिमतिक्रान्तं
<>यथा रवो मण्डूकादिषु प्रसिद्धो, न तु सिंहादिनादे ।
<>१८ भग्नः प्रक्रमः प्रस्तावो यत्र तत् । १९ अविद्यमानः क्रमो
<>यत्र तदक्रमम् । २० अमतः प्रकृतविरुद्धः परार्थो यत्र ।
<>अर्थदोषास्तु । अर्थोऽपुष्टः कष्टोव्याहतपुनरुक्तदुष्क्रम
<>ग्राम्याः । सन्दिग्धो निर्हेतुः प्रसिद्धिविद्याविरुद्धश्च ।
<>अनवीकृतः सनियमाऽनियमविशेषाविशेषपरिवृत्ताः ।
<>साकाङ्क्षोऽपदयुक्तः महचरभिन्नः प्रकाशित विरुद्धः ।
<>विध्यनुवादायुक्तस्त्यक्त पुनः स्वीकृतोऽश्लीलः” । यत्रातिवि-
<>ततत्वादयोऽनुपादानेऽपि प्रतिपाद्यमानमर्थं न वाधन्त
<>इत्यपुष्टास्तत्र, न त्वसङ्गताः पुनरुक्ता वा ।
<>रसदोषास्तु “व्यभिचारिरसस्थायिभावानां शब्दवाच्यता ।
<>कष्टकल्पनया व्यक्तिरनुभावविभावयोः । प्रतिकूलविभा-
<>वादिग्रहो दीप्तिः पुनःपुनः । अकाण्डे प्रथनच्छेदौ
<>अङ्गस्याप्यतिविस्तृतिः । अङ्गिनोऽननुसन्धानं प्रकृतीनां
<>विपर्ययः । अनङ्गस्याभिधानञ्च रमे दोषाः स्युरीदृशाः” ।
<P>चन्द्रालोके तु दोषसामान्यविशेषलक्षणान्युक्त्वा दिङ्-
<>मात्रमुदाहृतं यथा
<>“स्याच्चेतोविशता येन सक्षता रमणीयता । शब्देऽर्थे च
<>कृतोन्मेषं दोषमुद्धापयन्ति तम् । भवच्छ्रुतिकटुर्वर्णः श्रव-
[Page3764-b+ 38]
<>णोद्वेजने पटुः । विख्यायते व्याकरणविरुद्धं च्युतसं-
<>स्कृतिः । अप्रयुक्तं दैवतादौ शब्दे पुंलिङ्गतादिकम् ।
<>असमर्थन्तु हन्त्यादेः प्रयोगो गमनादिषु । स हन्ति हन्त
<>कान्तारे कान्तः कुटिलकुन्तलः । निहतार्थं लोहितादौ
<>शोणितादिप्रयोगतः । एकाक्षरं विना भूभ्रूक्ष्मादिकं ख-
<>लतादिवत् । व्यनक्त्यनुचितार्थं यत्पदमाहुस्तदेव तत् ।
<>इयमुद्धतशाखाग्रकेलिकौतुकवानरी । निरर्थकं तुही-
<>त्यादि पूरणैकप्रयोजनम् । अर्थे विदधदित्यादौ दधदा-
<>द्यमवाचकम् । धत्ते नभस्तलं भास्वानरुणं तरुणैः करैः ।
<>अश्लीलं त्रिविधं व्रीडाजुगुप्साऽमङ्गलात्मना । आह्ला-
<>दसाधनं वायुः कान्तालाशे भवेत् कथम् । स्याद्द्व्यर्थ-
<>मिह सन्दिग्धं न द्यां यान्ति पतत्त्रिणः । स्यादप्रतीतं
<>शास्त्रैकगम्यं वीताऽनुमादिवत् । शिथिलं, शयने
<>लिल्ये मच्चित्तं ते शशिश्रियि । मस्तपृष्ठकटीलोष्ठ-
<>गल्लादि ग्राम्यमुच्यते । नेयार्थं लक्षणात्यत्तप्रसरादमनो-
<>हरम् । हिमांशोर्हारधिक्कारजागरे यामिकाः कराः ।
<>क्लिष्टमर्थो यदीयोऽर्थश्रेणितः श्रेणिमृच्छति । हरिप्रिया-
<>पितृवारप्रवाहप्रतिमं वचः । अविकृष्टविधेयांशः समास-
<>पिहिते बिधौ । विशन्ति विशिखप्रायाः कटाक्षाः
<>कामिनां हृदि । अपराधीन इत्यादिविरुद्धमतिकृन्मतम् ।
<>अन्यसङ्गतमुत्तुङ्गहारशोभिपयोधरा । रसाद्यनुचिते वर्णे
<>प्रतिकूलाक्षरं विदुः । न मामङ्गद! जानासि रावणं
<>रणदारुणम् । यस्मिन्नुपहतो लुप्ती विसर्ग इह तत्तथा ।
<>कुसन्धिः वटवागच्छ विसन्धिः नृपती इमौ । हत-
<>वृत्तमनुक्तोऽपि छन्दीदोषश्चकास्ति चेत् । विशाल-
<>लोचने! पश्याऽम्बरं तारातरङ्गितम् । न्यूनं त्वत्खङ्ग-
<>सम्भूतयशः पुष्पं नभस्तलम् । अधिकं भवतः शत्रून्
<>दशत्त्यसिलताफणी । कथितं पुनरुक्ता वाक् श्यामाब्ज-
<>श्यामलोचना । विकृतं दरविकृतैरैयरुः कुञ्जराः
<>पुरम् । पतत्प्रकर्षहीनाऽनुप्रासादित्वे यथोत्तरम् ।
<>गम्भोरारम्भदम्भोलिपाणिरेष समागतः । समाप्तपुनरात्तं
<>स्यादेष पीयूषभाजनम् । नेत्रानन्दी तुषारांशुरेत्यम्बु-
<>निधिवान्धवः । अर्द्धान्तरपदापेक्षि क्रीडानृत्येषु सस्मि-
<>तम् । मेघारम्भं स्तुमः शम्भुमर्द्धरम्भोरुविग्रहम् ।
<>अभवन्मतयोगः स्यान्न चेदभिमतोऽन्वयः । येन वद्धोऽम्बु
<>धिर्य्यस्य रामस्यानुचरा वयम् । स एष लङ्कालङ्कारं
<>रावणं हन्तुसुद्यतः । द्विषां सम्पदमाच्छिद्य यः शत्रून्
<>समपूरयत् । अस्थानस्थसमासं नविद्वज्जनमनोरमम् ।
[Page3765-a+ 38]
<>मिथः पृथग्वाक्यपदैः सङ्कीर्णं यत्तदेव तत् । वक्त्रेण
<>भ्राजते रात्रिः कान्ता चन्द्रेण राजते । ब्रह्माण्डं
<>त्वद्यशः पूरगर्भितं भूमिभूषणम् । आकर्णय पयः पूर्ण-
<>सुवर्णकलशायते । भग्नप्रक्रममारब्धशब्दनिर्वाहहीनता ।
<>अक्रमः कृष्ण! पूज्यन्ते त्वामनाराध्य देवताः । अम-
<>तार्थान्तरं मुख्येऽमुख्ये वार्थे विरोधकृत् । त्यक्तहारमुरः
<>कृत्वा शोकेनालिङ्गिताऽङ्गना । अपुष्टार्थो विशेष्ये चेन्न
<>विशेषोविशेषणात् । विशन्ति हृदयं कान्ताकटाक्षाः ख-
<>ञ्जनत्विषः । कष्टः स्पष्टावबोधार्थमक्षमो वाच्यसन्निभः ।
<>व्याहतश्चेद्विरोधः स्यान्मिथः पूर्वापरार्थयोः । सहस्र-
<>पत्रमित्रं ते वक्त्रं केनोपमीयते । कुतस्तत्रोपमा यत्र
<>पुनरुक्तः सुधाकरः । दुःक्रमग्राम्यसन्दिग्धास्त्रयो दोषाः
<>क्रमादमी । त्वद्भक्तः कृष्ण! गच्छेयं नरकं स्वर्गमेव वा ।
<>एकं मे चुम्बनं देहि तव दास्यामि कञ्चुकम् । ब्रूत
<>किं मेव्यतां चन्द्रमुखीचन्द्रकिरीटयोः । अनौचित्यं
<>कीर्त्तिलतां तरङ्गयति यः सदा । प्रसिद्ध्या विद्यया
<>वापि विरुद्धं द्विविधं मतम् । न्यस्तेयं पश्य कन्दर्प-
<>प्रतापधवलद्युतिः । केतकी शेखरे शम्भोर्धत्ते चन्द्रकला-
<>तुलाम् । सामान्यपरिवृत्तिः स्यात् कुण्डलच्छविविग्रहा ।
<>विशेषपरिवृत्तिः स्याद्दयिता मम चेतसि । द्वे स्तः सह-
<>चराऽचारुविरुद्धान्योन्यसङ्गती । ध्वाङ्क्षाः सन्तश्च तनयं
<>स्वं परञ्च न जानते । सरोजनेत्र! पुत्रस्य मुखेन्दु-
<>मवलोकय । पालयिष्यति ते गोत्रमसौ नरपुरन्दरः ।
<>पदे तदंशे वाक्यांशे वाक्ये वाक्यकदम्बके । यथानु-
<>सारमभ्यूहेद्दोषान् शब्दार्थसम्भवान्” । ३ व्यावृत्तिव्यव-
<>हारान्यतरप्रयोजनविघटके धर्मभेदे स च दोषस्त्रिविधः ।
<>अव्याप्तिः अतिव्याप्तिः असम्भवः । ४ विध्यतिक्रमजनिते
<>ऽदृष्टभेदे मीमांसकाः । ५ गुरुतल्पगमनाभक्ष्यभक्षणादिज-
<>निते पापे मेदि० । दुष--वैकृत्ये करणे घञ् । ६ वातपित्त-
<>कफेषु यथाह भाव० प्र० अथ दोषाः प्रवक्ष्यन्ते इत्युपक्रमे
<>दोषस्वरूपमाह वाग्भटः “वायुः पित्तं कफश्चेति त्रयो
<>दोषाः समासतः । विकृताऽविकृता देहं घ्नन्ति ते वर्द्ध-
<>यन्ति च । ते व्यापिनोऽपि हृन्नाभ्योरधोमध्योर्द्धसं-
<>श्रयाः । वयोऽहोरात्रभुक्तानामन्तमध्यादिगाः क्रमात्”
<>दोषशब्दस्य निरुक्तिमाह “धातवश्च मलाश्चापि दुष्य-
<>न्येभिर्यतस्ततः । वातपित्तकफा एते त्रयो दोषा इति
<>स्मृताः” दोषा इत्यत्र दुष वैकृत्ये इति दुषधातोः
<>दुष्यन्त्ये भिरिति वाक्ये अकर्त्तरि च कारके संज्ञाया
[Page3765-b+ 38]
<>मित्यनेन सूत्रेण करणेऽर्थे घञ् प्रत्ययः । ७ तेषां विकारे
<>च । गौ० उक्ते प्रवृत्तिप्रयोजके रागद्वेषमोहात्मके ८ धर्म-
<>भेदे तल्लक्षणादिकं सू० भा० उक्तं यथा
<>“प्रवर्त्तनालक्षणा दोषाः” सू० “प्रवर्त्तना प्रवृत्तिहेतुत्वम्
<>ज्ञातारं हि रागादयः प्रवर्त्तयन्ति पुण्ये पाप्रे वा ।
<>यत्र मिथ्याज्ञानं तत्र रागद्वेषाविति प्रत्यात्मवेदनीया ही
<>मे दोषाः कस्मात्? लक्षणतो निर्दिश्यन्त इति कर्मल-
<>क्षणाः खलु रक्तद्विष्टमूढाः रक्तो हि तत्कर्म कुरुते येन
<>कर्मणा सुखं दुःखं वा भजते, तथा द्विष्टस्तथा मूढ इति
<>दोषा रागद्वेषमोहा इत्युच्यमाने बहुनोक्तं भवतीति” भा०
<>विवृतमेतत् तद्वृत्तौ यथा “दोषं लक्षयति । दोषा इति
<>बहुवचनं रागद्वेषमोहात्मकलक्ष्यत्रयज्ञापनाय प्रवर्त्तना
<>प्रवृत्तिजनकत्वं तदेव लक्षणं येषाम् यद्यपीदं शरीरादृष्टे-
<>श्वरेच्छादावतिव्याप्तं तथापि लौकिकप्रत्यक्षसविषयत्वे
<>सतीति विशेषणीयं यागादिगोचरप्रमावारणाय प्रमा-
<>न्यत्वे सतोति विशेषयन्ति” ।
<>तद्भेदाश्च सू० भा० ४ अ० १ आह्निके उक्ता यथा
<>“तथा दोषाः” सू० “परीक्षिता इति बुद्धिसमानाश्रयत्वा-
<>दात्मगुणाः, प्रवृत्तिहेतुत्वात् पुनर्भवप्रतिसन्धानसामर्थ्याच्च
<>संसारहेतवः, संसारस्यानादित्वादनादिना प्रबन्धेन प्रव-
<>र्त्तन्ते, मिथ्याज्ञाननिवृत्तिस्तत्त्वज्ञानात् तन्निवृत्तौ राग-
<>द्वेषप्रबन्धोच्छेदेऽपवर्ग इति प्रादुर्भावनिरोधधर्मका इत्ये-
<>वमाद्युक्तं दोषाणामिति प्रवर्त्तनालक्षणा दोषा इत्युक्तं
<>तथा चेमे मानेर्ष्यासूयाविचिकित्सामत्सरादयः ते कस्मा-
<>न्नोपसङ्ख्यायन्ते इत्यत आह” भा० ।
<>“तत्त्रैराश्यं रागद्वेषमोहार्थान्तरभावात्” सू० “तेषां
<>दोषाणां त्रयोराशयस्त्रयः पक्षाः । रागपक्षाः--कामो
<>मत्सरः स्पृहा तृष्णा लोभ इति । द्वेषपक्षाः--क्रोधः
<>ईर्ष्याऽसूया द्रोहोऽमर्ष इति । मोहपक्षाः--मिथ्याज्ञानं
<>विचिकित्सा मानः प्रमादः इति । त्रैराश्यान्नोपसङ्ख्यायन्ते
<>इति, लक्षणस्य तर्ह्यभेदात् त्रित्वमनुपपन्नम्, नानुपपन्नं
<>रागद्वेषमोहार्थान्तरभावात् आसक्तिलक्षणो रागः,
<>अमर्षलक्षणो द्वेषः, मिथ्याप्रतिपत्तिलक्षणो मोह इति ।
<>एतत् प्रत्यात्मवेदनीयं सर्वशरीरिणाम्, विजानात्ययं शंरीरी
<>रागमुत्पन्नम्, अस्ति मेऽध्यात्मं रागधर्म इति । विरागञ्च
<>विजानाति नास्ति मेऽध्यात्मं रागधर्म इति । एवमित-
<>रयोरपीति । मानेर्ष्याऽसूयाप्रभृतयस्तु त्रैराश्यमनु-
<>पतिता इति नोपसङ्ख्यायन्ते” भा० । विवृतमेतत् वृत्तौ
[Page3766-a+ 38]
<>“तेषां दोषाणां त्रयो राशयः त्रयः पक्षा न तु रागद्वेष-
<>मोहानामेकैकत्वं तेषामर्थान्तरभावात् अवान्तरभेदवत्त्वात्
<>तथा च भयशोकमानादीनामेष्वेवान्तर्भावान्न विभाग-
<>न्यूनत्वं इच्छात्वद्वेषत्वमिथ्याज्ञानत्वरूपविरुद्धधर्मवत्त्वान्न
<>विभागाधिक्यम् इच्छात्वादिकन्तु रागादावनुभवसिद्धं
<>तत्र रागपक्षः कामो मत्सरः स्पृहा तृष्णा लोभो माया
<>दम्भ इति कामो रिरंसा । रतिश्च विजातीयस्त्रीसंयोगः ।
<>नारीगताभिलाष इति तु न युक्तं स्त्रियाः कामेऽव्याप्तेः ।
<>मत्सरः स्वप्रयोजनप्रतिसन्धानं विना पराभिमतनिवार-
<>णेच्छा यथा राजकीयादुदपानान्नोदकं पेयम् इत्यादि । एवं
<>परगुणनिवारणेच्छाऽपि । स्पृहाधर्माविरोधेन प्राप्तीच्छा ।
<>तृष्णा इदं मे न क्षीयतामितीच्छा उचितव्ययाकरणे-
<>नापि धनरक्षणेच्छारूपं कार्पण्यमपि तृष्णाभेद एव ।
<>धर्मविरोधेन परद्रव्येच्छा लोभः । परबञ्चनेच्छा माया
<>कपटेन धार्मिकत्वादिना स्वोत्कर्षख्यापनेच्छा दम्भः ।
<>द्वेषपक्षाः क्रोध ईर्ष्याऽसूया द्रोहोऽमर्षोऽभिमान इति
<>क्रोधो नेत्रलौहित्यादिहेतुर्दोषविशेषः । ईर्ष्या साधारणे
<>वस्तुनि परस्वत्वात्तद्ग्रहीतरि द्वेषः यथा दुरन्तदायादा-
<>नाम् । असूया परगुणादौ द्वेषः द्रोहो नाशाय द्वेषः
<>हिंसा तु दोषजन्या । परे तु तान्द्रोहं मन्यते । अमर्षः
<>कृतापराधे असमर्थस्य द्वेषः अभिमानोऽपकारिण्यकिञ्चि
<>करस्यात्मनि द्वेषः । मोहपक्षा विपर्य्ययसंशयतर्कमान-
<>प्रमादभयशोकाः । विपर्य्ययो मिथ्याज्ञानापरपर्य्यायोऽय-
<>थार्थनिश्चयः एकधर्मिकविरुद्धभावाभावज्ञानं संशयः स
<>एव विचिकित्सेत्युच्यते व्याप्यारोपाद्व्यापकप्रसञ्जनं तर्कः
<>आत्मन्यविद्यमानगुणारोपेणोत्कर्षधीर्मानः गुणवति निर्गु-
<>णत्वधीरूपस्मयोऽपि मानेऽन्तर्भवति । प्रमादः पूर्वकर्त्तव्य-
<>तया निश्चितेऽप्यकर्त्तव्यताधीः एवं वैपरीत्येऽपि भयमनिष्ट-
<>हेतूपनिपाते तत्परित्यागानर्हता ज्ञानं शोक इष्टवियोगे
<>तल्लाभानर्हताज्ञानम्” ९ मिथ्याज्ञानजन्यवासनायां दुःख-
<>जन्यप्रवृत्तिदोषा मिथ्याज्ञानानामिति सूत्रवृत्तौ चरमे दोष-
<>शब्दस्य तथार्थत्वाभिधानात् । १० वसुपुत्रभेदे द्रोणशब्दे दृश्यम्
<>भ्रमजनकादोषास्तु पित्तादयः भाषापरिच्छेदे उक्ता यथा
<>“दोषोऽप्रमाया जनकः प्रमायास्तु गुणो भवेत् । पित्त-
<>दूरत्वादिरूपो दोषो नानाविधः स्मृतः ।” “अप्रमां प्रति
<>दोषः जनकः कारणम् । प्रमां प्रति गुणः कारणम् ।
<>तत्रापि पित्तादिरूपा दोषा अननुगताः । तेषां कारण-
<>त्वम् अन्वयव्यतिरेकाभ्यामेव सिद्धम् । गुणस्य प्रमा-
[Page3766-b+ 38]
<>जनकत्वन्तु अनुमानात् सिद्धम् । यथा प्रमा ज्ञानसाधा-
<>रणकारणभिन्नकारणजन्या जन्यज्ञानत्वात् अप्रमावत् ।
<>न च दोषाभाव एव कारणमस्त्विति वाच्यम् पीतः
<>शङ्ख इति ज्ञानस्थले पित्तदोषसत्त्वाच्छङ्खत्वप्रमानुत्पत्ति-
<>प्रसङ्गात् । विनिगमनाविरहात् अनन्तदोषाभावस्य
<>कारणत्वमपेक्ष्य गुणकारणताया न्याय्यत्वात् । न च
<>गुणसत्त्वेऽपि पित्तप्रतिबन्धाच्छङ्खे न सैत्यज्ञानम् ।
<>अतः पित्तादिदोषाभावानां कारणत्वमवश्यं वाच्यं तथा
<>च किं गुणस्य हेतुत्वकल्पनयेति वाच्यम् तथाप्यन्वय-
<>व्यतिरेकाभ्यां गुणस्यापि हेतुत्वसिद्धेः । एवं भ्रमं प्रति
<>गुणाभावः कारणमित्यस्यापि सुवचत्वाच्च । तत्र दोषाः
<>के इत्याकाङ्क्षायामाह । पित्तेति । क्वचित् पीतादि-
<>भ्रमे पित्तं दोषः । क्वचिच्चन्द्रादेः स्वल्पपरिमाणभ्रमे
<>दूरत्वं दोषः । क्वचिच्च वंशोरगभ्रमे मण्डूकवसाञ्जन-
<>मित्येवं दोषा भ्रान्तिजनका इत्यर्थः । ११ गोवत्से । स्वार्थे
<>क । दोषक तत्रार्थे । “वातपित्तकफा दोषाः दुष्याः स्युः
<>सप्त धातवः” शा० ति० दोषक्षयवृद्धिज्ञानादिकं सुश्रुते
<>सूत्रस्थाने १६ अ० उक्तं तत्रैव दृश्यम् । न्यायमतसिद्धहे-
<>त्वाभासाख्याः हेतुदोषाश्च हेत्वाभासशब्दे वक्ष्यन्ते तत्-
<>सामान्यलक्षणं च यादृशविशिष्टविषयकत्वेन ज्ञानस्यानु-
<>मितितत्कारणीभूतज्ञानप्रतिबन्धकत्वं तत्त्वम् । तत्पक्षक-
<>तत्साध्यकानुमितौ यावन्तोदोषाः सम्भवन्ति तावदन्यत-
<>मत्वम् वा “दुषधातोरिवास्माकं दोषसम्पत्तये गुणः” उद्भ०
<LEND>
