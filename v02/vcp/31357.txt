<L>31357<pc>4275,b<k1>पवित्रारोपण<k2>पवित्रारोप(ह)ण
पवित्रारोप(ह)ण¦ न० ६ त० । विष्णुप्रभृतिदेवसम्प्रदाबवे
यज्ञोपवीतदाने देवभेदेन तिथिभेदादौ तद्दानप्रकारश्च
हेमा० व्र० विष्णुरहस्ये उक्तो यथा
<फ्>“तस्माद्भक्तिसमायुक्तैर्नरैर्विष्णुपरायणैः । वर्षे वर्षे
प्रकर्त्तव्यं परित्रारोपणं हरेः । श्रावणस्य सिते पक्षे
कर्कटस्थे दिवाकरे । द्वादश्यां वासुदेवस्य पवित्रारोपणं
स्मृतम् । सिंहस्थे वा रवौ कार्य्यं कन्थायान्तु गतेऽथ
वा । तस्यामेव तिथौ सम्यक् तुलास्थे न कथञ्चन ।
विष्णोरुद्रस्य सूर्य्यस्य विरिञ्चेः षण्मुखस्य च । देव्याग-
णाधिनाथस्य मातॄणां धनदस्य च । पवित्रारोपणं
कार्य्यमन्येषाञ्च यथाविधि । अकृत्वा फलहानिः स्यात्
संवत्सरकृतार्चनात् । सर्वेषान्तु महत् पुण्यं पवित्रा-
रोपणे कृते । तिथयस्तत्त्वविन्यासाः पृथगुक्तास्तपी-
धन! । प्रतिपद्वनदस्योक्ता पवित्रारोपणे तिथिः । श्रिया
देव्या द्वितीया तु तिथीनामुत्तमा तिथिः । तृतीया तु
भवान्यास्तु चतुर्थी तत्सुतस्य तु । पञ्चमी नागराजस्य
षष्ठी प्रोक्ता गुहस्य च । सप्तमी भास्करे प्रोक्ता दुर्गाया-
श्चाष्टमी स्मृता । मातॄणां नवमी प्रोक्ता दशमी वासुकेः
स्मृता । एकादशी ऋषीणान्तु द्वादशी चक्रपाणिनः ।
त्रयोदशी ह्यनङ्गस्य शिवस्योक्ता चतुर्दशी । मम देवमुनि-
श्रेष्ठ! पौर्णमासी तिथिः स्मृता । यथोक्ताः शुक्लपक्षे
तु तिथयः श्रावणस्य च । सर्वेषामेव देवानां तथा कार्य्यं
यथाविधि । प्रथमं दर्भसूत्रन्तु पद्मसूत्रं ततःपरम् ।
ततः क्षौमं सुपुण्यं स्यात् पट्टसूत्रं ततः परम् । शुचि
कार्पाससूत्रेण निर्मितं वा शुभाशुमम् । शुचिर्भूत्वा
शुचौ देशे कारयीत प्रयत्नतः । तद्विधानोपयुक्तन्तु य-
थोक्तफलदायकम् । कन्था कर्त्तयते सूत्रं नारी वाथ
पतिव्रता । विधवा साधुशीला वा सूत्रमेतत्तु कर्त्त-
येत् । केशयुक्तं क्षतं दग्धं मद्यरक्तादिदूषितम् । म-
लिनं नीलरक्तं वा प्रयत्नेन विवर्जयेत् । यथोक्तं सूत्र-
मादाय त्रिगुणं त्रिः प्रयोजयेत् । पवित्रं तेन कुर्वीत
कनिष्ठोत्तममध्यमम् । कनिष्ठं तन्तुमिर्ज्ञेयं सप्तविंश-
तिमिः शुभम् । मर्त्त्यलोके तु तत्कीर्त्तिसुखायुर्द्धन-
पुत्रदम । चतुःपञ्चाशता ज्ञेयं तन्त नां मध्यमं परम् ।
दिव्यभोगावहं पुण्यं स्वर्गाबाससुखप्रदम् । उत्तमं
[Page4276-a+ 38]
चैव तन्तूनां शतमष्टोत्तरं शतम् । दत्त्वा तद्वासदेवाय
विष्णुलोकं भजेन्नरः । अष्टोत्तरसहस्रं तु तन्तूनां परि-
संख्यया । वनमाला स्मृता विष्णोर्दत्ता भक्तिप्रदा हि
सा । कनिष्ठं नाभिमात्रं स्यादूरुमात्रन्तु मध्यमम् ।
पवित्रं चीत्तमं प्रोक्तं जामुमात्रं प्रमाणतः । वनमाला
प्रमाणेन प्रतिमायाः प्रणीयते । नराणां जन्मससार
दुःखमृत्युप्रणाशिनी । कनिष्ठे द्वादशैवोक्ता मध्यमे
द्विगुणाः स्मृताः । त्रिगुणास्तूत्तमे प्रोक्ता ग्रन्थयस्तु
पवित्रके । शतमष्टोत्तरं कार्य्यं ग्रन्थीनां तु विधा-
जतः । मुनीन्द । वनमालायां विष्ण्पूजनतत्पर! ।
अधिवासनसूत्रे तु ग्रन्थयो द्वादश मृताः । तत्त्वन्यास
विधानं तु श्रूयतां गुह्यकोत्तम” । इत्युपक्रमे तत्त्वन्यास
स्तत उक्तः “पवित्रं तेन विख्यातं ब्रह्मतेजो हि गी-
यते । विष्ण्वाख्यया तु विख्यातं तदा लोके निग-
द्यते । तदेव सूत्ररूपेण यज्ञेशः कर्मणः प्रभुः ।
तदेव त्रिगुणीभूतं नारायणसमाख्यया । त्रिवेदात्मा
त्रिदेवात्मा त्र्यक्षरः प्रणवः स्मृतः । ते पर्वतात्समु-
द्भूता वराहार्द्धाङ्गमाश्रिताः । संघातेन च तन्तूनां
नवात्मा परिकीर्त्तितः । तन्तूनां प्रथमो देवो वासुदेवो
जगद्गुरुः । हलायुधो द्वितीयस्तु प्रद्युम्नश्च तृतीयकः ।
अपरे त्वनिरुद्धस्तु ततो नारायणः प्रमुः । ब्रह्माविष्णु-
त्वथा नॄणां वरारोहे समाश्रिताः । अधिदैवेन रूपेण
अध्यात्म्ये च निबोध मे । मनोबुद्धिरहङ्कारस्तन्मात्राणि
तथैव च । जीवश्चेति नवैतच्च अध्यात्म्येसुव्यवस्थितम् ।
द्यौरन्तरिक्षं पृथिवी भूर्भुवःस्वस्तथैव च । अकारश्चा-
प्युकारश्च मकारश्चाधिभूतकम् । अग्नित्रयं तथा कर्म
त्रयञ्च सदनत्रयम् । ज्ञेयं पवित्रे तद्विद्वानधिदैवमु-
दाहरेत्” । शिवपवित्रलक्षणम् “एकादशाथ वा
सूत्रैस्त्रिंशता वाष्टयुक्तया । पञ्चशता वा कर्त्तव्यं
तुल्यग्रन्थ्यन्तराजकम् । द्वादशाङ्गुलमानानि व्यायामाष्टा-
ङ्गुलानि च । लिङ्गविस्तारमानानि चतुरङ्गष्ठिकानि
वा । तथैव पिण्डिकास्पर्शे चतुर्थं सार्वदैवतम् ।
साङ्गावतारकं कार्य्यं पवित्रमतिसुन्दरम्” । पवित्रा-
रोहणमप्यत्र “आषाढशुक्लपक्षस्य याष्टमी श्रावणस्य
च । पवित्रारोहण कुर्य्यात् दवप्रीतिकरं परम्”
कालिकापु० ५८ अ० ।
<LEND>
