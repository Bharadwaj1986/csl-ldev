<L>24305<pc>3463,b<k1>दन्तकाष्ठ<k2>दन्तकाष्ठ
दन्तकाष्ठ¦ न० दन्तंधावनार्थं काष्ठम् । १ दन्तधावने काष्ठे ।
तत्काष्ठमस्त्यत्र साध्यतया अच् । २ विकङ्कतवृक्षे पु० राजनि० ।
सफलतत्काष्ठभेदाः वृ० स० ८५ अ० उक्ता यथा
<फ्>“वल्लीलतागुल्मतरुप्रभेदैः स्युर्दन्तकाष्ठानि सहस्रशो
यैः । फलानि वाच्यान्यतितत्प्रसङ्गो मा भूदतो वच्म्यथ
कामिकानि । अज्ञातपूर्वाणि न दन्तकाष्ठान्यद्यान्न
पत्रैश्च समन्वितानि । न युग्मपर्वाणि न पाटितानि
न चोर्ध्वशुष्काणि विना त्वचा वा । वैकङ्कतश्रीफल-
काश्मरीषु ब्राह्मी द्युतिः क्षेमतरौ सुदाराः । वृद्धि-
र्वटेऽर्के प्रचुरं च तेजः पुत्रा मधूके ककुभे
प्रियत्वम् । लक्ष्मीः शिरोषे च तथा करञ्जे प्लक्षेऽर्थ-
सिद्धिः समभीप्सिता स्यात् । मान्यत्वमायाति
जनस्य जात्यां प्राधान्यमश्वत्थतरौ वदन्ति । आरो-
ग्यमायुर्बदरीवृहत्योरैश्वर्यवृद्धिः खदिरे सविल्वे । द्रव्याणि
चेष्टान्यतिमुक्तके स्युः प्राप्नोनि तान्येव पुनः कदम्बे ।
निम्बेऽर्थाप्तिः करवीरेऽन्नलब्धिर्भाण्डीरे म्यादिदमेव
प्रभूतम् । शम्यां शत्रूनपहन्त्यर्जुने च श्यामायां
च द्विषतामेव नाशः । सालेऽश्वकर्णे च वदन्ति
गौरवं सभद्रदारावपि चाटरूषके । वाल्लभ्यमाथाति
जनस्य सर्वतः प्रियङ्ग्वपामार्गसजम्वुदाडिमैः । उदङ्-
मुखः प्राङ्मुख एव वाव्दं कामं यथेष्टं हृदये
निवेश्य । अद्यादनिन्द्यं च सुखोपविष्टः प्रक्षाल्य
जह्याच्च शुचिप्रदेशे । अभिमुखपतितं प्रशान्तदिक्स्थं
शुभमतिशोभनमूर्ध्वसंस्थितं यत् । अशुभकरमतोऽ-
न्यथा प्रदिष्टं स्थितपतितं च करोति मृष्टमन्नम्” ।
<फ्>आ० त० नरसिंहपुराणे च “दन्तकाष्ठस्य वक्ष्यामि
समासेन प्रशस्तताम् । सर्वे कण्टकिनः पुण्याः
क्षीरिणश्च यशस्विनः” । महाभारते । “तिक्त
कषायं कटुकं सुगन्धि कण्टकान्वितम् । क्षीरिणो वृक्ष-
गुल्माद्यान् भक्षयेद्दन्तधावने” । निषिद्धकाष्ठानि यथा
“गुवाकतालहिन्तालास्तथा ताडी च केतकी । खर्जूर-
नारिकेलौ च सप्तैते तृणराजकाः । तृणराजसिरा
पत्रैर्यः कुर्य्याद्दन्तधावनम् । तावद्भवति चाण्डालो याव-
[Page3464-a+ 38]
द्वङ्गां न पश्यति । तस्य स्थौल्यं परिमाणञ्चाह विष्णुः
“कनिष्ठाग्रसमं स्थौल्यं सकूर्चं द्वादशाङ्गुलम् । प्रातर्भूत्वा
च यतवाक् भक्षयेद्दन्तधावनम्” मरीचिः द्वादशाङ्गु-
लञ्च वैश्यानां शूद्राणान्तु षडङ्गुलम् । चतुरङ्गुलमानेन
नारीणां विधिरुच्यते । अन्तरप्रभवानाञ्च षडङ्गुलमुदा-
हृतम्” । दन्तधावनदन्तपवनशब्देऽधिकं दृश्यम् ।
<LEND>
