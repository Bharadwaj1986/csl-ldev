<L>3861<pc>0323,b<k1>अमृत<k2>अमृत
अमृत¦ त्रि० न मृतः । १ मरणशून्ये जीविते “अमृते जारजः
<>कुण्डः” अमरः “अपाम सोमममृता अभूम” इति श्रुतिः
<>मरणञ्चात्र “आभूतसंप्लवस्थानममृतत्वं हि भाष्यते इति”
<>विष्णु पु० उक्तम् महाकल्पावस्थायित्वं, देवानामपि तथैवा-
<>मृतत्वम् “कार्य्यात्यये तदध्यक्षेण सहातः परमाम्नायात्”
<>शा० सू० कार्य्यब्रह्मणा सह सर्व्वेषां लयाभिधानात् । न
<>मृतं मरणं यस्मात् । २ पीयूषे तत्सेवने हि अमृतत्वं
<>भारतादौ प्रसिद्धम् । तच्च प्रथमं पृथूपदिष्टैर्दैर्वरिन्द्रं वत्सं
<>कृत्वा गोरूपधरायाः पृथ्वा दुग्धम् पश्चाच्च दुर्वासः-
<>शापात् समुद्रमध्यं गतम् ततो देवासुरैः समुद्रे मथिते
<>पुनरुत्पन्नमिति पौराणिकी कथानुसन्धेया “देवासुरैरमृत-
<>मस्वुनिधिर्ममन्ते” किरा० न वै देवा अश्नन्ति पिबन्ति
<>एतदेवामृतं दृष्ट्वा तृप्यन्ति” चा० उ० । “अमृतदीधितिरेष
<>विदर्भजे । भजसि तापमनुष्यकिमंशुभिः । यदि भवन्ति
<>मृताः सखि! चन्द्रिकाः इति” नैषधम् । ३ जले तस्य
<>प्राणहेतुत्वात् अमृतत्वम् । “अन्नमयं हि सौम्य! मन
<>आपोमयः प्राणः” इत्युपक्रम्य षोडशकलः सौम्य!
<>पुरुषः पञ्चदशाहानि माशीः काममपः पिबापोमयः
<>प्राणो न पिबतो विच्छेत्स्यते” छा० उ० । जलपानाभावे
<>प्राणविच्छेदौक्तेः तत्पाने च प्राणवृद्धेः जलस्य मरणाहेतु-
<>त्वम् । “अमृतोपस्तरणमसि स्वाहा” “अमृतापिधानमसि
<>स्वाहेति” आपोशनमन्त्रः । ४ घृते तस्य, “आयुर्वै घृत”
<>मित्युक्तेरायुर्जनकत्वात् मरणाहेतुत्वात्तथात्वम् । “अमृतं
<>नाम यत् सन्तोमन्त्रजिह्वेषु जुह्वति । शोभैव मन्दरक्षु-
<>व्धक्षुभिताम्भोधिवर्णना” माघः । ५ पारदे तस्य च रसा-
<>यनादिना पाने “अभ्रकस्तव वीजन्तु मम वोजन्तु पारदः
<>अनयोर्मेलनं देवि! मृत्युदारिद्र्यनाशनम्” इत्युक्तेः बहु-
<>कालजीवनहेतुत्वात् तथात्वम् रसेश्वरनर्शने विवरणम् ।
<>६ यज्ञशिष्टे द्रव्ये “यज्ञशेषोऽमृतं स्मृत” मित्युक्तेस्तथात्वम् ।
<>७ अयाचिते वस्तुनि “मृतं स्वाद्याचितं भैक्ष्यममृतं स्याद्-
<>दयाचितम्” मनूक्तेस्तस्य मरणरूपापमानहेतुयाचनशून्य-
<>त्वात् तथात्वम् । “ऋतामृताभ्यां जीवेत” मनुः । ८ दुग्धे
<>तस्य देहधारकत्वेन मरणाहेतुत्वात् तथात्वम् । ९ अन्ने “अन्न-
<>मूलं हि जीवन” मित्युक्तेस्तथात्वम् । न म्रियते क्षीयते । १० स्वर्णे ।
[Page0324-a+ 38]
<>“अग्नौ सुवर्णमक्षीणमिति” या० उक्तेस्तस्य वह्नौ
<>बहुतापनेऽपि अक्षीणत्वात्तथात्वम् अतएव तस्य तैजसत्वं
<>“स्वर्णं तैजसमत्यन्तानलसन्तापेऽपि अनाश्यत्वादित्यनुमानेन”
<>सि० मु० साधितम् । एवदभिप्रायेणैव “अमृतं वै हिरण्य-
<>मित्युक्तमा शत० ब्रा० । ११ भक्षणीयद्रव्यमात्रे, तस्यान्नवत्तथा-
<>त्वम् १२ स्वादुद्रव्ये अमृततुल्यस्वादवत्त्वात् । १३ तत्साधने
<>द्रव्येत्रि० “आदित्योवै देवमधु” इत्यादि मधुविद्यायाम् “ता एवा-
<>स्यामृतामधुनाड्यः” छा० उ० पञ्चकृत्वः पाठः । १४ हृद्ये अमृत-
<>वदाह्लादकत्वात् तथात्वम् १५ विषे १६ वत्सनाभे विषे
<>तयोः वैद्यकोक्तदिशा शोधने अमरणहेतुत्वात्तथा । अतएव
<>“विषमष्यमृतं क्वचिद्भवेदिति” रघुः १७ मोक्षे “बिद्यया-
<>मृतमश्नुते” इति श्रुतिः क्षयशून्यत्वात्तथा “अमृत-
<>स्यैष सेतुरिति” श्रुतिः “स श्रिये चामृताय च”
<>अमरः । १८ अमृततुल्ये आनन्दकरत्वात्तथा । “अमृतं
<>वालभाषितमिति” हितो० । “आप्यायितोऽसौ वच-
<>नामृतेन उद्भटः” । अमृतमस्त्यस्य स्वामित्वेन भक्षक-
<>त्वेन वा अर्श० अच् । १९ धन्वन्तरौ सहि समुद्रमथा
<>नसमये अमृतं बिभ्रदुत्थितः इति पुराणे प्रसिद्धम् ।
<>२० देवे तद्भक्षत्वेन तथात्वम् । देवानाञ्चामृतदर्शनेनैव तृप्त-
<>त्वम् “न वै देवा अश्नन्ति पिबन्ति एतर्देवामृतं दृष्ट्वा तृप्य-
<>न्तोति” छा० उ० उक्तेः “रथेनामृतं मर्त्त्यञ्च” य० ३३, ४०
<>अमृतं देवादिकमिति” वे० दी० । न स्रियते स्म कर्त्तरि क्त ।
<>२१ वाराहीकन्देषु तस्य बहुच्छेदनेऽपि पुनःप्ररूढत्वात्तथा
<>२२ वनमुद्गे च तस्य ओषधितया फलपाकान्तत्वेऽपि छिन्न-
<>प्ररूढत्वात्तथात्वम् । २३ शुडूच्याम् । २४ इन्द्रवारुण्यां
<>२५ ज्योतिष्मन्याम् २६ गोरक्षदुग्धायाम् २७ अतिविषायां
<>२८ रक्तत्रिवृति २९ दूर्व्वायाम् ३० आमलक्यां ३१ हरी-
<>तक्यां ३२ तुलस्यां ३३ पिप्पल्यां ३४ स्थूलमांस-
<>हरीतक्याञ्च स्त्री । एतासां यथायथं रोगनिवारकत्वेन
<>तथात्वम् । अमृतेन सहोत्पन्नत्वात् अमृततुल्यास्वादव-
<>त्त्वाच्च ३५ सुरायां स्त्री । ३६ सूर्य्यरश्मिभेदे स्त्री “तासां
<>शतामि चत्वारि रश्मीनां वृष्टिसर्ज्जने । शतत्रयं
<>हिमोत्सर्गे तावद्गर्भस्य सर्ज्जने । आनन्दाश्च हि मेघाश्च
<>भूतनाः पृतना इति । चतुःशतं वृष्टिवाहाः सर्व्वास्ता
<>अमृता स्त्रियः” मल्लि० यादवः । तासाञ्चामृतस्य जलस्य
<>दायित्वात्तथा । “सौरीभिरिव नाडीभिरमृताख्याभिर-
<>म्मयः” रघुः । ३७ मरणशूग्ये विष्णौ पु० “अमृतः शाश्वतः
<>स्थाणुः” वि० स० । नास्ति मृतं मरणं यस्मात् ।
[Page0324-b+ 38]
<>३८ अजरमरत्वप्रदे त्रि० । “इन्द्रियस्येन्द्रियमिदं पयोऽ-
<>मृतं मधु” यजु० १९, ७२, ७३, ७४, ७५ । “अमृतमजरा
<>मृत्युप्रदत्वात् आनन्दकरम् अमृततुल्यम् वे० दी० “नन्दा
<>भौमार्कयोर्भद्रा शुक्रेन्द्वोश्च जया बुधे । शुभयोगा गुरौ
<>रिक्ता पूर्ण्णा मन्देऽमृताह्वया । “आदित्यभौमयोर्नन्दा
<>भद्रा शुक्रशशाङ्कयोः जया ज्ञोस्याद् गुरौ रिक्ता पूर्णार्के
<>चामृता शुभेति” इति ज्योतिषोक्ते ३९ तिथिवार-
<>योगरूपे योगभेदे “ध्रुवगुरुकरमूला पौष्णभान्यर्कशारे
<>हरियुगविधियुग्मे फल्गुनीभाद्रयुग्मे । दिवसकरतुरङ्गौ
<>शर्वरीनाथवारे । गुरुयुमनलवातोपान्त्यपौष्णानि कौजे ।
<>दहनविधिशताख्यामैत्रभं सौम्यवारे । मरुददितिभपुष्या
<>मैत्रभं जीववारे । भगयुगजयुगश्वोविष्णुमैत्रे सिताहे ।
<>श्वसनकमलयोनी सौरिवारेऽमृतानि” राज मा० उक्ते
<>आदित्यहस्ता गुरुपुष्ययुक्ता बुधानुराधा शनिरोहिणी च ।
<>सोमे च विष्णुः कुजरेवती च शुक्राश्विनी चामृतयोगवर्गाः ।
<>उक्ते च ४० वारनक्षत्रयोगजे योगभेदे “यदि विष्टिव्यती-
<>पातौ दिनंवाप्यशुभं भवेत् । हन्यतेऽमृतयोगेन भास्क-
<>रेण तमो यथा” ज्योति० । ४१ ब्रह्मणि न० ।
<LEND>
