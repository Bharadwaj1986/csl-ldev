<L>7018<pc>0733,b<k1>आन्धीगव<k2>आन्धीगव
आन्धीगव¦ न० अन्धीगुना ऋषिभेदेन दृष्टं साम--अण् । तृती-
यसवने गेये आर्भवपवमानसूक्तगते सूक्तभेदे तच्च सूक्तम्
ऊहगाने १ प्र० ११ क० पठितम् तच्च साम० स० भा० दर्शितम्
यथा “श्यावश्वान्धीगवेऽनुष्टुवानेये ग्रथ्यतेऽथ वा । पुरेव
लिङ्गं जगती चतुर्विंशति--कीर्त्तनम् । इदमाम्नायते “पञ्च-
छन्दा आवापः आर्भवः पवमानः सप्तसामा, गायत्र-
संहिते गायत्र्ये तृचे भवतः, श्यावाश्वान्धीगवे आनुष्टुभे
तृचे भवतः, उष्णिहि शफम्, ककुभि पौष्कलम्, काव-
मन्त्यं जगतीषु” इति । अयमर्थः अस्ति तृतीयसवने
पवमानः आर्भवसंज्ञकः, तस्मिन् पञ्च सूक्तानि, सप्त
सामानि, “स्वादिष्ठया नदिष्ठा” इत्येकं सूक्तम् (उ, ३ प्र,
१५), तस्मिन् गायत्र्यस्तिस्र ऋचः तासु “गायत्रम्”
“संहितम्” (उ, १ प्र, ८) चेति द्वे सामानी, “पु-
रोजिती श्रो अन्धसः” इति सूक्तान्तरम् (उ, १ प्र, १८)
तत्रैकानुष्टुबुत्तरे द्वे गायत्र्यौ तासु “श्यावाश्वम्”
(ऊ, १ प्र, ११) “आन्धीगवम्” (उ, २ प्र, ११) चेति द्वे सा-
मनी, “इन्द्रमच्छ सुता” इत्यपरं सूक्तम् (ऊ, १ प्र, १८),
तस्मिनुष्णिहस्तिस्रः तासु “शफम्” साम, “पवस्व
मधुमत्तम” इति प्रगाथः (उ, १ प्र, १६), तस्मिन् पूर्व्वा
ककुप्, उत्तरा पङ्क्तिः । तत्र “पौष्कलम्” (ऊ, १ प्र, ९)
साम, “अभिप्रियाणि पवते च नोहित” इत्यन्त्यं सूक्तम्
(उ, १ प्र, १९), तत्र तिस्रोजगत्यः तासु “कावम्”
(ऊ, १ प्र, १३) साम” ।
<LEND>
