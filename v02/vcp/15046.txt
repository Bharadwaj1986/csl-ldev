<L>15046<pc>2247,a<k1>केशव<k2>केशव
केशव¦ त्रि० । केशाः प्रशस्ताः सन्त्यस्य “केशाद्वोऽन्यत-
रस्माम्” पा० व० । १ प्रशस्तकेशयुक्ते । केशं--केशिनं वाति
हन्ति वा--क । २ विष्णौ “यस्मात् त्वया हतः केशी
तस्मान्मच्छासनं शृणु । केशवोनाम नाम्ना त्वं ख्यातो
लोके भविष्यसि” हरिवं० ८१ अ० । कश्च अश्च ईशश्च केशा
ब्रह्मविष्णुरुद्रा नियम्यतया सन्त्यस्य कश्च ईशश्च केशौ
पुत्रपौत्रत्वेन स्तोऽस्य वा व, तान् तौ वा वाति गच्छति
तथात्व न वा--क वा । ३ परमेश्वरे । “शम्भोः पितामहो
ब्रह्मपिता शक्राद्यधीश्वरः” इति पाद्मे तस्य तथात्वो-
क्तेः । तदभेदादपि वासुदेवेऽस्य वृत्तिः । अतएव वि-
ष्णुस० “नारसिंहवपुः श्रीमान् केशवः पुरुषोत्तमः”
“त्रिलोकात्मा त्रिलोकेशः केशवः केशिहा हरिः”
इत्युक्तं तद्भाष्ये च केशवशब्दस्य निरुक्तिद्वयमाश्रित्य
नामद्वयं समर्थितम् तत्राद्यवाक्ये “अभिरूपाः केशायस्य
स केशवः कश्च अश्च ईशश्च केशास्त्रिमूर्त्तयस्ते वशे
वर्त्तन्ते यस्य स केशवः । केशिबधाद्वा केशवः “यस्मा-
त्त्वयैव दुष्टात्मा हतः केशी जनार्द्दन! तस्मात्
केशवनाम्ना त्वं लोके ज्ञैयोभविष्यसीति” विष्णु पु०”
भा० । द्वितीयवाक्ये “केशसंज्ञिताः सूर्य्यादिसंक्रान्ताः
अंशवस्तद्वत्तया केशवः “अंशवोये प्रकाशन्ते मम ते के-
शसंज्ञिताः सर्व्वज्ञाः । केशवं तस्मात् प्राहुर्मां
द्विजसत्तमाः” भारतम् । “त्रयः केशिनः” इतिश्रुतेः
ब्रह्मविष्णुशिवाख्या हि शक्तयः केशसंज्ञिताः-
मत्केशा वसुधातले” इति स्मृतेश्च । आदौ केशशब्दः
शक्तिपर्य्ययत्वेन प्रयुक्तः । कोव्रह्मैति समाख्यात ईशोऽहं
सर्व्वदेहिनाम् । आवां तवांशसंभूतौ तस्मात् केशवनाम-
वान्” हरिवंशोक्तेः” भा० । तेनास्य बहुधा निरुक्तिः ।
ज्योतिर्विद्भेदे यस्य जातकादिना नानग्रन्थाः सन्ति ।
चतुर्विंशतिविष्णुमूर्त्तिमध्ये ५ विष्णुमूर्त्तिभेदे तस्य ध्यानं
ध्यानशब्दे वक्ष्यते । अलुक्स० । ६ जलस्थे शवे च “के-
शवं पतितं दृष्ट्वा द्रोणो हर्षमुपागतः । रुदन्ति पाण्डवाः
सर्व्वेहाहा केशव केशव” विदग्धमु० (भेदेयथा तन्त्रसारे
<LEND>
