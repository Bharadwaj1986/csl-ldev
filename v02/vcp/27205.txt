<L>27205<pc>3875,b<k1>धात्री<k2>धात्री
धात्री¦ स्त्री धीयते पीयते धेट--कर्मणि ष्ट्रन् धीयन्ते पुरुषार्था
<>अनया वा धा--करणे ष्ट्रन्, विश्वं वा दधाति ष्ट्रन् षित्त्वात्
<>ङीष् तृच् ङीप् वा । १ उपमातरि (धाइमा) ।
<>भावप्र० धात्रीलक्षणादि “पीताय (पानाय) यदि बालस्य
<>विदध्यादुपमातरम् । सुविचार्य्यगुणान् दोषान् कुर्य्याद्धात्रीं
<>ततेदृशीम् । सवर्णां मध्यवयसां सच्छीलां मुदितां सदा ।
<>शुद्धदुग्धाम्बहुक्षीरां सवत्सामतिवत्सलाम् । स्वाधीना-
<>मल्पसन्तुष्टां कुलीनां सज्जनात्मजाम् । कैतवेनापरि-
<>त्यक्तां निजपुत्रदृशं शिशौ । अथ निषिद्धां धात्रीमाह ।
<>शोकाकुला क्षुधार्त्ता च श्रान्ता ध्याधिमती सदा ।
<>अत्युच्चानितरां नीचा स्थूलातीव भृशंकृशा । गर्भिणी
<>ज्वरिणी चापि लम्बोन्नतपयोधरा । अजीर्णभोजिनी
<>चापि तथा पथ्यविवर्जिता । आसक्ता क्षुद्रकार्य्ये तु
<>दुःस्वार्त्ता चञ्चलापि च । एतासां स्तन्यपानेन शिशु-
<>र्भवति सामयः । अथ बालस्य स्तन्यपानविधिः । तत्र
<>माता प्रशस्ताङ्गी चारुवस्त्रा पुरोमुखी । उपविश्या-
[Page3876-a+ 38]
<>सने सम्यग्दक्षिणं स्तनमम्बुना । प्रक्षाल्येषत् परिस्राव्य
<>मन्त्राभ्यामभिमन्त्रितम् । उदङ्मुखं शिशुं क्रोडे शनैः
<>सन्धार्य्य पाययेत् । मातेत्युपलक्षणं धात्री च ईषत्-
<>परिस्राव्य । अन्यथा वैगुण्यमाह सुश्रुतः । अस्रावितं
<>स्तनं बालः पिबन् स्तन्येन भूयसा । पूर्णस्रोता वमीकास-
<>श्वासैर्भवति पीडितः । अभिमन्त्रणमाह । क्षीरनोर-
<>निधिस्तेऽस्तु स्तनयोः क्षीरपूरकः । सदैव सुभगो बालो
<>भवत्येष महाबलः । पयोऽमृतसमं पीत्वा कुमारस्ते
<>शुभानने । दीर्घमायुरवाप्नोतु देवाः प्राप्यामृतं यथा ।
<>मन्त्रौ च पितृस्थानेन व्राह्मणेन पठनीयौ । यावत् मन्त्र
<>पाठस्ताबन्मात्रा धात्र्या वा दक्षिणहस्तेन स्पर्शः कार्य्यः”
<>“उवाच धात्र्या प्रथमोदितं वचः” रघुः । “धात्र्य-
<>ङ्गुलीभिः प्रतिसार्य्यमाणः” कुमा० । २ क्षितौ च तस्या
<>विश्वधारणात् । “मेखलेव स्थिता धात्र्या देवासुर-
<>विभागकृत्” सू० सि० । ३ धारणकत्त्र्यां स्त्रियां ।
<>३ आमलक्यां च मेदि० । तस्याः धारणादेः पुरुषार्थ-
<>साधनत्वात् तथात्वम् । आमलकीशब्दे ७६४ पृ० तद्गुणा
<>उक्ताः । तस्या उत्पत्तिर्माहात्म्यञ्च पाद्मोत्तरख० १२७
<>अ० उक्तं यथा “अथ क्षिप्तेभ्यो वीजेभ्यो वनस्पत्यः स्त्रियो-
<>ऽभवन् । धात्री च मालती चैव तुलसी च नृपोत्तम! ।
<>स्वधामवा स्मृता धात्री माभवा मालती तथा । गौरी-
<>भवा च तुलसी तमःसत्त्वरजोगुणा”
<>स्थानान्तरे तत्रैवतन्माहात्म्यं यथा
<P>“शृणुष्व धात्रीमाहात्म्यं सर्वपापहरं शुभम् । यत्
<>पुरा हरिणा प्रोक्तं वशिष्ठं प्रति नारद! । धात्री वत्स!
<>नृणां धात्री मातृवत् कुरुते कृपाम् । दद्यादायुः पयः
<>पानात् स्नानाद्वै धर्मसञ्चयम् । अलक्ष्मीनाशनं सद्यो-
<>ऽप्यन्ते निर्वाणमेव च । विघ्नानि नैव जायन्ते धात्री-
<>स्नानेन वै नृणाम् । तस्मात् त्वं कुरु विप्रेन्द्र! धात्री-
<>स्नानं हि यत्नतः । प्रयास्यसि हरेर्धाम देवत्वं प्राप्य-
<>नारद! । यत्र यत्र मुनिश्रेष्ठ! धात्रीस्नानं समाचरेत् ।
<>तीर्थे वापि गृहे वापि तत्र तत्र श्रियः स्थिताः । धात्री-
<>स्नातानि दिवसे यस्यास्थीनि कलेवरे । प्रक्षालितानि
<>विप्रेन्द्र! न स स्याद्गर्भसम्भवः । धात्रीफलेन विप्रेन्द्र!
<>येषां केशाश्च रञ्जिताः । ते नराः केशवं यान्ति नाश-
<>यित्वा कलेर्मलम् । धात्रीफलं महापुण्यं स्नाने पुण्य-
<>तरं स्मृतम् । पुण्यात् पुण्यतरं वत्स! भक्षणे मुनि-
<>पुङ्गव! । न गङ्गा न गया पुण्या न काशी न च
[Page3876-b+ 38]
<>पुष्करम् । एकैव च यथा पुण्या धात्री माधववासरे ।
<>कार्त्तिके मासि विप्रेन्द्र! धात्रीस्नानं समाचरेत् । यश्च
<>तज्जलमश्नीयात् सोऽश्वमेधमवाप्नुयात् । धात्रीफलं
<>स्मरेद्यस्तु सदैव मुनिसत्तम! । प्राग्जन्मनि कृतात् पा-
<>पात् मुच्यते नात्र संशयः । संस्मरेद्यस्तु धात्रीं तामह-
<>न्यहनि मानवः । मुच्यते पातकैः सर्वैर्मनोवाक्वायस-
<>म्भवैः । धात्रीफलान्यमावास्यामष्टमीनबमौषु च । रवि-
<>वारे च संक्रान्तौ संस्मरेन् मुनिपुङ्गव! । यस्य गेहे
<>मुनिश्रेष्ठ! धात्री तिष्ठति सर्वदा । तस्य गेहं न ग-
<>च्छन्ति प्रेतकुष्माण्डराक्षसाः । धात्रीस्नाने हरेर्नाम्नि
<>जागरे हरिवासरे । जन्मबन्धो विनश्येत हयमेधा-
<>युतं फलम् । स्नायादामलकैर्यस्तु कार्त्तिके हरिवत्सल! ।
<>परितोषं समायाति तस्य वै माधवः स्वयम् । धात्री-
<>च्छायां समासाद्य कुर्य्यात् श्राद्धन्तु यो मुने! । मुक्तिं
<>प्रयान्ति पितरः प्रसादात्तस्य वै हरेः । मूर्ध्नि पाणौ
<>मुखे कण्ठे देहे च मुनिसत्तम! । धत्ते धात्रीफलं यस्तु
<>स महात्मा स पुण्यभाक् । धात्रीफलविलिप्ताङ्गो
<>धात्रीफलविभूषितः । धात्रीफलकृताहारो नरो नारा-
<>यणो भवेत् । यः कश्चिद्वैष्णवो लोके धत्ते धात्रीफलं
<>मुने! । प्रियो भवति विष्णोः स मनुष्याणाञ्च का कथा ।
<>धात्रीफलानि यो नित्यं वहते करसंपुटे । तस्य नारा-
<>यणो देवो वरमेकं प्रयच्छति । धात्रीफलं न मोक्तव्यं
<>कदाचित् करसंपुटात् । य इच्छेद्विपुलान् भोगानन्ते
<>यो मुक्तिमिच्छति । धात्रीफलकृतां मालां कण्ठस्थां
<>यो वहेन्न हि । स वैष्णवो न विज्ञेयो विष्णुभक्ति
<>परोऽपि च । न त्याज्या तुलसीमाला धात्रीमाला वि-
<>शेषतः । तथा रुद्राक्षमालापि धर्मकामार्थमिच्छता ।
<>यावल्लुठति कण्ठस्था धात्रीमाला नरस्य हि । ताव-
<>न्मनसि हृत्स्थोऽपि सदा लुठति केशवः । यावद्दिनानि
<>वहते घात्रीमालां करे नरः । तावद्युगसहस्राणि वै-
<>कुण्ठे वसतिर्भवेत् । सर्वदेवमयी धात्री वासुदेवमनः-
<>प्रिया । आरोपणीया सेव्या च सेचनीया सदा बुधैः ।
<>एतत्ते सर्वमाख्यातं धात्र्या महात्म्यमुत्तमम् । श्रोत-
<>व्यञ्च सदा सद्भिश्चतुर्वर्गफलदम्” अधिकमामलकीशब्दे
<>दृश्यम् । २ जनन्यां विश्वः । “पुनर्धात्रीं पुनर्गर्भमोजस्तस्य
<>प्रधायति” याज्ञ० ।
<LEND>
