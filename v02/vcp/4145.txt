<L>4145<pc>0349,a<k1>अर<k2>अर
अर¦ पु० इयर्त्ति गच्छत्यनेन ऋ--अच् । १ चक्रस्य
२ नाभिनेम्योर्मध्यस्थे काष्ठे ३ शीघ्रे च ४ शीघ्रतादिगुणवति
त्रि० । “गण्डोज्ज्वलामुज्ज्वालनाभिचक्रया विराज-
मानां नवयोदरश्रियां” माघः उदरा उन्नता अराश्चक्र-
शलाका इति मल्लि० “विभुररान्न नेमिः परिभूरजायथाः
ऋ०१ १४, ९ “अरा इव रथनाभाविति” श्रुतिः
“सम्यञ्चोऽग्निं स पर्यतारा नाभिमिवाभितः” अथ०
३, ३०, ६, “अरा इवाग्ने नेमिरिति” शत० ब्रा० ।
एवमस्य पुंस्येव प्रयोगात् “रोपधः” ६ । ७ पृष्ठे दर्शितात्
पा० सूत्राच्च पुंस्त्वे स्थिते मेदिनीकरोक्तं क्लीवत्वं शीघ्र-
तायामेवान्वितं न तु चक्राङ्गेऽपि । “यदपि च तच्चक्रं
द्वादशारं यद्वै कुमाराः परिवर्त्तयन्ति तेऽपि षडृतवः संव-
त्सरश्चक्रम्” भा० आ० प० । द्वादश मासा अराइव यस्य
तदर्थः । “पञ्चारे चक्रे परिवर्त्तमामे तस्मिन्नातस्थुर्भुव-
नानि च विश्वा” ऋ० १, १६४, १३ पञ्चारे पञ्चर्त्तु-
रूपैररैर्युक्ते हेमन्तशिशिरयोरेकत्वाभिप्रायेण पञ्चर्त्तुता” भा०
४ कोणे “त्रिपञ्चारे पीठे शवशिवहृदीति” श्यामास्तवः ।
संज्ञायां कन् । ५ शैवाले “प्रापडीति” ख्याते ६ पर्पटे च पु० ।
<LEND>
