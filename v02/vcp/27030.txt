<L>27030<pc>3850,a<k1>धर्म्म<k2>धर्म्म
धर्म्म¦ पु० न० अर्द्धर्च्चा० ध्रियते लोकोऽनेन धरति लोक वा धृ--मन् ।
<>“चोदनालक्षणोऽर्थोधर्मः” जै० सूत्रलक्षिते पदार्थे तत्र धर्म-
<>शब्दस्य यागादिपरत्वम् भाष्यसम्मतमन्यमते स्वर्गसाधना-
<>दृष्टभेदपरत्वं तथाहि “अथातो धर्मजिज्ञासेति” सूत्रमाष्ये
<>“धर्माय जिज्ञासा धर्मजिज्ञासा, सा हि तस्य ज्ञातु-
<>मिच्छा । स कथं जिज्ञासितव्यः? को धर्मः, कथं-
<>लक्षणः, कान्यस्य साधनानि कानि साधनाभासानि, किं-
<>परश्चेति । तत्र को धर्मः, कथंलक्षणः--इति एके-
<>नैव सूत्रेण व्याख्यातं--‘चोदनालक्षणोऽर्थो धर्मः’--
<>इति । कानि अस्य साधनानि, कानि साधनाभासानि,
<>किंपरश्चेति शेषलक्षणेन व्याख्यातं, क्व पुरुषपरत्वं क्व
<>वा पुरुषो गुणभूतः?--इत्येतासां प्रतिज्ञानां पिण्डस्यै-
<>तत् सूत्रम् ‘अथातोधर्मजिज्ञासा’--इति । धर्मः
[Page3850-b+ 38]
<>प्रसिद्धो वा स्यात्, अप्रसिद्धो वा? स चेत् प्रसिद्धः, न
<>जिज्ञासितव्यः; अथाप्रसिद्धः, नतरां; तदेतदनर्थकं
<>घर्मजिज्ञासाप्रकरणं, अथवाऽर्थवत्?” । धर्मं प्रति
<>हि विप्रतिपन्ना बहुविदः,--केचिदन्यं धर्ममाहुः,
<>केचिदन्यं, सोऽयमविचार्य्यप्रवर्त्तमानः कञ्चिदेवोपाददानो
<>विहन्येतार्थात् अनर्थं च ऋच्छेत्, तस्माद्धर्मो जिज्ञा-
<>सितव्य इति, स हि निःश्रेयसेन पुरुषं संयुनक्तीति प्रति-
<>जानीमहे” भा० “तदभिधीयते चोदनालक्षणोऽर्थो
<>धर्म । २ सू० “चोदनां--इति क्रियायाः प्रवर्त्तकं
<>वचनमाहुः, आचार्य्यचोदितः करोतीति हि
<>दृश्यते । लक्ष्यते येन तल्लक्षणं धूमो लक्षणमग्नेरिति
<>हि वदन्ति । तया यो लक्ष्यते, सोऽर्थः पुरुषं निःश्रे-
<>यसेन संयुनक्तीति प्रतिजानीमहे । चोदना हि भूतं,
<>भवन्त, भावष्यन्तं, सूक्ष्म, व्यवहितं, विप्रकृष्टमित्येवंजा-
<>तीयकमर्थं शक्नोत्यवगमयितुं, नान्यत् किञ्चनेन्द्रियम्,”
<>य एव श्रेयस्करः, स एव धर्मशब्देनोच्यते । कथमव-
<>गम्यतां? । यो हि यागमनुतिष्ठति, तं ‘धार्मिकः’
<>--इति समाचक्षते, यश्च यस्य कर्त्ता स तेन व्यपदि-
<>श्यते, यथा पाचकः, लावक इति । तेन यः पुरुषं
<>निःश्रेयसेन संयुनक्ति, स धर्मशब्दनोच्यते । न केवलं
<>लोके, वेदेऽपि ‘यज्ञेन यज्ञमयजन्त देबाः, तानि धर्माणि
<>प्रथमान्यासन्’--इति यजतिशब्दवाच्यमेव धर्मं समाम-
<>नन्ति । उभयमिह चोदनया लक्ष्यते, अर्थोऽनर्थश्च
<>इति, कोऽर्थः? यो निःश्रेयसाय, ज्योतिष्टमादिः ।
<>कोऽनर्थः? यः प्रत्यवायाय, श्येनो, वज्रः, इषुरि-
<>त्येवमादिः । कथं पुनरसावनर्थ? । हिसा हि सा,
<>सा मा भूत् इति अर्थग्रहणम् ।” शावरभाष्यम्
<>एतन्मतानुसारेण लौगाक्षिभास्करेणोक्तं यथा “अथ को
<>धर्मः किं तस्य लक्षणमिति चेदुच्यते । यागादिरेव
<>धर्मः । तल्लक्षणस्तु वेदप्रतिपाद्यप्रयोजनवदर्थो धर्मः ।
<>प्रयोजनेऽतिव्याप्तिवारणाय प्रयोजनवदिति । भोजना-
<>दावतिव्याप्तिवारणाय वेदप्रतिपाद्येति । अनर्थफलक-
<>त्वादनर्थभूते श्येनयागादावतिव्याप्तिवारणायार्थ इति
<>न च चोदनालक्षणोर्थो धर्म इति सौत्रधर्मलक्षण-
<>विरोधः चोदनाशब्दस्य तत्र विधिरूपवेदैकदेश-
<>परत्वादिति वाच्यम् । सर्ववेदस्य तात्पर्य्येन धर्मप्रति-
<>पादकत्वात् । स च यागादिः । “यजेत स्वर्गकामः”
<>इत्यादि वाक्येन स्वर्गमुद्दिश्य पुरुषं प्रति विधीयते” ।
[Page3851-a+ 38]
<>अन्यमते तु अदृष्टविशेषस्यैव धर्मत्वं तत्त्वबोधिन्यां तदु-
<>भयमतं संक्षिप्य दर्शितं यथा
<>“चोदनालक्षणोऽर्थो धर्मः” इति । चोदनैव लक्षणं प्रमाणं
<>यस्य तादृशो योऽर्थः स धर्मः चोदना प्रवर्त्तको वेदो
<>विधिरूपः । चुद प्रेरणे इत्यस्माच्चौरादिकधातोः वेदमात्र-
<>स्यैवेयं परिमाषेत्यपरे । तथा च बेदैकप्रमाणगम्योऽर्थः
<>पुण्यनामाऽदृष्टविशेषः धर्मः कार्य्यापूर्वापरनामा तथा च
<>तार्किकाः विहितक्रियया साध्यो धर्मः पुंसो गुणो मतः ।
<>प्रतिषिद्धक्रियासाध्यः स गुणोऽधर्म उच्यते” । भविष्ये
<>“धर्मः श्रेयः समुद्दिष्टं श्रेयोऽभ्युदयसाधनम्” । तैत्ति-
<>रीयश्रुतिरपि “धर्मो विश्वस्य जगतः प्रतिष्ठा लोके
<>धर्मिष्ठं प्रजा उपसर्पन्ति धर्मेण पापमपनुदतीति” प्रशंसा-
<>ममिदधती अभ्युदयसाधनं धर्म इति प्रतिपादयति ।
<>भाष्यमपि “कोऽर्थो योऽभ्युदयाय” । गुरुमते विधेरपूर्वे
<>शक्त्याऽपूर्वस्य बिधिवाच्यत्वात वेदगम्यत्वं सूपपन्नमेव ।
<>अगृहीतग्राहित्वस्य प्रामाण्यरूपत्वाद्वेदमात्रलभ्यत्वम-
<>पूर्वस्य । अन्येषां मते तु यागादेरिष्टसाधनत्वान्यथानुप-
<>पत्त्या कल्प्यत्वेऽप्यपूर्वस्य, वेदस्य प्रवर्त्तकत्वान्यथानुपपत्त्या
<>कल्पनीयत्वेन वेदमूलकत्वात् वेदप्रमाणकत्वम् । भट्टमते
<>तु चोदना प्रेरणा फलभावना लिङाद्यर्थाभिधारूपा
<>तया च केन कथमित्याकाङ्क्षामुत्थाप्य लक्ष्यते आश्रीयते
<>कर्त्तव्यत्वेन बोध्यते यः करणीभूतो धात्वर्थयागादिः
<>स धर्म इत्यर्थः तथाच विश्वामित्रः “यमार्य्याः क्रियमाणं
<>हि शंसन्त्यागमवेदिनः । स धर्मोयं विगर्हन्ति तम-
<>धर्मं प्रचक्षते” इति । अतएव “चोदनागम्योग्निहोत्रादि-
<>र्धर्मो नातल्लक्षणचैत्यवन्दनादिरिति” शास्त्रदीपिका । तत्र
<>चोदनागम्यो वेदबोधितकर्त्तव्यताक इत्यर्थः । अत्र मते
<>धर्मशब्दो निरूढलाक्षणिकः अदृष्ट एव तस्य शक्तेः
<>“स्याद्धर्ममस्त्रियां पुण्यश्रेयसी सुकृतं वृषः” इत्युक्त्वा “शस्त-
<>ञ्चाथ त्रिषु द्रव्ये पापं पुण्यं सुखादि च” इत्यमरोक्तेः
<>द्रव्ये तज्जनके घर्मिणि त्रिषु बाच्यलिङ्गमित्यर्थः । अत-
<>एव भट्टवार्त्तिकं “द्रव्यक्रियागुणादीनां धर्मत्वं स्थाप-
<>यिष्यते । तेषामैन्द्रियकत्वेऽपि न ताद्रूप्येण धर्मता
<>श्रेयःसाधनता ह्येषां नित्यं वेदात् प्रतीयते । ताद्रूप्येण
<>च धर्मत्वं तस्मान्नेन्द्रियगोचाः” इति । यद्यपि पुण्यनामा-
<>दृष्टविशेष एव धर्मस्तदर्थस्तथापि द्रव्यक्रियादीनामपि
<>धर्मत्वं व्यवस्यापयिष्यते तेषां धर्मजनकतया कारणे
<>कार्य्यत्वो पचारात् तेषु धर्मव्यपदेश इति भावः । न
[Page3851-b+ 38]
<>ताद्रूप्येण न स्वरूपतः, अपि तु धर्मजनकतयेति शेषः ।
<>धर्मजनकत्वे मानमाह श्रेय इति “श्रेयोऽभ्युदयसाधनम्”
<>उक्तभविष्यवचनात् तत्र साक्षात् स्वर्गादिसाधनमदृष्टं
<>तत्साधनता यागादेरित्यर्थः ताद्रूप्येण स्वरूपतः । अत्र
<>च वेदमात्रप्रमाणलब्धसत्ताकार्थत्वं लक्षणं गुणविशेषश्च
<>स्वरूपं, द्वितीयमते वेदैकप्रमितकर्त्तव्यताकार्थत्वं लक्षणं
<>द्रव्यक्रियागुणादयः स्वरूपम् उभयत्र वेदप्रामाण्यादेव-
<>प्रामाण्यम्” ।
<>तद्भेदादिकं हेमाद्रिव्रतखण्डे उक्तं यथा भविष्यपु०
<>“वर्णधर्मः स्मृतस्त्वेक आश्रमाणामतः परम् । वर्णा-
<>श्रमस्तृतीयस्तु गौणोनैमित्तिकस्तथा । वर्णत्वमेकमा-
<>श्रित्य यो धर्मः सम्प्रवर्त्तते । वर्णधर्मः १ स उक्तस्तु यथो-
<>पनयनं नृप । आश्रमञ्च समाश्रित्य यो धर्मः सम्प्रवर्त्तते ।
<>स खल्वाश्रमधर्मस्तु २ भिक्षादण्डादिको यथा । वर्णत्वमा-
<>श्रमत्वञ्च योऽधिकृत्य प्रवर्त्तते । स वर्णाश्रमधर्मस्तु ३
<>स्यान्मौञ्ची मेखला यथा । यो गुणेन प्रवर्त्तेत गुण-
<>धर्मः ४ स उच्यते । यथा मूर्द्धाभिषिक्तस्य प्रजानां परि-
<>पालनम् । निमित्तमेकमाश्रित्य यो धर्मः सम्प्रवर्तते ।
<>नैमित्तिकः ५ स विज्ञेयः प्रायश्चित्तविधिर्यथा” “वर्णत्व-
<>मेकमाश्रित्येति एकशब्दो वक्ष्यमाणोभयनिमित्तव्यावृत्ति-
<>परः, वक्ष्यमाणधर्मभिन्नत्वात् अयं त्वाश्रमत्वमनपेक्ष्य वर्ण-
<>त्वनिमित्तकोऽतः सत्यामप्युपनयनस्याष्टवर्षत्वाद्यपेक्षायां
<>नैकशब्दविरोध इति । अयवा वीप्सायामेकशब्दः तत-
<>श्चैकैकं वर्णत्वमुद्दिश्य यो विधीयते स वर्णधर्म इति
<>अतएवाष्टवर्षादिवाक्यैरनेकवर्णत्वोद्देशेन विधीयमानमुप-
<>नयनं दृष्टान्तीकृतम् । निमित्तमेकमाश्रित्येत्यत्र प्राय-
<>श्चित्तस्य नित्यकाम्यवैधर्म्यमात्रेण नैमित्तिकत्वं न तु
<>राहुदर्शननिमित्तस्नानादिवदकरणजनितदोषपरिहारार्थ
<>तया, निषिद्धकर्मकृताधर्मपरिहारार्थतयैव तद्विधानो-
<>पपत्तेः । न च जातेष्टिवदुभयार्थत्वं, तत्र फलनिमित्तयो
<>रुभयोरुपात्तत्वान्न त्विह तथेति । साधारणधर्मस्तु महा-
<>भारते । “श्राद्धकर्म तपश्चैव सत्यमक्रोध एव च । स्वेषु
<>दारेषु सन्तोषः शौचं विद्यानसूयिता । आत्मज्ञानं
<>तितिक्षा च धर्मः साधारणी ६ नृप!” चातुर्वण्यस्येति
<>शेषः । “तपश्चान्द्रायणादि । यदाह देवलः “व्रतो-
<>पवासनियमैः शरीरोत्तापनं तपः” । व्रतशब्दोऽत्र स्नान
<>दानजपहोमपूजादिपरः । एतेन व्रतखण्डप्रतिपा-
<>द्यानां धर्माणामपि साधारणत्व सूचितम् । आत्म-
[Page3852-a+ 38]
<>ज्ञानमित्यनेन मोक्षखण्डप्रतिपाद्यानामपि धर्माणां
<>साधारणत्वम् । न च शूद्राधिकरणन्यायेन शूद्राणां
<>विद्यायामनधिकार इति कथं मोक्षधर्माणां साधा-
<>रणत्वमिति वाच्यम् तेषामुपनयनाभावेनाध्ययनासम्भ-
<>वाद्वेदवाक्यविचार एवानधिकारः न पुनरवैदिके “श्रा-
<>वयेच्चतुरोवर्णानिति” शूद्राणामपि पञ्चयज्ञादिवत् पुराण-
<>स्मृतिप्रतिपाद्यविद्योपदेशदर्शनात् । ननु तथापि कथं
<>वेदान्तवाक्यविचारजनितज्ञानाभावे शूद्राणां मोक्षधर्मा-
<>धिकार इति चेत् मैवम् मोक्षसाधनस्य ज्ञानस्य तदे-
<>कसाध्यत्वसिद्धेः, तथा च श्रुतिः “तरति शोकमात्म-
<>वित् ब्रह्म वेद ब्रह्मैव भवति ब्रह्मविदाप्नोति परं वि-
<>द्ययामृतत्वमश्नुते” इति, मोक्षस्यात्मज्ञानसाध्यतां वदति ।
<>आत्मज्ञानस्य च पुराणादिवचननिचयविचारपरिचया-
<>दप्युपपत्तेः श्रोतव्य इत्यादिवाक्यानां तु विचारनिय-
<>मविधित्वानङ्गीकारात् अङ्गीकारे वा तस्य द्विजाति-
<>नियततया “श्रावयेच्चतुरोवर्णानित्यादिपुराणवचनविषय-
<>विधेरप्यध्ययनविधिवद्विचारपर्य्यन्ततास्तु ततश्च यथा
<>द्रव्यसाध्यत्वाविशेषेऽपि क्रतूनान्तत्तद्वर्णबिहितोपायनिय-
<>मार्जितद्रव्यसाध्यत्वम् एवमात्मज्ञानसाध्यत्वाविशेषेऽपि
<>मोक्षस्य तदुपायविशेषजनितज्ञानसाध्यत्वमिति सर्वमन-
<>वद्यम्” तथा चोक्तं भागवते “स्त्रीशूद्रद्विजबन्धूनां
<>त्रयी न श्रुतिगोचरः । इति भारतमाख्यानं मुनिना
<>कृपया कृतम्” । महाभारतेऽपि “मामुपाश्रित्य तु कौ-
<>न्तेय! येऽपि स्युः पापयोनयः । स्त्रियो वैश्यास्तथा
<>शूद्रास्तेऽपि यान्ति परां गतिम्” । विष्णुः । “क्षमा
<>सत्य दमः शौच दानमिन्द्रियसंयमः । अहिंसा गुरुशु-
<>श्रूषा तीर्थानुसरणं दया । आर्जवं लोभशून्यत्वं देव,
<>ब्राह्मणपूजनम् । अनभ्यसूया च तथा घर्मः सा-
<>मान्य उच्यते इति” । ब्रह्मवैवर्त्ते “विद्या, दया, दमः,
<>शौचं, सत्यमस्तेयता तपः । जितेन्द्रियत्वमक्रोधो
<>लज्जा धर्मः इति स्मृतिः” । विष्णुधर्मोत्तरे “तस्य
<>द्वाराणि यजनं तपोदानं दया क्षमा । ब्रह्मचर्य्यं
<>तथा सत्यं तीर्थानुसरणं शुभम् । स्वाध्यायसेबा सा-
<>धूनां सहवासः सुरार्च्चनम् । गुरूणां चैव शुश्रूषा
<>ब्राह्मणानाञ्च पूजनम् । इन्द्रियाणां यमश्चैव ब्रह्मचर्य्य-
<>ममत्सरम् । गङ्गास्रानं शिबो देवो विप्रपूजात्मचिन्त-
<>वम् । ध्यानं नारायणस्यैतत् संक्षेपाद्धर्मलक्षणम्” “दा-
<>नमित्यनेन दानखण्डप्रतिपाद्यानाम्, तीर्थानुसरणमि-
[Page3852-b+ 38]
<>त्यनेनापि तीर्थखण्डप्रतिपाद्यानाम् देवब्राह्मणपूजन
<>मित्यनेनापि परिशेषखण्डप्रतिपाद्यानाम् देवतापूजना-
<>दिधर्माणां साधारणत्वम्” । वृहस्पतिः “दया, क्षमा-
<>ऽनसूया, च शौचानायासमङ्गलम् । अकार्पण्य,
<>मस्पृहत्व सर्वसाधारणानि च । परे वा बन्धुवर्गे वा
<>मित्रे द्वेष्टरि वा सदा । आपन्ने रक्षितव्यं तु दयैषा
<>परिकीर्त्तिता । बाह्ये वाऽऽध्यात्मिके चैव दुःखे चौत्पा-
<>तिके क्वचित् । न कुप्यति न वा हन्ति सा क्षमा परि-
<>कीर्त्तिता । न गुणान् गुणिनो हन्ति स्तौति मन्दगुणा-
<>नपि । नान्यदोषेषु रमते साऽनसूया प्रकीर्त्तिता ।
<>अभक्ष्यपरिहारश्च संसर्गश्चाप्यनिन्दितैः । स्वधर्मे च व्यव-
<>स्थानं शौचमेतत् प्रकीर्त्तितम् । शरीरं पीद्ध्यते येन
<>सुशुभेनापि कर्मणा । अत्यन्तं तन्न कुर्वीत अनायासः स
<>उच्यते । प्रशस्ताचरणं नित्यमप्रशस्तविवर्जनम् । एतद्धि
<>मङ्गलं प्रोक्तमृषिभिस्तत्त्वदर्शिभिः । स्तोकादप्युप-
<>कर्त्तव्यमदीनेनान्तरात्मना । अहन्यहनि यत्किञ्चित्
<>अकार्पण्यं हि तत् स्मृतम् । यथोपपन्ने सन्तोषः
<>कर्त्तव्योऽत्यल्पवस्तुनि । परस्य चिन्तयन्नर्थं साऽस्पृहा
<>परिकीर्त्तिता” । तदेवं निरूपिताः षट्प्रकारा धर्माः ।
<>अन्यथाऽपि तद्भेदस्तत्रैवोक्तो यथा
<>विश्वामित्रः “यमार्य्याः क्रियमाणं हि शंसन्त्याग-
<>मवेदिनः । स धर्मो यं विगर्हन्ति तमधर्मं प्रचक्षते” ।
<>भृनुः “प्रवृत्तञ्च निवृत्तञ्च द्विविधं कर्म वैदिकम् । स-
<>र्गादौ सृजता सृष्टं ब्रह्मणा वेदरूपिणा । प्रवृत्तसं-
<>ज्ञको धर्मो गुणतस्त्रिविधोमयेत् । सात्विको राजसश्चैव
<>तामसश्चेति भेदतः । काम्यबुद्ध्या च यत् कर्म मोक्षेऽबि
<>फलवर्जितम् । क्रियते द्विज! कर्मेह तत् सात्विक-
<>मुदाहृतम् । मोक्षायेदं करोमोति सङ्कल्प्य क्रियते तु
<>यत् । तत् कर्म राजसं ज्ञेयं न साक्षान्मोक्षकृद्भवेत् ।
<>कार्य्यबुद्ध्यानपेक्षं यत् कर्मविध्यनपेक्षया । क्रियते द्विज-
<>वर्य्येह तत्तामसमुदाहृतम्” ।
<>धर्म्माधिष्ठातृदेवस्योत्पत्तिः तत्र खण्डे वराहपु० दर्शिता
<>यथा “अथोत्पत्ति प्रवक्ष्यामि धर्मस्य महतीं नृप! ।
<>माहात्म्येन समायुक्त विस्तरेण नराधिप! । पू
<>ब्रह्माव्ययः शुद्धः परादपरसंज्ञितः । स सिसृक्षुः
<>प्रजास्त्वादौ पालनं तास्वचिन्तयत् । तस्य चिन्तयत-
<>स्त्वङ्गाद्दक्षिणाख्यात् सकुण्डलः । प्रादुर्बभूव पुरुषः
<>श्वेतमाल्यानुलेपनः । तं दृदोवाच भगर्वांश्चतुष्पादं वृषाक-
[Page3853-a+ 38]
<>तिम् । पालयेमाः प्रजाः पुत्र! त्वं ज्येष्ठो जगतो भव ।
<>इत्युक्तः स समुत्तस्थौ चतुष्पादः कृते युगे । त्रेतायां
<>स त्रिभिः पादैर्द्वाभ्यां वै द्वापरेऽभवत् । कलायेकेन पा-
<>देन प्रजाः पालयते विभुः । षड्भेदो ब्राह्मणानां स
<>त्रेधा क्षत्रे व्यवस्थितः । द्वेधा वैश्येषु शूद्रेषु त्वेकधा
<>जगतः प्रभुः । रसातलेषु सर्वेषु द्वापरेषु स्वयम्भुवः ।
<>चतुःशृङ्गस्त्रिपाच्चैव द्विशिराः सप्तहस्तवान् । त्रिधैव
<>बद्धो विप्राणां मुखगः पालयन् प्रजाः” ।
<>भाग० ४ । १ । अ० । तत्पत्नीपुत्रादिभेदा दर्शिता यथा
<>“त्रयोदशाऽदाद्धर्माय तथैकामग्नये विभुः । पितृभ्य
<>एकां युक्तेभ्यो भवायैकां भवच्छिदे । श्रद्धा मैत्री दया
<>शान्तिस्तुष्टिः पुष्टिः क्रियोन्नतिः । बुद्धिर्मेधा तितिक्षा
<>ह्रीर्मूर्त्तिर्धर्मस्य पत्नयः । श्रद्धाऽसूत धृतिम् मैत्री प्रसाद-
<>मभयं दया । शान्तिः सुखं मुदं तुष्टिः णयं पुष्टिरसू-
<>यत । योगं क्रियोन्नतिर्दर्पमर्थं बुद्धिरसूयत । मेघा
<>स्मृतिं तितिक्षा तु क्षेमं ह्रीः प्रश्रयं सुतम् । मूर्त्तिः
<>सर्वगुणोपेतौ नरनारायणावृषी । ययोर्जन्मन्यदोविश्वमभ्य-
<>नन्दत् सुनिर्वृतम्” ।
<>वामनपुरा० अन्येऽपि तस्य भार्य्यापुत्रा उक्ता यथा
<>“धर्मस्य भार्य्याऽहिंसाख्या तस्यां पुत्रचतुष्टयम । सम्प्राप्तं
<>मुनिशार्दूल! योगशास्त्रविचारकम । ज्येष्ठः सनत्-
<>कुमारोऽभूत् द्वितीयश्च सनातनः । तृतीयः सनको नाम
<>चतुर्थश्च सनन्दनः । साङ्ख्यवेत्तारमपरं कपिलं वोढु-
<>मासुरिम् । दृष्ट्वा पञ्चशिखं श्रेष्ठं योनयुक्तं तपो
<>निधिम् । ज्ञानयोगं न ते दद्युर्जायां सोऽपि कनीय-
<>साम्” । देवादिभेदेन धर्ममेदा वामनपु० ११ अ०
<>उक्ता यथा “किंलक्षणो भवेद्धर्मः किमाचरणसत्-
<>क्रियः । यमाश्रित्य न सीदन्ति देवाद्यास्तु तदुच्यताम्
<>ऋषय उचुः । देवानां परमो धर्मः सदा यज्ञादिकाः
<>क्रियाः । स्वाध्यायवेदवेत्तृत्वं विष्णुपूजारतिः स्मृतिः १ ।
<>दैत्यानां वाहुशालित्वं मात्सर्य्यं युद्धसत्क्रिया ।
<>विन्दनं नीतिशास्त्राणां हरभक्तिरुदाहृता २ ।
<>सिद्धानामुदितो धर्मो योगयुक्तिरनुत्तमा । स्वाध्यायो
<>ब्रह्मविज्ञानं भक्तिर्द्वाभ्यामपि स्थिरा ३ । उत्कृष्टोपासनं
<>ज्ञेयं नृत्यवाद्येषु वादिता । सरस्वत्यां स्थिरा मक्ति-
<>र्गान्धर्वो धर्म उच्यते ४ । विद्याधरत्वमतुलं विज्ञानं पौ-
<>रुषे मतिः । विद्याधराणां धर्मोऽयं भवान्यां भक्तिरेव
<>च ५ गान्ध विद्यावेदित्वं भक्तिः स्थाणौ तुक्का स्थिरा ।
[Page3853-b+ 38]
<>कौशल्यं सर्वशिल्पेषु र्मः कैम्पुरुषः स्मृतः ६ । ब्रह्मचर्य्य-
<>ममानित्वं योगार सरतिर्दृढा । सर्वत्र कामचारित्वं
<>धर्मोऽयं पैतृकः स्मृतः ७ । ब्रह्मचर्य्यं यताशित्वं जप्य-
<>ज्ञानञ्च राक्षस! नियमोधर्मवेदित्वमार्षं धर्मं प्रच-
<>क्षते ८ । स्वाध्याया व्रह्मचर्य्यञ्च दानं यजनमेव च ।
<>अकार्पण्यमनायासं दयाहिंसाक्षमादयः । जितन्द्रिय-
<>त्वं शौचञ्च माङ्गल्यं भक्तिरुच्यते । शङ्करे भास्करे
<>देव्यां धर्मोऽयं मानव० स्मृतः ९ । धनाधिपत्यं भोगाश्च
<>स्वाध्यायः शङ्कराच्चनम् । अहङ्कारमशौचञ्च धर्मोऽयं
<>गुह्यकेष्विति १० । परदाराभिमर्षित्वं परार्थेऽपि च
<>लोलुपा । स्वाध्यायस्त्र्यम्बके भक्तिर्धर्मोऽयं राक्षसः
<>स्मृतः ११ । अविवेकताथाऽज्ञानं शौचहानिरमत्यता ।
<>पिशाचानामयं धर्मः सदा चामिपगृध्नुता १२ । योनयस्तु
<>द्वादशैताः सहधर्माश्च राक्षस! । ब्रह्मणा कथिताः
<>पुण्या द्वादशैव गतिप्रदाः” । २ धनुषि ३ यमे ४ सोमपे च पु०
<>मेदि० । ५ सत्सङ्गे ६ अर्हति जिने च पु० हेमच० । ७ न्याये
<>८ स्वभावे ९ आचारे १० उपमायां ११ क्रतौ १२ अहिंसा-
<>याम् । १३ उपनिषदि मेदि० पु० न० । १४ आत्मनि तस्य सर्वस्य
<>स्वस्मिन् धारणात् १५ जीवे देहप्राणादेर्धारणात् १६ षट्-
<>कलप्रस्तावे प्रथमगुरुकेऽन्त्यलघुचतुष्टयके द्वादशभेदे ।
<>१७ भाग्याख्ये लग्नेन्दुभ्यां नवमस्थाने तद्भावानयनं द्वादश-
<>भावशब्दोक्तदिशा बोध्यम् । तत्र चिन्त्यपदार्था जन्मकाले
<>तद्भावस्थग्रहयोगादिकफलं जातकपद्धतावुक्तं यथा
<>“विहाय भावान् सकलान् प्रयत्नाद्भाग्याभिध दैवविदा
<>विचिन्त्यम् । भाग्यान्वितो ना यदि शीलविद्याः कुलं
<>तदायुश्च भवेत् सुधन्यम् । लग्नाच्चन्द्रात् यद्भवेदङ्क-
<>संख्यं भाग्यस्थानं प्राक्तनैः कीर्त्तितं तत् । चिन्त्यो वीर्य्या-
<>ढ्यात्तयोस्तत्पतिः कः कस्मिन् भावे कीदृशः कारको
<>वा । भाग्यालयं स्वामियुतेक्षितं चेत् स्वदेशतो भाग्य-
<>विवृद्धिदं तत् । अन्येन दृष्टं त्वथ वा युतं चेदन्वल
<>देशे फलदानदक्षम् । भाम्यभे शुभखगा मिलिताः स्यु-
<>राज्यदा न रिपुनीचगृहे चेत् । धर्मधान्यसुखवृद्धि-
<>कराश्च स्वायुषः स्थिरधनस्य च वृद्ध्यै । नीचारि-
<>संस्थाश्च न सौम्यदृष्टाः पापाश्च भाग्येन शुभप्रदाः स्युः ।
<>क्रूरा अपि स्वे भवने शुभाः स्युर्विशेषतः सद्ग्रह
<>वीक्षिताश्चेत् । पूर्णचन्द्रसहितं शुभ ९ भं चेत् स्यात्
<>प्रधानपुरुषः पुरुषोऽसौ । स्वेचरेक्षणसमागमयुक्तं
<>सद्गुरोस्तु युतितोऽतिविशेषात् । स्वोच्चस्थिताः सर्वनभश्च
[Page3854-a+ 38]
<>रेन्द्राः शुभाः शुभस्थानगता विदध्युः । नरं समृद्धं
<>शुभदृष्टदेहा भूपं हतारिं सुशरीरकीर्त्तिम् । त्र्यादि
<>खेचरयुतिश्च भाग्यभे भूपतिं हि जनयेत् बुधोनिता ।
<>शौरिभूसुतगुरूनिता नरं कामकीर्त्तिधनसौख्यवर्जितम् ।
<>धर्मे तु तीर्थं दिनकृन्नवाब्दे चन्द्रो नखे १० वातमसृक्
<>च शक्रे १४ । मातुर्मृतिर्ज्ञोऽङ्गयुगे २६ कविर्मां तिथ्यव्दके
<>१५ तातमृतिं गुरुश्च” ।
<>वर्षलग्नात् धर्मभावफलं नी० ता० उक्तं यथा
<>“भौमेऽव दपे त्रिनवगे क्रूरायुक्ते बलान्विते । गुणावह-
<>स्तदा मार्गश्चिरं कार्य्यं स्थिरं तनु । त्रिधर्मस्थोऽव्दपः
<>सूर्य्यः कन्दलीमार्गसौख्यदः । अन्यप्रेषणयानं स्यात्
<>सं चेन्नाधिकृतो भवेत् । शुक्रेऽव्पे त्रिनवगे मार्गसौख्यं
<>विलोमगे । अस्ते वा कुगतिः सौम्ये देवयात्रा तथा-
<>विधे । क्रूरार्दिते कुयानं स्यात् गुरावेवं विचिन्तयेत् ।
<>इत्थशाले लग्नधर्मपत्योर्यात्राऽस्त्यचिन्तिता । लग्नेशो
<>धर्मपे यच्छन् स्वं महश्चिन्तिताध्वगः । एवं लग्ना-
<>वदयोर्योगे मुथहाङ्गपयोरपि । गुरुस्थाने कुजे धर्मे
<>सद्यात्रा भृत्यवित्तदा । ज्ञस्थाने लग्नपो भौभो दृष्टः
<>सद्यानसौख्यदः । स्वस्थानगो हि बलवान् लग्नदर्शी सुया-
<>नदः । जन्माधिकारी ज्ञो मन्दस्थाने क्रूरयुतो यदा ।
<>पन्था रिपोः स्वकटकाद्गुरुशुक्रेन्दुजीवयोः । धर्मे
<>शनिर्नाधिकारी पन्थानमशुभं वदेत् । इत्थं गुरौ
<>दूरयात्रा नृपसङ्गस्ततो गुणः । कुजेऽव्दपे नष्टवले
<>स्वजनाद्दूरतो गतिः । द्यूनेन्थिशा धर्म इन्द्रौ सबलेऽध्वा
<>विदेशजः । वर्षेशो बलवान् पापायुतः केन्द्रेऽधिकार-
<>वान् । अधिकारे गतिः सङ्ख्ये मेनापत्येऽपि वा वदेत् ।
<>एवंविधे कुजे जीवे युतेऽर्कान्निर्गते पुनः । परसैन्यो-
<>परिगतिजयख्यातिसुखावहा । जीवान्नवमगे भौमे
<>शुभां यात्रां नृणां वदेत्” । १८ आधेये स्ववृत्तिपदार्थे
<>“धर्मादनिच् केवलात्” पा० बहु० अनिच् । विधर्मा सुधर्मा
<>केवलादित्युक्तेः परमः स्वीघर्मो यस्येति बहुब्रीहौ न ।
<>सन्दिग्धसाध्यघर्मा इत्यादौ तु कर्मधारयपूर्वपदो बहु-
<>व्रीहिः समानविभक्तिकपदपूर्वकेतरत्वस्यैव केवलशब्दार्थ-
<>त्वात् निवृत्तिधर्मा अनुच्छित्तिधर्मा इत्यादौ अनिच् ।
<LEND>
