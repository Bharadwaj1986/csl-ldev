<L>27221<pc>3877,b<k1>धान्य<k2>धान्य
धान्य¦ न० धाने पोषणे साधु यत् । १ सतुषे(धान)ख्याते ब्री-
<>ह्यादौ “शस्यं क्षेत्रगतं प्रोक्तं सतुषं धान्यमुच्यते”
<>स्मृतिः । धान्यवर्गः सगुणोऽभिहितो भावप्र० यथा
<>“शालिधान्यं व्रीहिधान्यं शूकधान्यं तृतीयकम् ।
<>शिम्बीधान्यं क्षुद्रधान्यमित्युक्तं धान्यपञ्चकम् । शा-
<>लयो रक्तशाल्याद्या व्रीहयः षष्ठिकादयः । यवादिकं
<>शूकधान्यं मुद्गाद्यं शिम्बिधान्यकम् । कङ्ग्वादिर्क
<>क्षुद्रधान्यं तृणधान्यञ्च तत् स्मृतम्” ।
<>तत्र शालिधान्यस्य लक्षणं गुणाश्च “कण्डनेन विना शुक्ला
<>हैमन्ताः “शालयः स्मृताः” । अथ शालीनां नामानि ।
<>रक्तशालिः सकलमः पाण्डुकः शकुनाहृतः । सुगन्धकः
<>कर्द्दमको महाशालिश्च दूषकः । पुष्पाण्डकः पुण्डरी-
<>कस्तथा महिषमस्तकः । दीर्घशूकः काञ्चनको हायनो
<>लोघ्रपुष्पकः । इत्याद्याः शालयः सन्ति बहवो बहुदे-
<>शजाः । ग्रन्थविस्तरभीतेस्ते समस्ता नात्र भाषिताः” ।
<P>अथ तेषां गुणाः “शालयो मधुराः स्निग्धा बल्या
<>बद्धाल्पबर्च्चसः । कषाया लघवो रुच्याः स्वर्य्या वृष्याश्च
<>वृंहणाः । अल्पानिलकफाः शीताः पित्तघ्ना मूत्रला-
<>स्तथा । शालयो दग्धमृज्जाताः कषाया लघुपाकिनः ।
<>सृष्टमूत्रपुरीषाश्च रूक्षाः श्लेष्मापकर्षणाः । कैदारा वात-
<>पित्तव्नाः गुरवः कफशुक्रलाः । कषाया अल्पवर्च्चस्का
<>मेध्याश्चैते बलावहाः” । कैदाराः कृष्टक्षेत्रजाः उप्ताः ।
<>“स्थलजाः स्वादवः पित्तकफघ्ना वातपित्तदाः । किञ्चि-
<>त्तिक्ताः कषायाश्च विपाके कटुका अपि । स्थलजाः
<>अकृष्टभूमिजाताः स्वयंजाता । बापिता मघुरा
<>वृष्या बल्याः पित्तप्रणाशताः । श्लेष्मलाश्चाल्पवर्च्चस्काः
<>कषाया गुरवो हिमाः” । वाप्रिताः कृष्टक्षेत्रे अकृष्टक्षेत्रे
[Page3878-a+ 38]
<>च । “वापितेभ्यो गुणैः किञ्चित् हीनाः प्रोक्ता अवा-
<>पिताः” । कृष्टक्षेत्रे अकृष्टक्षेत्रे वा । “रोपितास्तु
<>नवा वृष्याः पुराणा लघवः स्मृताः । तेभ्यस्तु रोपिता
<>भूयः शीघ्रपाका गुणाधिकाः । छिन्नरूढाः हिमा
<>रूक्षा बल्याः पित्तकफापहाः । बद्धविष्ट्काः कषायाश्च
<>लघवश्चाल्पतिक्तकाः” ।
<P>अय रक्तशालेर्गुणाः “रक्तशालिर्वरस्तेषु बल्यो वर्ण्य-
<>स्त्रिदोषजित् । चक्षुष्यो मूत्रलःस्वर्य्यः शुक्रलस्तृड्ज्व-
<>रापहः । विषव्रणश्वासकासदाहनुद्वह्निपुष्टिदः । तस्मा-
<>दल्पान्तरगुणाः शालयो महदादयः” । रक्तशालिः
<>(दाउदखानी) इति लोके मगधदेशे प्रसिद्धः ।
<P>अथ व्रीहिधान्यस्य लक्षणं गुणाश्च । “वार्षिकाः
<>कण्डिताः शुक्ला व्रीहयश्चिरपाकिनः । कृष्णव्रीहिः पाट-
<>लश्च कुक्कुटाण्डक इत्यपि । शालामुखो जतुसुख इ-
<>त्याद्याः व्रीहयः स्मृताः । कृष्णव्रीहिः स विज्ञेयो
<>यः कृष्णतुषतण्डुलः । पाटलः पाटलापुष्पवर्णको व्रीहि-
<>रुच्यते । कुक्कुटाण्डाकृतिर्व्रीहिः कुक्वटाण्डकौच्यते ।
<>शालामुखः कृष्णशूकः कृष्णतण्डुल उच्यते । लाक्षा-
<>वर्णं मुखं यस्य ज्ञेयो जतुमुखस्तु सः । व्रीहयः
<>कथिताः पाके मधुरा वीर्य्यतो हिताः । अल्पाभि-
<>ष्यन्दिनो वद्धवर्च्चस्काः षष्टिकैः समाः । कृष्णब्रीहिर्वर-
<>स्तेषां तस्मादल्पगुणाः परे” ।
<P>अथ षधिकानां लक्षणं गुणाश्च । “गर्भस्था एव ये पाकं
<>यान्ति ते षष्टिका मताः” । अथ षष्टिकानां नामानि ।
<>“षष्टिका शतपुष्पश्च प्रमोदकमुकुन्दकी । महाषष्टिक
<>इत्याद्याः षष्टिकाः समुदाहृताः । एतेऽपि व्रीहयः
<>प्रोक्ता व्रीहिलक्षणदर्शनात् । षष्टिका मधुराः शीता
<>लघवो बद्धवर्च्चसः । वातपित्तप्रशमनाः शालिभिः सदृशाः
<>गुणैः” ।
<P>तत्र षष्टिकाया गुणाः । “षष्टिका प्रवरा तेषां
<>लध्वी स्निग्धा त्रिदोषजित् । स्वाद्वी मृद्वी ग्राहिणी
<>च बलदा ज्वरहारिणी । रक्तशालिगुणैस्तुल्या
<>ततः स्वल्पगुणाः परे । षष्टिका (षाठी) इति लोके ।
<P>अथ शूकधान्यानि । तेषु यवाः प्रसिद्धाः । अतियवः
<>पोतशूकः कृष्णारुणवर्णो यवः । तोक्यो हरितो
<>निःशूकः स्वल्पो यवः यवेति प्रसिद्धः । तेषां नामानि
<>गुणाश्च । “यवस्तु पीतशूकः स्यान्निःशूकोऽतियवः
<>ऋतः । तोक्यस्तद्वत्सहरितस्ततः स्वल्पश्च कीर्त्तितः ।
[Page3878-b+ 38]
<>यवः कषायो मधुरः शीतलो लेखनो मृदुः । व्रणेषु
<>तिलवत् पथ्यो रूक्षो मेधाग्निबर्द्धनः । कटुपाकोऽनभि-
<>ष्यन्दी स्वर्यो बलकरो गुरुः । बहुबातमलो वर्णस्थैर्य्य-
<>कारी च पिच्छिलः । कण्ठत्वगामयश्लेष्मपित्तमेदप्रणा-
<>शनः । पीनसश्वासकासोरुस्तम्भलोहिततृट्प्रणुत् । अस्मा-
<>दतियवो न्यूनस्तोक्यो न्यूनतरस्ततः ।
<P>अथ गोधूमस्य नामानि लक्षणं गुणाश्च । “गोधूमः सुम-
<>नोऽपि स्यात् बिविधः स च र्कार्त्तितः । महागोधूम इ-
<>त्याख्यः पश्चाद्देशात् समागतः । महागोधूमः । (बडगोहुम)
<>इति लोके । “मधूली तु ततः किञ्चिदल्पा सा मध्यदेशजा ।
<>निःशूको दीर्घगोधूमः क्वचिन्नन्दीमुखामिधः । गोधूमो
<>मधुरःशीतो बातपित्तहरो गुरुः । कफशुक्रप्रदो बल्यः
<>स्निग्धः सन्धानकृत् सरः । जीवनी वृंहणो वर्ण्यो
<>व्रण्यो रुच्यः स्थिरत्वकृत् । कफप्रदो नवीनो नतु
<>पुराणः । पुराणयवगोधूमक्षुद्रजाङ्गलशूलभागिति”
<>वाग्भटेन वसन्ते गृहीतत्वात् । “मधूली शीतला स्निग्धा
<>पित्तघ्नी मधुरा लधुः । शुक्रला वृंहणी पथ्या
<>तद्वम्मन्दीमुखः स्मृतः” ।
<P>अथ शिम्बीधान्यानि तत्पर्य्यायानाह । “शमीजाः
<>शिम्बिजाः शिम्बीभवाः सूर्य्याश्च वैदलाः । तेषां गुणाः ।
<>“वैदलामधुरा रूक्षाः कषायाः कटुपाकिनः । वातलाः
<>कफपित्तघ्नबद्धमूत्रमला हिमाः । ऋते मुद्गमसूराभ्यामन्ये
<>त्वाध्मानकारिणः । मुद्गमसूरयोरनाध्मानकारित्वमन्यवै-
<>दलापेक्षया न तु सर्वथा एतयोरपि किञ्चिदाध्मानकारि-
<>त्वात् ।
<P>तत्र मुद्गस्य गुणाः । “मुद्गो रूक्षो लघुर्ग्राही कफ-
<>पित्तहरोहिमः । स्वादुरल्पानिलो नेत्र्यो ज्वरघ्नो
<>वनजस्तथा । मुद्गो बहुविधः श्यामो हरितः पीतक-
<>स्तथा । श्वेतो रक्तश्च तेषान्तु पूर्वः पूर्वो लघुः स्मृतः ।
<>सुश्रुतेन पुनः प्रोक्तो हरितः प्रवरो गुणैः । चरकादि-
<>भिरप्युक्त एव एब गुणाधिकः ।
<P>अथ माषः (उरद) । माषो गुरुः स्वादुपाकः स्निग्धो
<>रुच्योऽनिलापहः । स्रंसनस्तर्पणो बल्यः शुक्रलो
<>वृंहणः परः । भिन्नमूत्रमलस्तन्यो मेदःपित्तकफप्रदः ।
<>गुदकीलार्द्दितश्वासपङ्क्तिशूलानि नाशयेत् । कफपित्त-
<>करा माषा वृन्ताकं कफपित्तकृत्” ।
<P>अथ राजमाषस्य (वरवटी) राजमाषो महामाषश्चपल
<>श्चबलः स्मृतः । राजमाषो गुरुःस्वादुस्तुवरस्तर्पणः
[Page3879-a+ 38]
<>सरः । रूक्षो वातकरो रुच्यः स्तन्यो भूरिबलप्रदः ।
<>श्वेतो रक्तस्तथा कृष्णस्त्रिविधः स प्रकीर्त्तितः । यो
<>महांस्तेषु भवति स एवोक्तो गुणाधिकः” ।
<P>अथ निष्पावः । स तु राजशिम्बीवीजं (भेटवासु) इति
<>लोके । “निष्पाबो राजशिम्बिः स्याद् बल्लकः श्वेत-
<>शिम्बिकः । निष्पावो मधुरो रूक्षो विपाकेऽम्ली गुरुः
<>सरः । कषायःस्तन्यपित्तास्नमूत्रवातविबन्धकृत् । विदा-
<>ह्युष्णो विषश्लेष्मशोथहृच्छुक्रनाशनः” ।
<P>अथ मकुष्ठः । मकुष्ठोवनमुद्गः स्यान्मकुष्ठकमुकुष्ठकौ ।
<>मकुष्ठो वातलो ग्राही कफपित्तहरो लघुः । वह्नि-
<>जिन् मधुरः पाके कृमिकृज्ज्वरनाशनः” ।
<P>अथ मसूरः । “मङ्गल्यको मसूरः स्यान्मङ्गल्या च
<>मसूरिका । मसूरो मधुरः पाके संग्राही शीतलो
<>लघुः । कफपित्तास्रजिद्रूक्षो वातलो ज्वरनाशनः ।
<P>अथ आढकी (रहरी) । “आढकी तुवरी चापि सा
<>प्रोक्ता शणपुष्पिका । आढकी तुवरा रूक्षा मधुरा शीतला
<>लघुः । ग्राहिणी वातजननी वर्ण्या पित्तकफास्रजित्” ।
<P>अथ चणकः (छोला) । “चणको हरिमन्थः स्यात्
<>सकलप्रिय इत्यपि । चणकः शीतलो रूक्षः पित्त-
<>रक्तकफापहः । लघुः कषायो विष्टम्भी वातलो
<>ज्वरनाशनः । स चाङ्गारेण सम्भृष्टस्तैलभृष्टश्च तद्-
<>गुणः । आर्द्रभृष्टो बलकरो रोचनश्च प्रकीर्त्तितः ।
<>शुष्कभृष्टोऽतिरूक्षश्च वातकुष्ठप्रकोपणः । स्विन्नः
<>पित्तकफं हन्यात् सूपः क्षोभकरो मतः । आर्द्रोऽति
<>कोमलो रुच्यः पित्तशुक्रहरो हिमः । कषायो वातलो
<>ग्राही कफपित्तहरो लघुः ।
<P>कल्ययः (केराव) । कलायो वर्त्तुलः प्रोक्तः सतीनश्च
<>हरेणुकः । कलायो मधुरः स्वादुः पाके रूक्षश्च शीतलः ।
<>अथ त्रिपुटः (खेसारी) । त्रिपुटः खण्डिकोऽपि
<>स्यात् कथ्यन्ते तद्गुणा अथ । त्रिपुटो मधुरस्तिक्त
<>स्तुवरो रूक्षणो भृशम् । कफपित्तहरो रुच्यो ग्राहकः
<>शीतलस्तथा । किन्तु खञ्जत्वपङ्गुत्वकारी वातातिकोपनः ।
<P>अथ कुलत्थी । कुलत्थिका कुलत्थश्च कथ्यन्ते तद्गुणा
<>अथ । कुलत्थः कटुकः पाके कषायः पित्तरक्तकृत् ।
<>लघुर्विदाही वीर्योष्णः श्वासकासकफानिलान् । हन्ति
<>हिक्काश्मरीशुक्रदाहानाहान् सपीनसान् । स्वेदसंग्रा-
<>हको मेदोज्वरकृमिहरः परः ।
<P>अथ तिलः । तिलः कृष्णः सितो रक्तः स वर्ण्योऽल्प-
[Page3879-b+ 38]
<>तिलः स्मृतः । तिलो रसे कटुस्तिक्तो मधुरस्तुवरो
<>गुरुः । विपाके कटुकः स्वादुः स्निग्धोष्णः कफपित्तनुत् ।
<>बल्यः केश्यो हिमस्पर्शस्त्वच्यः स्तन्यो व्रणे हितः ।
<>दन्त्योऽल्पमूत्रकृद् ग्राही वातघ्नोऽग्निमृतिप्रदः । कृष्णः
<>श्रेष्ठतमस्तेषु शुक्रलो मध्यमः सितः । अन्ये हीनतराः
<>प्रोक्तास्तज्ज्ञैरक्तादयस्तिलाः ।
<P>अथ अतसी (तिसि) । अतसी नीलपुष्पी च पार्वती
<>स्यादुमा क्षुमा । अतसी मधुरा तिक्ता स्निग्धा पाके
<>कटुर्गुरुः । उष्णासृक्शुक्रवातघ्नी कफपित्तविनाशिनी ।
<>अथ तुवरी (तोरी तोडीति) लोके । तुवरी ग्राहिणी
<>प्रोक्ता लघ्वी कफविषास्रजित् । तीक्ष्णोष्णा वह्निदा
<>कण्डूकुष्ठकोष्ठकृमिप्रणुत् ।
<P>अथ सर्षप (रक्तसरीसो पिअरी सरीसो) । सर्षपः
<>कटुकः स्नेहस्तुन्दुभश्च कदम्बकः । गौरस्तु सर्षपः प्राज्ञैः
<>सिद्धार्थ इति कथ्यते । सर्षपस्तु रसे पाके कटुः स्निग्धः
<>सतिक्तकः । तीक्ष्णोष्णः कफवातघ्नोरक्तपित्ताग्निवर्द्धनः ।
<>रक्षोहरो जयेत् कण्डूं कुष्ठकोष्ठकृगिग्रहान् । यथा
<>रक्तस्तथा गौरः किन्तु गौरो वरो मतः ।
<P>अथ राजी (कृष्णा राइ) । राजी तु राजिका तीक्ष्ण-
<>गन्धा कुञ्जनिकासुरी । क्षवः क्षवाभिजनकः कृमिकृत्
<>कृष्णसर्षपः । राजिका कफपित्तघ्नी तीक्ष्नोष्णा रक्तपित्त-
<>कृत् । किञ्चिद्रूक्षाग्निदा कण्डूकुष्ठकोष्ठकृमीन् हरेत् ।
<>अतितीक्ष्णा विशेषेण तद्वत् कृष्णापि राजिका ।
<P>अथ क्षुद्रधान्यम् । क्षुद्रधान्यं कुधान्यञ्च तृणधान्यमिति
<>स्मृतम् । क्षुद्रधान्यमनुष्णं स्यात् कषायं लघु लेखनम् ।
<>मधुरं कटुकं पाके रूक्षञ्च क्लेदशोषकम् । वातकृत्
<>बद्ध्वविट्कञ्च पित्तरक्तकफापहम् ।
<P>तत्र कङ्गुः (काङ्नी) । स्त्रियां कङ्गुप्रियङ्गू द्वे कृष्णा
<>रक्ता सिता तथा । पीता चतुर्विधा कङ्गुस्तासाम्पीता
<>वरास्मृता । कङ्गुस्तु भग्नसन्धानवातकृत् वृंहणी गुरुः ।
<>रूक्षा श्लेष्महरातीव वाजिनां गुणकृद् भृशम् ।
<P>अथ चीना । चीनाकः कङ्गुभेदोऽस्ति स ज्ञेयः कङ्गु-
<>वद्गुणैः ।
<P>अथ श्यामा । श्यामाकः शोषणो रूक्षो वातलः कफपित्तहृत् ।
<P>अथ कोद्रवः । कोद्रवः कोरदूषः स्यादुद्दालो वनको-
<>द्रवः । कोद्रवो वातलो ग्राही हिमपित्तकफापहः ।
<>उद्दालस्तु भवेदुष्णो ग्राही वातकरो भृशम् ।
<P>अथ चारुकः (सरवीज) । चारुकः सरवीजः स्यात्
[Page3880-a+ 38]
<>कथ्यन्ते तद्गुणा अथ । चारुको मधुरो रूक्षो रक्तपित्त-
<>कफापहः । शीतलो लघुवृष्यश्च कषायो वातकोपनः ।
<P>अथ वंशवीजम् । यवा वंशभवा रूक्षाः कषायाः कटु-
<>पाकिनः । बद्धमूत्राः कफघ्नाश्च वातपित्तकराः सराः ।
<P>अथ कुमुम्भवीजम् । कुसुम्भवीजं वरटा सैव प्रोक्ता
<>वरट्टिका । वरटा मधुरा स्निग्धा रक्तपित्तकफापहा ।
<>कषाया शीतला गुर्वीस्यादवृष्याऽनिलापहा ।
<P>अथ गवेधुका (गरहेडुआ) । गवेधुका तु विद्वद्भिर्गवेधुः
<>कथिता स्त्रियाम् । गवेधुः कटुका स्वाद्वी कार्श्यकृत् कफ-
<>नाशिनी ।
<P>अथ नीवारः । प्रसाधिका तु नीवारस्तृणधान्यमिति
<>स्मृतम् । नीवारः शीतलो ग्राही पित्तघ्नः कफवातकृत् ।
<P>अथ (पुनेरा) । पवनालोहिमः स्वादुर्ल्लोहितः श्लेष्म-
<>पित्तजित् । अवृष्यस्तुवरो रूक्षः क्लेदकृत् कथितो लघुः ।
<>धान्यं सर्वं नवं स्वादु गुरु श्लेष्मकरं स्मृतम् ।
<>तत्तु वर्षोषितं पथ्यं यतो लघुतरं हितम् । वर्षोषितं
<>सर्वधान्यं गौरवं परिमुञ्चात । न तु त्यजति वीर्यं
<>स्वं क्रमान्मुञ्चत्यतः परम् । एतेषु यवगोधूमतिलमाषा
<>नवा हिताः । पुराणा विरसा रूक्षा न तथा गुण-
<>कारिणः । पुराणा वर्षद्वयादुपरिस्थिताः । यवादयो
<>नवाः स्वस्थान् प्रति हिताः । पय्याशिनान्तु पुराणा
<>हिताः । “पुराणयवगोधूमक्षौद्रजाङ्गलशूल्यभुगिति
<>वसन्ते वाग्भटेनोक्तत्वात्” ।
<>स्मार्त्तादिकर्मोपयोगिधान्यभेदाश्च हेमा० दा० उक्ता यथा
<>मार्क्कण्डेयपुराणे “जज्ञिरे तानि बीजानि ग्रा-
<>म्यारण्याभिधानि च । ओषध्यः फलपाकान्ताः सर्वे
<>सप्तदश स्मृताः । व्रीहयश्च यवाश्चैव गोधूमाः कङ्गु-
<>कास्तिलाः । प्रियङ्गवः कोविदाराः कोरदूषाः सती-
<>नकाः । माषमुद्गामसूराश्च निष्पावाः सकुलोत्यकाः ।
<>आढक्यश्चणकाश्चैव चीनाः सप्तदश स्मृताः । इत्येता
<>ओषधीनान्तु ग्राम्याणां जातयः स्मृताः । ओषध्यो
<>यज्ञिया ज्ञेया ग्राम्यारण्याश्चतुर्दश । व्रीहयश्च यवा-
<>श्चैव गोधूमाः कङ्गुसर्षपाः । माषामुद्गाः सप्तमाश्च अष्टमाश्च
<>कुलोत्थकाः । श्यामाकाश्चैव नीवारा जर्तिलाः सग-
<>वेधुकाः । कोविदारसमायुक्तास्तथा वेणुयवाश्च ये । ग्रा-
<>म्यारण्याः स्मृता ह्येता ओषध्यश्च चतुर्दश” “स्कन्द-
<>पुराणे “यवगोधूमधान्यानि तिलाः कङ्गुकुलोत्थकाः ।
<>माषामुद्गामसूराश्च निष्पावाः श्यामसर्षपाः । गवेधुकाश्च
[Page3880-b+ 38]
<>नीवारा आढक्योऽथ सतीनकाः । चणकाश्चीनकाश्चैव
<>धान्यान्यष्टादशैवं तु” धान्यानि व्रीहयः । नीवाराः
<>आरण्यव्रीहयः । सतीनका वर्त्तुलकलायाः । चीनकाः
<>षष्टिकविशेषाः । षट्त्रिंशन्मतात् “यवा गोधूम-
<>धान्यानि तिलाः कङ्गुस्तथैव च । श्यामाकश्चीनकश्चैव
<>सप्तधान्यमुदाहृतम्” ।
<P>“एकादश्यां विशेषेण ह्यन्नमात्रं परित्यजेत् । फलं मूलं
<>जलादीनि किञ्चिद्भक्ष्वं प्रकल्पयेत् । अन्नं तु धान्यसम्भूत
<>गिरिजे! भुवि जायते । धान्यानि विविधानीह जगत्यां
<>शृणु तान्यथ । श्यामामाषमसूराश्च धान्यकोद्रव
<>सर्षपाः । मकुष्ठो राजमाषाश्च तुवरोजुमरस्तथा । यव
<>गोधूममुद्गाश्च तिलकङ्गुकुलत्थकाः । गवेधुकाश्च नीवारा
<>आढकश्च कलायकाः । माण्डूको वज्रको रङ्कः कीचको
<>वडकस्तथा । तिलकाश्चणकाद्याश्च धान्यानि कथितानि
<>वै । एतद्धान्य समद्भूतमन्नं भवति शोभने! । अन्नत्यागे
<>ब्रते भक्ष्यमेतदेव विवर्जयेत्” पाद्मोत्तरखण्डम् ।
<P>धान्यमानन्तु हेमा० दा० उक्तं यथा
<>भविष्यपुराणे “पलद्वयन्तु प्रसृतं द्विगुणं कुडवं म-
<>तम् । चतुर्भिः कुडवैः प्रस्थः प्रस्थाश्चत्वार आढकः ।
<>आढकैस्तैश्चतुर्भिश्च द्रोणस्तु कथितोबुधैः । कुम्भो द्रोण-
<>द्वयं सूर्पः खारी द्रोणास्तु षोडश” । विष्णुधर्मोत्तरे
<>“पलञ्च कुडवः प्रस्य आढको द्रोण एव च । धान्य-
<>मानेषु बोद्धव्याः क्रमशोऽमी चतुर्गुणाः । द्रोणैः षोड-
<>शमिः खारी विंशत्या कुम्भ उच्यते । कुम्भैस्तु दश-
<>भिर्वाधो धान्यसंख्या प्रकीर्त्तिता” । वाराहपुराणे
<>“पलद्वयन्तु प्रसृतम् मुष्टिरेकं पलं स्मृतम् । अष्टमुष्टि
<>र्भवेत् कुञ्चिः कुञ्चयोऽष्टौ तु पुष्कलम् । पुष्कलानि च
<>चत्वारि आढकः परिकीर्त्तितः । चतुराढको भवेत्
<>द्रोण इत्येतन्मानलक्षणम् । चतुर्भिः सेतिकाभिस्तु
<>प्रस्थ एकः प्रकीतितः” मुष्टिर्यजमानस्येति केचित् ।
<>पाद्मे “चतुर्भिः कुडवैः प्रस्थः प्रस्थैश्चतुर्भिराढकः ।
<>चतुराढको भवेद्रोण इत्येतन्मानलक्षणम्” । अथ गोपथ-
<>ब्राह्मणे । “पञ्चकृष्णलको माषस्तैश्चतुःषष्टिभिः पलम् ।
<>पलैर्द्वात्रिंशद्भिःप्रस्थो मागधेषु प्रकीर्त्तितः । आदकस्तैः-
<>श्चतुर्भिश्च द्रोणः स्याच्चतुराढकः” ।
<>धान्यच्छेदनादिविहितनक्षत्रादि ज्यो० द० उक्तं दीपिकायां
<>“याम्याजपादहिधनानलतोयशक्रचित्रेतरेषु च कुजा-
<>र्कजवारवर्जम् । शस्तेन्दुयोगकरणेषुतिथौ विरिक्ते वा-
[Page3881-a+ 38]
<>न्यच्छिदिः स्थिरनरर्क्षमृगोदयेषु । बलभद्रः “रेवतीहस्तमूलेषु
<>श्रवणे नागयाम्ययोः । पितृदेवे तथा सौम्ये धान्यच्छेदं
<>मृगोदये” अथ धान्यच्छेदनप्रकारः । “सपत्रौ मासमुद्गौ
<>च यवधान्ये सकाण्डके । छिन्द्यात्तिलञ्च निष्पत्र-
<>मेतत् पाराशरं मतम्” पराशरः । “न मुष्टिग्रहणं
<>कुर्यात् कदाचिद्धटपौषयोः । ईशाने लवनं कुर्यात्
<>सार्द्धमुष्टिद्वयं शुचिः । पौष्णे पुष्ये शुभाहे बा पूज-
<>यित्वेष्टदेवताम् । शस्यविघ्नप्रशान्त्यर्थं क्षेत्रे वा हव्य
<>भोजनम्” । बौधायनः “रथाश्वगजधान्यानां गवां
<>चैव रजः शुभम् । अथाशस्तं समूहिन्याः श्वाजाविखर
<>वायसाम्” । समूहिनी संमार्जनी । कृत्यचिन्तामणौ-
<>मेधिरुक्ता यथा । “वटश्च सप्तपर्णश्च गाम्भारी शाल्ली
<>तथा औदुम्बरी तथा धात्री या चान्या क्षीरधारिणी ।
<>स्त्रीनाम्नी कर्षकैर्नित्यं मेधिः कार्या फलप्रदा” । अधिकं
<>कृषिशब्दे दृश्यम् ।
<LEND>
