<L>20881<pc>3071,a<k1>जलयात्रा<k2>जलयात्रा
जलयात्रा¦ स्त्री जलस्य तदाहरणार्थं यात्रा । शुभकर्मसम्पा-
दनाय जलाहरणाय यात्रायाम् । तद्विधानादिकमाह
वि० पा० वशिष्ठः “शान्तिकं पौष्टिकं वापि जलयात्रां विना
बुधः । कुरुते यदि वा मोहात् कर्म तस्य च निष्फलम् ।
तडागादिप्रतिष्ठासु देवतायतनादिषु । लक्षहोमेकोटि-
होमेऽयुतहोमे तथैव च । व्रतोत्सर्गमहादाने
यज्ञे वा वितते शुभे” । व्रतोत्सर्गे व्रतोद्यापने
इत्यर्थः । “जलयात्रां पुरा कृत्वा श्रेष्ठं कर्म समाचरेत् ।
अथातः । संप्रबक्षामि जलयात्राविधिं शुभम् । यज्ञ-
शालामतिक्रम्य ऋत्विग्मिर्व्राह्मणैः सह । यजमानः
सपत्नीकः सुहृद्वन्धुजनैर्युतः । अश्वारूढो गजारूढो
वस्त्रालङ्कारभूषितः । गृहीत्वोपस्करं सर्वं गन्ध-
पुष्पाक्षतादिकम् । जलाशयन्ततो गच्छेद्गितवादित्रनि-
स्वनैः । अगाधं च ह्रदं गच्छेन्नदी वाथ समुद्रगाम् ।
सुवासिन्योऽग्रतः कार्य्याः सर्वालङ्कारभूषिताः । हैमरा-
जतताम्रान् वा मृण्मयान् कलशाञ्छुभान् । गृहीत्वा
गन्धपुष्पाद्यैरर्च्चितान् सुदृढान् नवान् । जलाशय समा-
साद्य तीरे गोमयलेपिते । चतुरस्रीकृते क्षेत्रे तत्र
स्वस्तिकमालिखेत् । यवैर्वा तण्डुलैर्वापि पद्ममष्टदलं लिखे-
दित्यादि” । विस्तरस्तत्र दृश्यः ।
<LEND>
