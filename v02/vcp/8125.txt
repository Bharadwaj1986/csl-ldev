<L>8125<pc>0920,a<k1>इडा<k2>इडा(ला)
इडा(ला)¦ स्त्री इल--अच् वा लस्य डत्वम् । १ गवि, २ वाचि,
<>३ भूमौ “प्रबुध्यते नूनमिडातलस्थः भा० व० २३५ अ० ।
<>“इला पिन्वते विश्वदानीम्” ऋ० ४, ५००८, “इला
[Page0920-b+ 38]
<>भूमिः” भा० । इल + गतौ करणे घञर्थे क । देहस्थे
<>४ नाडीभेदे । “इडा च पिङ्गला चैव सुथुस्णा च सरस्वती
<>अलम्बूषा कुहूश्चैवं शङ्खिनी चित्रिणी तथा । विश्वो-
<>दरी विश्वमुखी व्याप्त्याह्येताश्चतुर्दश” इति तन्त्रोक्तासु प्रधा-
<>नासु चतुर्दशसु नाडीषुतिस्रः प्रधानाः तथा हि । “शिराः
<>शतानि सप्तैव” या० “शिराः नाभिसंबद्धाश्चत्वारिंशत्
<>वातपित्तश्लेष्मवाहिन्यः सकलकलेवरव्यापिन्योनानाशाखाः
<>सत्यः सप्त शतानि भवन्तीति” मिता० । “सप्त शिराशतानि,
<>सुश्रु० । तेन देहमध्ये सप्त शतानि नाड्यः तन्मध्ये एता-
<>श्चतुर्दश प्रधानतयोक्ताः । तासु मध्येऽपि तिस्रः प्रधानाः
<>देहस्थनाडीरुपक्रम्य । शारदा० “नाड्यस्तत्र समुद्भूतामुख्या-
<>स्तिस्रः समीरिताः । इडा वामे स्थिता नाडी पिङ्गला
<>दक्षिणे मता । तयोर्मध्यगता नाडी सुषुस्णा च समा-
<>हिता । पादाङ्गुष्ठद्वयं याता शिखाभ्यां शिरसा पुनः ।
<>ब्रह्मस्थानं समापन्ना सोमसूर्य्याग्निरूपिणी । तस्या मध्यगता
<>नाडी चित्राख्या योगिवल्लभा । ब्रह्मरन्धं विदुस्तत्र पद्म-
<>सूत्रनिभं परम् । इडायां सञ्चरेच्चन्द्रः पिङ्गलायां दिवा-
<>करः । ज्ञातौ योगनिदानज्ञैः सुषुस्णायां तु तावुभौ” तत्-
<>स्थानमुक्त्वा कार्य्यमाह “इडयाकर्षयेद्वायु बाह्यं षोडशमा-
<>त्रया । धारयेत्पूरित योगी चतुःषष्ट्या तु मात्रया । सुषु-
<>सणामध्यगं सम्यक् द्वात्रिंशन्मात्रया शनैः । नाड्या पिङ्गलया
<>चैनं रेचयेद्योगवित्तमः । प्रणायाममिमं प्राहुर्योगशास्त्र-
<>विशारदाः” २५ पटले । “पिङ्गलायां स्थिता ह्रस्वा इडायां
<>सङ्गताः परे (दीर्घाः) । सुषुष्णामध्यगा ज्ञेयाश्चत्वारो
<>ये नपुंसका” शार० ५ प० । दीर्घादिरयमित्येके । ५ हवि-
<>रन्ने च “यजमानपञ्चमा इडां भक्षयन्ति” श्रुतिः । डस्य
<>लत्वे प्यत्रैव “इडां नोमित्रावरुणोत वृष्टिम्” ऋ० ७, ६४, २
<>“इडामन्नम्” भा० “घृतैर्गव्यूतिमुक्षतमिलाभिः” ऋ०
<>७, ६४, ४ । “इडाभिरन्नैः” भा० । ६ देवीभेदे “श्रुतिः प्रीति-
<>रिडा कान्तिः, शान्तिः पुष्टिःक्रिया तथा । शिष्टाश्च देव्यः”
<>इत्युपक्रम्य । “उपतस्थुर्महासत्त्वं बलिमिन्द्र महारथम्”
<>हरिवं० २५६ अ० “इडा देवी भारती विश्वतूर्त्तिः” ऋ०
<>५, २, ८ । “अभि न इडायूथस्य माता” ऋ० ५, ४१, १९ ।
<>“इलागोरूपधरा मनोः पुत्री माध्यमिकी वाक् वेति”
<>भा० । बुधस्य जायायां पुरूरवसो मातार पश्चात्मनु-
<>पुत्रत्वे सुद्युम्नतया ख्यातायां मित्रावरुणयोरंशजातायां
<>कन्यायाञ्च तत्कथा हरिवं० “अकरोत् पुत्त्रकामस्तु
<>मनुरिष्टिं प्रजापतिः । मित्रावरुणयोस्तात पूर्व्वमेव
[Page0921-a+ 38]
<>विशाम्पते! । अनुत्पन्नेषु नवसु पुत्रेष्वेषु तु भारत! ।
<>तस्यान्तु वर्त्तमानायामिष्ट्यां भरतसत्तम! । मित्रावरुण-
<>योरशे मनुराहुतिमाजुहोत् । आहुत्यां हूयमानायां
<>देवगन्धर्वमानवाः । तुष्टिञ्च परमां जग्मुर्मुनयश्च तपो-
<>धनाः । अहोऽस्य तपसो वीर्य्यमहो श्रुतमहोऽद्भुतम् । तत्र
<>दिव्याम्बरधरादिव्याभरणभूषिता । दिव्यसंहनना चैव
<>इडा जज्ञे इति श्रुतिः । तामिलेत्येव होवाच मनुर्द्दण्ड-
<>धरस्तदा । अनुगच्छस्वमां भद्रे तमिला प्रत्युवाच ह । धर्म-
<>युक्तमिदं वाक्यं पुत्त्रकामं प्रजापतिम् । इडोवाच ।
<>मित्रावरुणयोरंशे जाताऽस्मि वदतांवर! । तयोः सकाशं
<>यास्यामि न मां धर्मो हतोऽबधीत् । सैवमुक्त्वा मनुं
<>देव मित्रावरुणयोरिला । गत्वाऽन्तिकं वरारोहा प्राञ्जलि-
<>र्वाक्यमव्रवीत् । अंशेऽस्मिन् युवयोर्जाता देवौ! किं
<>करवाणि वाम् । मनुना चाहमुक्ता वै अनुगच्छस्व
<>मामिति । तां तथा वादिनीं साध्वीमिलां धर्मपरा
<>यणाम् । मित्रश्च वरुणश्चोभावूचतुर्यन्निबोध तत् । अनेन
<>तव धर्म्मेण प्रश्रयेण दमेन च । सत्येन चैवं सुश्रोणि । प्रीतौ
<>स्वो वरवर्णिनि! । आवयोस्त्वं महाभागे ख्यातिं कन्येति
<>यास्यसि । मनोर्वंशकरः पुत्त्रस्त्वमेव च भविष्यसि । सुद्युम्न
<>इति विख्यातस्त्रिषु लोकेषु शोभने । जगत्प्रियो धर्म्म-
<>शोलो मनीर्वंशविवर्द्धनः । निवृत्ता सा तु तच्छ्रुत्वा ग-
<>च्छन्ती पितुरन्तिकम् । बुधेनान्तरमासाद्य मैथुनायोपम-
<>न्त्रिता । सोमपुत्त्राद्बुधाद्राजस्तस्यां जज्ञे पुरूरवाः ।
<>जनयित्वा सुत सा तमिला सुद्युम्नतां गता” ।
<>८ दुर्गायाञ्च “आचार्य्यां मदिरां चण्डींमिलां मलयवासि-
<>नीम्” हरिवं० १७८ अ० दुर्गास्तवः । इडैव स्वार्थेकन् तत्रार्थे
<LEND>
