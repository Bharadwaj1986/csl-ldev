<L>22824<pc>3305,a<k1>तिलधेनु<k2>तिलधेनु
तिलधेनु¦ स्त्री० तिलनिर्म्मिता धेनुः शा० त० । विधानेन
दानार्थं तिलकृतायां धेनौ । तद्विधानं यथा ।
“विधानं तिलधेनोस्त्वं ब्रूहि शीघ्रं द्विजोत्तम! । मुनिः
प्राह विधानं यत् तच्छृणुष्व नराधिप! । षोडशाढक-
कैर्धेनुश्चतुर्भिर्वत्सको भवेत् । इक्षुदण्डमयाः पादादन्ताः
पुष्पमया शुभाः । नासा गन्धमयी तस्या जिह्वा गुडमयी
तथा । स्थितां कृष्णाजिते धेनुं वसोभिर्वासितां शुभाम् ।
सूत्रेण वासितां कृत्वा पञ्चरत्नसमन्विताम् । सर्वौषधि
समायुक्तां मन्त्रपूतान्तु दापयेत् । अन्नं मे जायतां
सद्यः पानं सप्त रसास्तथा । कामं सन्धापयास्माकं तिल-
धेनुमुपार्ज्जिताम् । गृह्णामि त्वां देवि! भक्त्या कुटु-
म्बार्थे विशेषतः । कुटुम्बकामं कुरुतां तिलोधेनो! नमो-
ऽस्तु ते । एवं विधां नरोदत्त्वा तिलधेनुं नृपोत्तम! ।
सर्वकामसमाप्तिं च कुरुते नात्र संशयः” प० पु० सृ० ख० ।
<LEND>
