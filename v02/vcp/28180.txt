<L>28180<pc>3989,a<k1>नवनीत<k2>नवनीत
नवनीत¦ न० नवं नीयते स्म नी--क्त । (माखन) पयःसार
भेदे तद्भेदगुणादि सुश्रुते “नवनीतं पुनः सद्यस्कं लघु
सुकुमारं मधुरं कषायमीषदम्लं शीतलं मेध्यं दीपनं
हृद्यं संग्राहि पित्तानिलहरं वृष्यमविदाहि क्षयकास-
श्वासव्रणार्शोऽर्दितापहं गुरुकफमेदीविवर्द्धनं वलकरं
वृंहणं शीषघ्रं विशेषतो बालानां प्रशस्यते । क्षीरोत्थं
पुनर्नवनीतमुत्कृष्टस्नेहं माधुर्ययुक्तमतिशीतं सौकुमार्यकरं
चक्षुष्यं संग्राहि रक्तपित्तनेत्ररोगहरं प्रसादनञ्च” ।
<फ्>तत्र नवनीतस्य नामानि गुणाश्च भावप्र० उक्ता यथा
“म्रक्षणं सरजं हैयङ्गवीनं नवनीतकम् । नवनीतं हितं
गव्यं वृष्पं वर्णवलाग्निकृत् । संग्राहि वातपित्तासृक्क्ष-
यार्शोऽर्दितकासहृत् । तद्धितं बालके वृद्धे विशेषादमृतं
शिशोः । माहिषस्य मुणाः “नबनीतं महिष्यास्तु वात-
श्लेष्मकरं गुरु । दाहपित्तश्रसहरं मेदःशुक्रविवर्द्धनम्” ।
पयसो नवनीतस्य गुणाः “दुग्धोत्थं नवनीतं तु चक्षुष्यं
रक्तपित्तनुत् । वृष्यं बल्यमतिस्निग्धं मधुरं ग्राहि
शीतलम्” । सद्यः समुद्धृतनबनीतगुणाः “नवनीतन्तु
सद्यस्कं स्वाटु ग्राहि हिमं लघु । मेध्यं किञ्चित्
कषायाम्लमीषत्तक्रांशसंक्रमात्” । चिरन्तननवनीतगुणाः
“सक्षारकटुकाम्लत्वाच्छर्द्यर्शःकुष्ठकारकम् । श्लेष्मलं गुरु-
मेदस्यं नवनीत चिरन्तनम्” ।
राजनि० छाग्यादिनवनीतगुणा उक्ता यथा
“छागन्तु नव्रनीतं स्यात् क्षयकासाक्षिरोगहृत् । कफ-
[Page3989-b+ 38]
नाशि च बल्यञ्च दीपनं परिकीर्त्तितम् । आविकं
नवनीतन्तु हिमं लघु समीरितम् । योनिशूले कफे वाते
गुदशूले हितञ्च तत् । ऐडकं नवनीतन्तु क्लिष्टगन्धं
सुशीतलम् । पुष्टिस्थौल्यकरं मेधाविनाशि गुरु सम्मतम् ।
सन्दाग्भिदीपनं तत्तु भिषग्भिः परिकीर्त्तितम्” । ह-
स्तिनीनवनीतन्तु कषायं शीतलं लघु । तिक्तं विष्टम्भि
तत् हन्ति जन्तुपित्तकफकृमीन् । घोटकीनवनीतन्तु
कषायं कफवातहृत् । चक्षुष्यमुष्णकटुकमीषद्वातापहार-
कर्म् । गर्दभीनवनीतञ्च कषायं कफवातहृत् । पाके
लघु दीपनञ्च वल्यं मूत्रस्य दोषहृत् । औष्ट्रं तु नवनीतं
च पाके शीतं प्रकीर्त्तितम् । व्रणकृमिकफार्त्तीनां वातस्य
च विनाशनम् । मानबीनवनीतञ्च पाके लघुरुचिप्रदम् ।
चक्षुष्यं दीपनं ज्ञेयं सर्वरोगविनाशनम्” । “शीतं रुच्य
नवोद्धृतं सुमधुरं कृष्णञ्च वातापहं कासघ्नं कृमिनाशन”
कफहरं संग्राहि शूलापहम् । बल्यं पुष्टिकरं तृषा-
र्त्तिशमनं सन्तापविच्छेदनम् चक्षुष्यं श्रमहारितर्पण-
करं दध्युद्भवं पित्तजित्” ।
<LEND>
