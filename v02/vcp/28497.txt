<L>28497<pc>4039,a<k1>नामकरण<k2>नामकरण
नामकरण¦ न० नाम्नः करणं यत्र । संस्कारभेदे तत्र
<>तत्कालादिनिरूपणं ज्यो० त० यथा “एकादशे द्वादशे
<>वाऽहवि पिता नाम कुर्य्यादिति” श्रुतिः । एकादशे इति
<>मुख्यः कल्पः “समर्थस्य क्षेपायोगादिति” न्यायात् एतच्च
<>परपरप्रशस्ततरतमकालोदितकर्मेतरकर्मपरम् । गोभिलः
<>“जननाद्दशरात्रे व्युष्टे शतरात्रे संवत्सरे वा नामधेय-
<>करणमिति” । व्युष्टे गते । गर्गः “आदौ घोषवदक्षरं यव-
<>रलान्मध्ये पुनः स्थापयेदन्ते दीर्षविसर्जनीयरहितं
<>नाम प्रयत्नात् कृतम्” । “ऋक्षे तिष्यकराश्विसौम्यवसुभे
<>चित्रानुराधोत्तरे पौष्णे चादितिरोहिणीषु शुभकृत् पुंसां
<>समैरक्षरैः” दीपिकास्वरसात् स्वातीशतभिषाश्रवणा
<>अत्र ग्राह्याः । गोभिलसम्मतं पूर्वार्द्धम् देवनामकम्” तेन
<>नारायणजनार्द्दनादि नाम कुर्य्यात् । यत्तुनामकरणम्
<>कुलदेवतानक्षत्रामिसम्बन्धं पिता नाम कुर्य्यादन्यो वा
<>कुलवृद्धः” इति कल्पतरुधृतशङ्खलिखितवचनेनाभिवादनीयं
<>नामधेयं कल्पयित्वा “देवताश्रयं नक्षत्राश्रयं गोत्राश्रयमप्ये
<>वम्” इति गोभिलसूत्रेणोपनयनकाले च नक्षत्राभिसम्बन्धेन
<>नामाधिधागं तत् शतपदचक्रानुसारात् स्वनक्षत्रपदानु-
<>सारात् ज्ञेयम् । पाश्चात्त्यानां तथैव व्यवहारः । यत्र
<>तु न तथा कृतम् । तत्र नामाक्षरानुसारनक्षत्रादपि
<>फलं ज्ञेयम् । अत्र कुलवृद्ध इति दर्शनात् संस्कारान्तरे
<>तथैव व्यवहारः । मनुः “स्त्रीणां सुखोद्यमक्रूरं विस्प-
<>ष्टार्थं मनोहरम् । माङ्गल्यं दीर्घवर्णान्तमाशीर्वादाभि-
<>धानवत्” । गोभिलः “अयुग्दान्तं स्त्रीणामिति” । यथा
<>यशोदा वसुदेत्यादि । नारायणपद्धतौ । “नामकरणं स्थि-
<>रलग्ने केन्द्रपञ्चनवमस्थितसौम्ये । त्र्यायषष्ठसमधिष्ठित
<>पापे जीवशुक्रशशिसौम्यदिनेषु” ज्यो० त० । विष्णुपु०
<>“ततश्च नाम कुर्वीत पितैव दशमेऽहनि । देवपूर्वं न-
<>राख्यं हि शर्मवर्मादिसयुतम्” इति । नरमाचष्टे इति
<>नराख्यं नरनाम देवात् पूर्वं तच्च विशिष्टं शर्मयुतम् ।
<>“शर्मा देवश्च विप्रस्य वर्मा त्राता च भूभुजः । भूतिर्गुप्तश्च
<>वैश्यस्य दासः शूद्रस्य कारयेत्” इति यमवचने समुच्च-
<>योपलब्धेः “शर्मान्तं ब्राह्मणस्य स्यात्” इति शातातपी-
<>येन शर्मान्तता च । गोभिलः “अयुग्दान्तं स्त्रीणाम् ।
<>अयुन्माक्षरं दान्तं यथा यशोदा इत्यादि । “देवं गुरुं
<>गुरुस्थानं क्षेत्रं क्षेत्राधिदेवताम् सिद्धं सिद्धाधिकारांश्च
<>श्रीपूर्वं समुदीरयेत्” इति राघवभट्टधृतप्रयोगसार-
<>दर्शनात् स्वर्गगामित्वादिना सिद्धः अविकारो येषां
[Page4039-b+ 38]
<>नराणामित्यनेन जीवतां श्रीशब्दादित्वं नाम्नो न
<>मृतानां तथेति शिष्टाचारः” संस्कारत० । अत्र महा-
<>भाष्यं यथा दशम्यां याज्ञिकाः पठन्ति । “दशप्युत्तर-
<>कालं पुत्रस्य जातस्य नाम् विदध्यात् घोषबदाद्यन्तरन्त-
<>स्थमवृद्धं त्रिपुरुषानूकमनरिप्रतिष्ठितं तद्धि प्रति-
<>ष्ठितमं भवति द्व्यक्षरं चतुरक्षसं वा नाम “कृतं कुर्य्यान्न
<>तद्धितमिति” । नचान्तरेण व्याकरणं कृतस्तद्धिता बा
<>शक्या विज्ञातुमिति” । “दशम्या उत्तर इति पञ्चमीति
<>योगविभागात् समासः । ततः कालशंब्देन बहुत्रोहिः
<>क्रियाविशेषणं चैतत् । दशदिनान्याशौचं भवतीति दश-
<>भ्युत्तरकालमित्युक्तम् । यदपि गृह्यकाराः पठन्ति दशम्यां
<>पुत्रस्येति तैरपि दशम्यामिति सामीपिकमधिकरणं व्या-
<>ख्येयम् । घोषवन्तो ये वर्णाः शिक्षायां प्रदर्शितास्तदादि ।
<>अन्तरन्तस्थमिति । मध्ये यरलवा यस्य तदित्यर्थः ।
<>त्रिपुरुषानूकमिति । नामकरणे योऽधिकारी पिता तस्य
<>ये त्रयः पुरुषास्ताननूकायत्यभिधत्त इति त्रिपुरुषानू-
<>कम् अन्येषामपि दृश्यत इति दीर्घ” इति कैयटः ।
<LEND>
