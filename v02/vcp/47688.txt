<L>47688<pc>5391,a<k1>स्वायम्भुव<k2>स्वायम्भुव
स्वायम्भुव¦ पु० स्वयंभुवोऽपत्यम्, तस्येदम् वा अण् ओरो-
दिति वक्तव्ये ओर्गुण इत्युक्त्या संज्ञापूर्वकविधेरनित्य-
त्वज्ञापनान्न गुणः उवड् । १ स्वयम्भूपुत्रे मनौ २ स्वयम्भू-
सम्बन्धिनि त्रि० “धाम स्वायम्भुवं ययुः” कुमारः ।
स्त्रियां ङीप् । सा च ३ ब्राह्म्याम् । “भार्गवी नार-
दोया च वार्हस्पत्याङ्गिरस्यपि । स्वायम्भुवस्य शास्त्रस्य
चतस्रः संहिता मताः” इति तदुक्तधर्मशास्त्रसंहिता-
चतुष्टयम् । तदुत्पत्त्यादिकं यथा
“ततः कालेन महता तस्याः पुत्रोऽभवन् मनुः । स्वाय-
म्भुव इति ख्यातः स विराडिति नः श्रुतम् । तद्रूपगुण-
सामान्यादविपूरुष उच्यते । वैराजा यत्र ते जाता
वहवः संशितव्रताः । स्वायम्भुवान् महाभागाः सप्त सप्त
तथापरे । स्वारोचिषाद्या ते सर्वे ब्रह्मतुल्यस्वरूपिणः ।
औत्तमिप्रमुखास्तद्वद् येषान्त्वं सप्तमोऽधुना” मत्स्यपु०
४ अ० । “ऋषीस्तेषां प्रवक्ष्यामि पुत्रान् देवगणांस्तथा ।
मरीचिरत्रिर्भगवानङ्गिराः पुलहः क्रतुः । पुलस्त्यश्च वशि-
ष्ठश्च सप्तैते ब्रह्मणः सुताः । उत्तरस्यां दिशि तथा
राजन्! सप्तर्षयः स्थिताः । यामा नाम तथा देवास्त्वासन्
स्वायम्भुवेऽन्तरे । आग्नीध्रश्चग्निबाहुश्च मेधा मेधातिथि-
र्वसुः । ज्योतिष्मान् द्युतिमान् हव्यः स नः पुत्र एव च
मनोः स्वा म्भुवस्यैते दश पुत्रा महौजसः । एतत्ते
प्रथमं राजन्! मन्वन्तरमुदाहृतम्” हरिवं० ७ अ० ।
<LEND>
