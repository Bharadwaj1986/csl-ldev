<L>16977<pc>2524,a<k1>गन्धतैल<k2>गन्धतैल
गन्धतैल¦ न० गन्धयुक्तस्य चन्दनस्याग्निसंयोगेन जनितं
<>तैलम् शा० त० । यन्त्रपाकेण जनिते तैलभेदे ।
<>(चन्दनीआतर) १ प्रभृतौ । “प्रदीपैः काञ्चनैस्तत्र गन्ध-
<>तैलावसेचितैः” भा० भी० ९८ अ० । सुश्रुतोक्ते २ पक्वतैलभेदे
<>च तत्पाकप्रकारस्तत्रोक्तो यथा
<P>“रात्रौ रात्रौ तिलान् कृष्णान् वासयेदस्थिरे जले ।
<>दिवा दिवा शोषयित्वा गवां क्षीरेण भावयेत् । त्रिरात्रं
<>सप्तरात्रं वा भावयेन्मधुकाम्बुना । ततः क्षीरे पुनः
<>पीतान्सुशुष्कांश्चूर्णयेद्भिषक् । काकल्यादिं सयष्ट्याह्वं
<>मञ्जिष्ठां सारिवां तथा । कुष्ठं सर्ज्जरसं मांसीं सुरदारु
<>सचन्दनम् । शतपुष्पाञ्च सञ्चूर्ण्य तिलचूर्णेन योजयेत् ।
<>पीडनार्थञ्च कर्त्तव्यं सर्वगन्धशृतं पयः । चतुर्गुणेन
<>पयसा तत्तैलं विपचेद्भिषक् । एलामंशुमतीं पत्रं जीरकं
<>तगरं । लोध्रं प्रपौण्डरीकञ्च तथा कालानुसा-
<>रिणम् । सौरेयकं क्षीरशुक्लामनन्तां समधूलिकाम् ।
<>पिष्ट्वा शृङ्गाटकञ्चैव पूर्व्वोक्तान्यौषधानि च । एभिस्तद्वि-
<>पचेत्तैलं शास्त्रविन्मृदुनाग्निना । एतत्तैलं सदा पथ्यं
<>भग्नानां सर्वकर्म्मसु । आक्षेपके पक्षघाते तालुशोषे तथा-
<>ऽर्द्दिते । मन्यास्तम्भे शिरोरोगे कर्णशूले हनुग्रहे ।
<>बाधिर्य्ये तिमिरे चैव ये च स्त्रीषु क्षयं गताः । पथ्यं
<>पाने तथाभ्यङ्गे नस्ये वस्तिषु भोजने । ग्रीवास्कन्धोरसां
<>वृद्धिरमुनैवोपजायते । मुखञ्च पद्मप्रतिभं सुसुगन्धिसमी-
<>रणम् । गन्धतैलमिदं नाम्ना सर्ववातविकारनुत् । राजा-
<>र्हमेतत्कर्त्तव्यं राज्ञामेव विचक्षणैः ।”
<LEND>
