<L>27399<pc>3897,a<k1>धूप<k2>धूप
धूप¦ पु० धूपयति रोगान् दोषान् वा धूप--अच् । १ गुग्गुलुप्रभृति
<>सुगन्धद्रव्योत्थे धूमे, २ तत्साधनदुव्ये च तन्निरुक्तिर्यथा
<>“धूताशेषमहादोषपूतिगन्धः प्रभावतः । परमानन्दजन-
<>नाद्धूप इत्यभिधीयते” धूपद्रव्यभेदः प्रपञ्चसारे “गुग्गुल्व-
<>गुरुकोशीरसिताज्यमधुचन्दनैः । साराङ्गारे विनिक्षिप्तै-
<>र्मन्त्री पीठैः प्रधूपयेत्” । योगिनीतन्त्रे “कृष्णागुरु स-
<>कर्पूरं चन्दनं सिह्लकं तथा । भगवत्यै नरो यस्तु इदं
<>दत्त्वा महेश्वरः । इह काममवाप्नोति दुर्गालोके मही-
<>यते” । आह्नि० त० वामनपुराणे
<>“रुहिकाख्यं कनं दारु सिह्लकं साशुरुं सितम् । शङ्खो
<>जातीफलं श्रीशे धूपानि स्युः प्रियाणि वै । रुहिका
<>मांसी कनो महिषाख्यगुग्गुलुः सितं कर्पूरं सितेति
<>पाठे सिता शर्करा । शङ्खो नखी । श्रीशे विष्णौ ।
<>विष्णुधर्मोत्तरे “धूपदः सर्वमाप्नोति धूपदः सर्वमश्नुते”
<>वामनपुराणेऽस्य क्लीवतार्षी ।
<>तन्त्रसारे विशेषः शारदायां “गुग्ल्वगुरुकोशीरशर्करा
<>मधुचन्दनैः । धूपयेदाज्यसंमिश्रैर्नीचैर्देवस्य देशिकः” ।
<>विशेषस्तु तन्त्रान्तरे “सिताज्यमधुसंमिश्रं गुग्गुल्वगुरु-
<>चन्दनम् । षडङ्गं धूपमेतत्तु सर्वदेवप्रियं सदा” । तथा
<>“गुग्गुलुं सरलं दारु पत्रं मलयसम्भवम् । ह्रीवेरमगुरुं
<>कुष्ठं गुडं सर्जरसं घनम् । हरीतकीं नखीं लाक्षां
<>जटामांसीञ्च शैलजम् । षोडशाङ्गं विदुर्धूपं दैवे पैत्रे
<>च कर्मणि” । “मधु मुस्तं घृतं गन्धो गुग्ल्वगुरुशैलजम् ।
[Page3897-b+ 38]
<>सरलं सिह्ल सिद्धार्थं दशाङ्गो धूप इष्यते” । रोग १ रोग
<>हर २ रोगद ३ केशाः ४ दारु ५ जातु ६ लघु ७ पत्रविशेषाः ८
<>वक्रविवर्जित ९ वारिजमुद्रा १० धूपवर्त्तिरिह सुन्दरिः भद्रा”
<>अस्यार्थः कुड १ हरीतकी २ गुड ३ जटामांसी ४ देवदारु ५
<>लाक्षा ६ अगुरु ७ तेजपत्र ८ सरल ९ नखी १०”
<>“यथा गन्धं तथा देवि धूपं दद्याद्विचक्षणः । मध्य-
<>मानामिकाभ्यान्तु मध्य पर्वणि देशिकः अङ्गुष्ठाग्रेण देवे-
<>शि! धृत्वा धूपं निवेदयेत् । तथा समर्पयेद्धूपं घण्टावा-
<>द्यजयस्वनैः” । तथा “धूपभाजनमस्त्रेण(फट्)प्रोक्ष्याभ्यर्च्य
<>हृदाणुना(नमः) । अस्त्रेण पूजितां घण्ठां वादयन् गुग्गुलु”
<>दहेत् । श्यामादौ तु भुवनेश्वरी वीजं पूर्वं दत्त्वा इमं
<>मन्त्रं पठित्वार्पयेत् । “तथा जयध्वनिमन्त्रमातः! स्वाहे-
<>त्युदीर्य्य च । अभ्यर्च्य वादयेद् घण्टां सुधूपैर्धूपयेत्ततः” ।
<>तन्त्रान्तरे “धूपस्थानं समभ्यर्च्य तर्जन्या वामया स्पृशन् ।
<>धूपभाजनमस्त्रेण प्रोक्ष्याभ्यर्च्य हृदाणुना । एवं दीप-
<>दानेऽपि घण्टावादनमिति । तथाच गौतमीये “उत्तार्य-
<>दृष्टिपर्य्यन्तं घण्टां वामदिशि स्थिताम् । वादयन् वाम-
<>हस्तेन दक्षहस्तेन चार्चयेत्” । यामले “निवेदयेत् पुरोभागे
<>गन्धं पुष्पं च भूषणम् । दीपं दक्षिणतो दद्यात् पुरतो
<>वा न वामतः । वामतस्तु तथा धूपमग्रे वा न तु
<>दक्षिणे । नैवेद्यं दक्षिणे भागे पुरतो वा न पृष्ठतः” ।
<>वामदक्षिणभागस्तु देवताया एव न तु साधकस्य ।
<>“धूपदीपौ सुभोज्यञ्च देवताग्रे निवेदयेदिति” दर्शनात्
<>तिथितत्त्वे स्मृतिः “मधु मुस्तं घृतं गन्धो गुग्गुल्वगुरु
<>शैलजम् । सरलं सिह्लसिद्धार्थौ दशाङ्गो धूप इष्यते ।
<>दशाङ्गो दशघटितः शैलजं स्वनामख्यातं सि-
<>द्धार्थः श्वेतसर्षपः । “तुरुष्कं ग्रन्थिकर्पूरनागरागुरु
<>कुङ्कुमैः । मुरामांसीसितामिश्रं धूपं दद्यान् मधु
<>प्लुतम्” । तुरुष्कं सिह्लकं” ग्रन्थिः (गाँठीयालीति)
<>ख्याता । सिता शर्करा नागरः शुण्ठी । भविष्ये
<>“जलहीने तु दुर्भिक्षं गन्धहीने त्वभाग्यताम् । धूप-
<>हीने तथोद्वेगं वस्त्रहीने धनक्षयम्” प्राप्नुयादिति शेषः
<>कालिकापुराणे ६८ अ० यथा “एवं वां कथितो दीपो
<>धूपञ्च शृणुतं सुतौ! । नासाक्षिरन्ध्रसुखदः सुगन्धो-
<>ऽतिमनोहरः । दह्यमानस्य काष्ठस्य प्रयतस्येतरस्य
<>वा । परागस्याथ वा धूमो निस्तापो यस्य जायते ।
<>म धूप इति विज्ञेयो देवानां तुष्टिदायकः । राशी-
<>कृतैर्न चैकत्र तैर्द्रव्यैः परिधूपयेत् । तथाग्निवत्तथा
[Page3898-a+ 38]
<>कृत्वा न तत् फलमवाप्नुयात् । श्रीचन्दनञ्च सरलः
<>सालः कालागुरुस्तथा । उदयः सुरथः कन्दो रक्त
<>विद्रुम एव च । पीतसालः परिमलो विमर्दीकाऽसन-
<>स्तथा । नमेरुर्देवदारुश्च विल्वसारोऽथ खादिरः ।
<>सन्तानः पारिजातश्च हरिचन्दनवल्लभौ । वृक्षेषु
<>धूपाः सर्वेषां प्रीतिदाः परिकीर्तिताः । अरालः सह
<>सूत्रेण श्रीवासः पटवासकः । कर्पूरः श्रीकरश्चैव
<>प्ररागः श्रीहरामलौ । सर्वौषधिरजोजातो वाराह-
<>श्चूर्ण उत्कलः । जातीकोषस्य चूर्णञ्च गन्धः कस्तूरिका
<>तथा । क्षोदे वृत्ते च गदिता धूपा एते उदाहृताः ।
<>यक्षधूपो वृकधूपः श्रीपिष्टोऽगुरु झर्झरः । पत्रिवाहः
<>पिण्डधूपः सुगोलकण्ठ एव च । अन्योन्ययोग
<>निर्यासा धृपा एते प्रकीर्तिताः । एतैर्विधूपयेद्देवान्
<>धूमिभिः कृष्णवर्त्मना । येषां धूपोद्भभैर्घ्राणैस्तुष्टिं
<>गच्छन्ति जन्तवः । निर्य्यासश्च परागश्च काष्ठं गन्ध-
<>स्तथैव च । कृत्रिमश्चेति पञ्चैते धूपाः प्रीतिकरा मताः ।
<>न यक्षधूपं वितरेत् माधवाय कदाचन । न रक्तविद्रुमं
<>मह्यं सुरथः स्कन्दिने तथा । यक्षधूपः पत्रिबाहः पिण्ड-
<>धूपः सुगोलकः । कृष्णागुरुः सकर्पूरो महामाया-
<>प्रियः स्मृतः । यक्षधूपेन वा देवीं महामायां प्रपूजयेत् ।
<>मेदोमज्जासमायुक्तान् न धूपान् विनिवेदयेत् । पर-
<>कीयांस्तथा घ्रातान् स्तेनीकृत्याभिमर्दितान् । पुष्पं धू-
<>पञ्च गन्धञ्च उपचारांस्तथा परान् । घ्रातान्निवेद्य देवेभ्यो
<>नरो नरकमाप्नुयात् । न भूमौ वितरेत् धूपं नासने
<>न घटे तथा । यथातथाधारगतं कृत्वा तद्विनिवेदयेत् ।
<>रक्तविद्रुमसालौ च सुरथः सरलस्तथा । सन्तानको
<>नमेरुश्च कालागुरुसमन्वितः । जातीकीषाद्यसंयुक्तो
<>धूपः कामेश्वरीप्रियः । त्रिपुरायास्तथैवायं मातॄणा-
<>मपि नित्यशः । सर्वेषां पीठदेवानां कान्त्यादीनाञ्च
<>पुत्रकौ । एष वां कथितो धूपः शृणु तं नेत्ररञ्जनम्”
<P>केशवार्चायां षोडशाङ्गादिधूपा यथा
<>“मुस्तकं गुगगुलुः कुष्ठं कर्पूरं मलयोद्भवम् । देवदारु जटा-
<>मांसी जातीकोषञ्च बालकम् । मुरा मांसी ह्यगुरुकं
<>त्वगुशीरञ्च केशरम् । एला तथा तेजपत्रं सर्वमेतद्
<>घृताक्तकम् । धूपोऽयं षोडशाङ्गः स्याद्गोविन्दप्रीति-
<>कारकः” ।
<P>द्वादशाङ्गो यथा “गुग्गुलुञ्चन्दनं पत्रं कुष्ठञ्चागुरु
<>कुङ्कुमम् । जातीकोषञ्च कर्पूरं जटामांसी च बाल-
[Page3898-b+ 38]
<>कम् । त्वगुशीरञ्च धूपोऽसौ द्वादशाङ्गः प्रकीर्त्तितः ।
<P>दशाङ्गो यथा “कर्पूरं कुष्ठमगुरु गुग्गुलुर्मलयोद्भवम् ।
<>केशरं बालकं पत्रं त्वग्जातीकोषमुत्तमम् । सर्वमेतद्
<>घृताभ्यक्तं दशाङ्गो धूप ईरितः” ।
<P>अष्टाङ्गो यथा “गुग्गुल्वगुरुकं तेजपत्रं मलयसम्भवम् ।
<>कर्पूरं बालकं कुष्ठं नूतनं कुङ्कुमं तथा । अष्टाङ्गः
<>कथितो धूपो गोविन्दप्रीतिदः शुभः” ।
<P>पञ्चाङ्गो यथा “चन्दनं कुङ्क मं नूत्नं कर्पूरं गुग्गुलोऽ-
<>गुरु । धूपोऽयं वृतसंयुक्तः पञ्चाङ्गः समुदाहृतः” ।
<P>विष्णुधूपे वर्जनीयद्रव्यम् यथा “ऐक्षवं सालनिर्यासं पद्मकं
<>सरलं जतु । वचा मधुरिका तैलं गन्धकाष्ठं कलम्बकम् ।
<>गन्धकं टङ्कणं तालं हिङ्गुलञ्च मनःशिला । कक्कोलमूषरं
<>दार्वी गन्धमांद्री रसाञ्जनम् । अष्टवर्गः शठी मेथी
<>शिलाजिद् गन्धचन्दनम् । कुन्दूरु रेणुकं रास्नाऽजमोदा
<>शतपुष्पिका । हरिद्रा जीरकं वृक्षक्षीरञ्च रक्तचन्दनम् ।
<>कर्चूरकं मरुवकं यवानी ग्रन्थिका तथा । शैलजं धा-
<>तकीपुष्पं नखी मोचरसादिकम् । मुकुन्दधूपे देवर्षे!
<>सर्वमेतद्विवर्जयेत्” पाद्मोत्तरखण्डे
<P>श्राद्धदेयो धूपो यथा ब्राह्मे “चन्दनागुरुणी चोभे तथैवो-
<>शीरपद्मकम् । तुरुष्कं गुग्गुलुञ्चैव घृताक्तं युगपद् दहेत्” ।
<>“उशीरं वीरणमूलं तुरुष्कं सिह्लकम्” श्राद्ध० त० विष्णुधर्मे
<>“धूपस्तु गुग्गुलुर्देयस्तथा चन्दनसारजः । अगुरुश्च
<>सकर्पूरन्तुरुष्कस्त्वक् तथैव च । विष्णुः “घृतमधुयुक्तं
<>गुग्गुलुं श्रीखण्ड देवदारु सरलादि दद्यादिति” । देवलः
<>“ये हि प्राण्यङ्गजाधूपा हस्तवाताहताश्च ये । न ते
<>श्राद्धे नियोक्तव्या ये च के चोग्रगन्धयः । घृतं न
<>केबलं दद्याद्दुष्टं वा तृणगुग्गुलुम्” निर्णयसि० ।
<>“अदत्त्वा गन्धमाल्यानि यो मे धूपं प्रयच्छति । कुणपो
<>जायते भूमे! यातुधानो न संशयः । वर्षाणि चैक-
<>विशानि नमस्कारनिरासकः । तिष्ठतेऽत्र महाभागे!
<>एवमेतत् न संशयः” वराहपुराणम् ।
<>विषघ्नधूपो यथा” सक्तुः सार्जरसोपेतः सर्षपा एलवालुकैः ।
<>सुवर्णातस्करतरोः कुसुमैरर्जुनस्य तु । धूपो वासगृहे
<>हन्ति विषं स्थावरजङ्गमम् । न तत्र कीटा न
<>विषं न दर्दुरसरीसृपाः । न कृत्याकर्मणस्तत्र धूपो
<>ऽयं यत्र दह्यते” मत्स्यपु० ।
<P>धूपान्तरं तत्रैव “कार्पासास्थि भुजङ्गस्य तथा निर्मो-
<>चनं भवेत् । सर्पनिर्मोचनो धूपः प्रशस्तः सततं गृहे”
[Page3899-a+ 38]
<P>रोगनाशकधूपो यथा “कूर्ममत्स्याखुमहिषगोशृगा-
<>लाश्ववानराः । विडालबर्हिकाकाश्च वराहोलूककुक्कुटाः ।
<>हंस एषाञ्च विण्मूत्रं मांसं वा रोमशोणितम् । धूपं
<>दद्याज्जरार्त्तस्य उन्मत्तेभ्यश्च शान्तये । एतान्यौषध-
<>जातानि धूपितानि महेश्वर! । निघ्नन्ति रोगजातानि
<>वृक्षमिन्द्राशनिर्यथा” गारुडपु० ।
<>“धूपोष्मणा त्यजितमार्द्रभावम्” कुमा० “दोहदधूपिनि
<>द्रुमे” नैष० ३ सन्तापके त्रि० “मुमुचुः खधूपान्” भट्टिः
<LEND>
