<L>25647<pc>3658,a<k1>दूर्वा<k2>दूर्वा
दूर्वा¦ स्त्री दूर्वति रोगान् अनिष्टं वा दुर्व--हिंसायाम् अच्
रेफे परे पूर्वाणी दीर्घः । १ स्वनामख्याते घासभेदे तद्भेदा-
दिकं भावप्र० उक्तं यथा
<फ्>“नीलदूर्वा रुहानता भार्गवी शतपर्विका । शष्यं
सहस्रवीर्य्या च शतवल्ली च कीर्तिता । नीलदूर्वा हिमा
तिक्ता मधुरा तुवरा हरेत् । कफपित्तास्रवीसर्प
तृष्णादाहत्वगामयान्” । श्वेतदूर्वा “दूर्वा शुक्ला तु
गोलोमी शतवीर्या च कथ्यते । श्वेतदूर्वा कषाया स्यात्
स्वाद्वी व्रण्या च जीवनी । तिक्ता हिमा विसर्पास्नतृट्
पित्तकफदाहहृत्” । गण्डदूर्वा
“गण्डदूर्वा तु गण्डाली मत्स्याक्षी शकुलाक्षकः । गण्ड
दूर्वा हिता लोहद्राविणी ग्राहिणी लघुः । तिक्ता क-
षाया मधुरा वातकृत् कटुपाकिनी । दाहतृष्णावला-
सास्रकुष्ठपित्तज्वरापहा” । तस्या उत्पत्तिकथा भवि-
ष्योत्तरे “क्षीरोदसागरे पूर्वं मथ्यमानेऽमृतार्थिना ।
विष्णुना बाहुजङ्घाभ्यां विधृत्य मन्दरं गिरिम् । भ्रमता
तेन वेगेन लोमान्याघर्षितानि वै । ऊर्मिभिस्तानि रो-
माणि चोत्क्षिप्तानि तटान्तरे । अजायत शुभा दूर्वा
रम्या हरितशाद्वला । एवमेषा समुत्पन्ना दूर्वा विष्णु
तनूद्भवा । तस्या उपरि विन्यस्तं मथितामृतमुत्तमम् ।
देवदानवगन्धर्वयक्षविद्याधरोरगैः । तत्र येऽमृतकु-
म्भस्य निपेतुर्वारिविन्दवः । तैरियं स्पर्शमासाद्य दूर्वा
चैवाजराऽमरा । वन्द्या पवित्रा देवैस्तु सर्वदाभ्यर्चिता
तथा” । “दूर्वा दहति पापानि धात्री हरति पात-
कम् । हरीतकी हरेद्रोगं तुलसी हरते त्रयम्” विष्णु-
धर्मोत्तरे । दूर्वा पूज्यत्वेनास्त्यस्याम् अर्श० अच् । २ भाद्र-
[Page3658-b+ 38]
शुक्लाष्टम्यां तद्दिने दूर्वायाः पूजाविधानात् तस्याः तथात्वम्
“श्रावणी दौर्गनवमी दूर्वा चैव हुताशनी । पूर्वविद्धैव
कर्त्तव्या शिवरात्रिर्वलेर्दिनम्” कालमाधवीयधृतवाक्यम्
व्रतशब्दे दूर्वाष्टमीव्रते तत्पूजाविधानं दृश्यम् । ततः समूहे
काण्डच् । दूर्वाकाण्ड दूर्वासमूहे न० “दूर्वाकाण्डमिव
श्यामा” भट्टिः । दूर्वया दुर्गापूजननिषेधः “अक्षतैर्नार्च-
येत् विष्णुं न तुलस्या विनायकम् । न दूर्व्या यजेत्
दुर्गां नोन्मत्तेन दिवाकरम्” आगमः । दूर्गायै
अर्व्यान्तर्वर्त्तिदूर्वादानं तु न निषिद्धमिति तु तत्त्वम् ।
जनमेजयवंश्ये ३ नृपभेदे पु० “नृपञ्जयस्ततो दूर्वस्तिमि-
स्तस्माज्जनिष्यति” भाग० ९ । २२ । २९
<LEND>
