<L>9619<pc>1221,b<k1>उपनिधि<k2>उपनिधि
उपनिधि¦ क० उप + नि + धा--भावे कि । रूपसंख्ये अप्रदर्श्य
परस्यान्तिके रक्षणार्थं १ स्वधनस्थापने “कृदभिहितोभावोद्रव्य-
वत् प्रकाशत” इत्युक्तेः तथा निधीयमाने २ द्रव्ये च । उप-
निघिस्वरूपतत्रत्यकर्त्तव्यविशेषौ मिता० दर्शितौ यथा
“वासनस्थमनाख्याय हस्तेऽन्यस्य यदर्प्यते । द्रव्यन्तदौष-
निधिकं प्रतिदेयं तथैव तत्” सा० स्मृ० । “निक्षेप-
द्रव्यस्याधारभूतन्द्रव्यान्तरं वासनङ्करण्डादि तत्स्थं यद्द्रव्यं
रूपसंख्यादिविशेषमनाख्यायाकथयित्वा मुद्रितम-
न्यस्य हस्ते रक्षणार्थं विश्रम्भादर्प्यते तद्दव्यमौपनिधिक
मुच्यते यथाह नारदः । “असंस्थातमविज्ञातं समुद्रं यन्नि-
धीयते । तज्जानीयादुपनिधिं निक्षेपङ्गणितं विदुरिति”
प्रतिदेयन्तथैव तत् यस्मिन् स्थापितन्तेनैव पूर्बमुद्रादि
चिह्नितमर्पितन्तथैव स्थापकाय प्रतिदेयं प्रत्यर्पणीयम् । प्रति-
देयमित्यस्यापवादमाह” मिता० । “न दाप्योऽपहतन्तन्तु राज
दैविकतस्करैः” या० स्मृ० “तमुपनिधिंराज्ञा दैवेनोदकादिना
तस्करैर्वोपहतं नष्टं न दाप्योऽसौ राज्ञा तदुपनिहितन्धनि
न एव तद्द्रव्यम् नष्टं यदि जिह्मकारितं न भवति यथाह
नारदः । “गृहीतुः सह योऽर्थेन नष्टोनष्टः स दायिनः ।
दैवराजकृते तद्वन्न चेत्तज्जिह्मकारितमिति” मिता० । अस्याप
वाद माह । “भ्रेषश्चेन्मार्ग्गितेऽदत्ते दाप्योदण्डञ्च तत्समम्”
या० स्मृ० । “स्वामिना मार्ग्गिते याचिते यदि न ददाति तदा
तदुत्तरकालं यद्यपि राजादिभिर्भ्रेषोनाशः सञ्जातस्तथापि
तद्द्रव्यं मूल्यकल्पनया धनिने ग्रहीता दाप्यो राज्ञे च त-
त्समन्दण्डम् । भोक्तारम्प्रति दण्डमाह” मिता० । “आजीवन्
स्वेच्छया दण्ड्योदाप्यस्तं वापि सोदयम्” या० । “यःस्वेच्छया
स्वामिनमनुज्ञाप्य उपनिहितन्द्रव्यमाजीवत्युपभुङ्क्ते व्यवह-
रति वा प्रयोगादिना लाभार्थमसावुपभोगानुसारेण द-
ण्ड्यस्तञ्चोपनिधिं सोदयमुपभोमे सवृद्धिकं व्यवहारे स
लाभन्धनिने दाप्यः । वृद्धिप्रमाणञ्च कात्ययनेनोक्तम् ।
“निक्षेपं वृद्धिशेषञ्च क्रयं विक्रयमेव च । याच्यमानो न
चेद्दद्याद्वर्द्धते पञ्चकं शतमिति” । एतच्च भक्षिते द्रष्टव्यम् ।
उपेक्षाऽज्ञाननष्टे तेनैव विशेषो दर्शितः “भक्षितं सोदयं
[Page1222-a+ 38]
दाप्यः समन्दाप्य उपेक्षितम् । किञ्चिन्न्यूनं प्रदा-
प्यः स्याद्द्रव्यमज्ञाननाशितमिति” । किञ्चिन्न्यूनमिति
चतुर्थांशहीनम्” मिता० । “एष एव विविर्दृष्टो याचि-
तान्वाहितादिषु । शिल्पिषूपनिघौ न्यासे प्रतिन्यासे तथैव
च” नारदः । “स जातमात्रान् पुत्रांश्च दारांश्च भव-
तामिह । प्रदायोपनिधिं राजा पाण्डुः स्वर्गमितोगतः”
भा० आ० १२६ अ० । उपनिधिमधिकृत्य प्रवृत्तम्
तदस्य प्रयोजन मिति वा ठक् । औपनिधिक तदधिकारेण
प्रवृत्ते व्यवहारे तत्साधनद्रव्ये च ।
<LEND>
