<L>5951<pc>0563,a<k1>अस्त<k2>अस्त
अस्त¦ च० अस्यन्ते सूर्य्यकिरणा यत्र आधारे क्त । १ पश्चिमा-
<>चले, “अधिरोढुमस्तगिरिमभ्यपतत्” माघः । “विडम्बय
<>त्यस्तनिमग्नसूर्य्वन्” रघुः । कर्मणि क्त २ क्षिप्ते ३ अवसिते च
[Page0563-b+ 38]
<>त्रि० “निरस्तः परावसुः” भवदेवः । “गतिरपास्तसंस्था
<>भतिः” मालती० । “निरस्तगाम्भीर्यमपास्तधैर्यम्” माघः ।
<>भावे क्त । ४ दर्शनायोग्यत्वे ५ अवसाने न० । आधारे क्त ।
<>ज्योतिषोक्ते ६ लग्नात् सप्तमे स्थाने न० । लग्नात् सप्त-
<>मस्थानस्य तथात्वञ्च तस्योदये लग्नस्यादर्शनहेतुत्वात् । तथा
<>हि द्वादशराशिचक्रात्मकस्य प्रवहवायुनानिशं पश्चान्नीयमानस्य
<>भचक्रस्य मध्ये दिवा षट् राशयो रात्रौ च षट् क्रमेणो-
<>द्गच्छन्ति तत्रोदितलग्नानां च षण्णामेव दर्शनयोग्यता इत-
<>रेषां षण्णां तु भूमण्डलेनाच्छादनान्न दृश्यता । तत्र
<>यस्य यस्य राशेरुदयः यस्मिन् समये जायते ततः
<>सप्तमराशेरुदयसमये तस्य तस्यास्तत्वम् अदर्शनयोग्यत्वं भव-
<>तीति सप्तमराशेरुदयकालस्यास्तकारित्वम् । “जन्मलग्नात्
<>सुखास्तान्त्यरिपुरन्ध्रेष्वशोभना” नील० ता० । ७ अदर्शनप्राप्ते
<>रव्यादिग्रहे त्रि० सूर्य्यादिग्रहाणामपि प्रागुक्तरीत्या-
<>स्वाधिष्ठितराश्यपेक्षया सप्तमराश्युदयेऽस्तत्वम् यथोक्तं
<>सि० शि० । “निजनिजोदयलग्नसमुद्गमे समुदयोऽपि
<>भवेद्भनभःसदाम् । भवति चास्तविलग्नसमुद्गमे प्रति-
<>दिनेऽस्तमयः प्रवहक्रमात्” निशीष्टलग्नादुदयास्तलग्ने
<>न्यूनाधिके यस्य खगः स दृश्यः । दिनेऽपि चन्द्रोरविसन्नि-
<>धानात् नास्तंगतश्चेत् सति दर्शने भा” । “नक्षत्रा-
<>णामप्युदयास्तज्ञापनमपि तत्रैव “दृक्कर्मणा पलभवेन
<>तु केबलेन भानां मुनेर्मृगरिपोरुदयास्तलग्ने । कृत्वा
<>तयोरुदयलग्नमिनं प्रकल्प्यंलग्नं ततो निजनिजे पठितेष्ट-
<>काले” । यत् स्यादसावुदयभानुरथास्तलग्नाद्व्यस्तं
<>विभार्धमपि लग्नकमस्तसूर्यः । इष्टोनषष्टि ६० घटिका-
<>स्वथ वास्तलग्नाल्लग्नं क्रमेण भदलोनितमस्तसूर्यः ।
<>स्यादुद्गमो निजनिजोदयभानुतुल्ये सूर्येऽस्तभास्करसमेऽस्त-
<>मयश्च भानाम् । अत्राधिकोनकलिका रविभुक्तिभक्ता
<>यातैष्यवासरमितिश्च तदन्तरे स्यात् । यस्योदयार्काद-
<>धिकोऽस्तभानुः प्रजायते सौम्यशरातिदैर्घ्यात् । तिग्मांशु-
<>सान्निध्यवशेन नास्ति धिण्यस्य तस्यास्वमयः कथञ्चित्” ।
<>“भानामगस्त्यस्य लुब्धकस्य च पूर्व्ववदुदयास्तलग्ने साध्ये
<>परन्तु केबलेन पलभवेन दृक्कर्मणा । द्रवस्य सता यनदृक्वर्म-
<>कत्वात् पुनरायनं दृक्कर्म न कर्त्तव्यमित्यर्थः । तत्रोदय-
<>लग्नमर्कं प्रकल्प्य लग्नं साध्यम् । तच्च खकाये पठितेष्ट-
<>काले । एवं यल्लग्नं सिध्यति स उदयार्को ज्ञातव्यः ।
<>अथ यदस्तलग्नमानीतं तच्चार्क प्तर्कल्प्य निजीतजेष्टकाते
<>विलोमं लग्नं साध्यम् । तद्राशिवदृकाममस्तसूर्यरज्ञ”
[Page0564-a+ 38]
<>भवति । अथवेष्टघटिकोनाभिः षष्टिघटिकामिरस्त
<>लग्नात् क्रमेण लग्नं साधितं तद्भदलोनितमस्तसूर्यो-
<>भवति यदोदयभानुसमो भानुर्भवति तदा तस्य नक्षत्र-
<>स्योदयो भवति । यदास्तसूर्यसमस्तदास्तमयः । यदा-
<>गस्त्योदयः किलाभीष्टदिनात् कियद्भिर्दिनैरिति विज्ञातु-
<>मिष्यते तदेष्टदिनार्कस्यागस्त्योदयार्कस्य चान्तरकला रवि-
<>भुक्त्या भाज्याः । लब्धदिनैरगस्त्यस्योदय एष्यः यद्युद-
<>यार्को महान् । यद्यूनस्तदा गतः । अत्रोपपत्तिः
<>उदयास्तलग्नसाधने तु पूर्व्वं कथितैव । उदयलग्नोदये
<>किल भस्योदयः यदीदयलग्नसमो रविर्भवति तदा रविणा
<>सह तन्नक्षत्रमुदेति । तस्मादुदयात् प्राक् पठितेष्टघटिकातुल्यं
<>कालं यावत् तन्नक्षत्रं रविप्रभाभिर्हतं क्षितिजादुपरि-
<>स्थमपि न दृश्यते । अथ पठितेष्टकाले यत् क्रमलग्नं
<>तत्स्थानस्थितो रविरुदयार्कतुल्यो भवति तथा रव्यस्तम-
<>यादनन्तरं नक्षत्रास्तमयात् पूर्ब्धं प्रत्यक् क्षितिजादुपरि-
<>स्थमपि नक्षत्रं पठितेष्टकालं यावन्न दृश्यते । अथ नक्ष-
<>त्रस्य क्षितिजादुपरिस्थितत्वात् प्रत्यक्क्षितिजस्थेनार्केण
<>न्यूनेन भवितव्यम् । अतोऽस्तलग्नात् पठितेष्टकाले व्यस्तं
<>कार्यम् । तल्लग्नं प्राक्क्षितिजस्थं भवति । अतः षड्भो-
<>नितं प्रत्यक्क्षितिजेऽस्तसूर्यो भवतीत्युपपन्नम् । इष्टोन-
<>षष्टि ६० घटिकास्वित्यादौ वासना सुगमैव । यस्य नक्षत्रस्यो-
<>दस्तार्कादस्तार्कोऽघिको भवति तस्य नक्षत्रस्यार्कसान्निध्यव-
<>शादस्तं नास्तीति वेदितव्यम् । इदं कुत इत्यत आह
<>सौम्यशरातिदैर्घ्यात् । थस्य भस्य सौम्यः शरी दीर्घो भवति
<>तस्य पलोद्भवासवो बहवो भवन्ति ॥ तैर्विलोमलग्ने क्रिय-
<>माणे उदयलग्नमूनं भवति । अस्तलग्नं क्रियमाणम-
<>धिकं भवति । ताभ्यां ह्युदयास्तार्कौ साध्यौ । तत्रा-
<>स्तार्केण किल न्यूनेन भवितव्यम् । अस्तार्कसमे रवौ
<>किलादृश्यतारम्भस्ततः कियन्ति च दिनान्यदृश्यं भूत्वोदया-
<>र्कसमे रवौ तद्धिष्ण्यमुदेति । अत उदयार्केणाधिकेन
<>भवितव्यम् । यतोऽर्कसन्निधिवशेनैतावुदयास्तौ । यथा
<>यथा सौम्यशरस्य दीर्घत्वं यथा यथाक्षवशेन गोलस्य
<>दक्षिणतो नामनं तथा तथोदयास्तार्कयोरल्पमन्तरं भवति ।
<>अल्पान्तरेऽल्पान्येव दिनानि तन्नक्षत्रमदृश्यं भवति ।
<>एवं यस्मिन् देशे उदयास्तार्कौ तुल्यो भवतस्ततः परं
<>तस्मिन् देशे तस्य नक्षत्रस्यार्कासन्नभावेनादृश्यता इति
<>युक्तितः सिद्धम्” प्रमि० । अस्तलग्नसाधनमप्युक्तं तत्रैव “यत्र
<>लग्नमपमण्डलं कुजे तद्गृहाद्यमिह लग्नमुच्यते । प्राचि ।
[Page0564-b+ 38]
<>पश्चिमकुजेऽस्तलग्नकं मध्यलग्नमिति दक्षिणोत्तरे” कुजे
<>भूमिमण्डलगते रेखावृत्ते अपमण्डलं ततो निस्मरदुन्-
<>मण्डलम् । ग्रहाणामुदयास्तांशानाह तत्रैव । “प्राच्या-
<>मुदेति क्षितिजोऽष्टदस्रैः २८ शक्रै १४ र्गुरुः सप्तकु-
<>भिश्च १७ मन्दः । स्वस्वोदयान्तोनित ३६० चक्रभागै- ३३२ ।
<>३४६ । ३४३ । स्त्रयो व्रजन्त्यस्तमयं प्रतीच्याम् ।
<>खाक्षै ५० र्जिनै २४ र्ज्ञसितयोरुदयः प्रतीच्यामस्तञ्च
<>पञ्चतिथिभि १५५ र्मुनिसप्तभूभिः १७७ । प्रागुद्गमः
<>शरनखै २०५ स्त्रिधृतिप्रमाणै--१८३ रस्तश्च तत्र दश-
<>वह्निभि ३१० रङ्गदेवैः ३३६ । अवक्रबक्रास्तम-
<>योदयोक्तभागाधिकोनाः कलिका विभक्ताः । द्राक्केन्द्रभुक्त्या-
<>प्तदिनैर्गतैष्यैरवक्रवक्रास्तमयोदयाः स्युः” । “बाले वा
<>यदि वा वृद्ध्वे शुक्रे चास्तमुपागते । मलमास इवैतानि
<>वर्ज्जयेद्देवदर्शनम् । पक्षं वृद्धस्तु पूर्व्वेण दशाहं पश्चिमेज
<>तु । प्रत्यग्बालो दशाहन्तु पूर्व्वेण च दिनत्रयम्” ज्यो० त०
<>पूर्व्वेणेति प्रातःप्रातः पूर्व्वदिशि दृष्ट्वा रविकिरणाच्छन्न-
<>तया न दृश्यते चेद्ग्रहस्तदा प्रागस्तमितः तत्रास्तमितात्
<>प्राक् पक्षं वृद्धः । पश्चिमेनेति । एवं सायंसायं
<>अपरदिशि दृष्ट्वा रविकिरणाच्छन्नतया न दृश्यते चेद्ग्रह-
<>स्तदा प्रत्यगस्तमितस्तत्रास्तमितात् प्राक् दशाहं वृद्धः” ।
<>“द्वात्रिंशद्दिवसाश्चास्ते जीवस्य भार्गवस्य च । द्वासप्ततिर्म-
<>हत्यस्ते पादास्ते द्वादश क्रमात्” । इति ज्योतिर्विदुक्त-
<>कालानन्तरमपरदिशि दृश्यते चेत्तदा दशाहं प्रत्यग्बालः
<>पूर्व्वदिशि चेत्तदा दिनत्रयं प्राग्बाल इति भङ्ग्यन्तरेणाह ।
<>“पक्षं वृद्धोमहास्ते तु बालश्चात्र दशाहिकः । पादास्ते तु
<>दशाहानि वृद्धोबालोदिनत्रयम्” इति च ज्यो० त० रघु० ।
<LEND>
