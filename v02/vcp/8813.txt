<L>8813<pc>1086,b<k1>उत्क्षेपण<k2>उत्क्षेपण
उत्क्षेपण¦ न० उद् + क्षिप--ल्युट् । १ ऊर्द्ध्वक्षेपणे । “उत्क्षेपणं
तथावक्षेपणमाकुञ्चनं तथा । प्रसारणञ्च गमनं कुर्म्माण्ये-
तानि पञ्च च” भाषा० “उतक्षेपणमवक्षेपण-
माकुञ्चनं प्रसारणं गमनमिति कर्म्माणि” कणा० सू०
“इतिरवधारणार्थः भ्रमणादेरपि गमनान्तर्गतत्वात् ।
अत्र च उत्क्षेपणत्वावक्षेप्रणत्वाकुञ्चनत्वप्रसारणत्वग-
मनत्वानि कर्म्मत्वसाक्षांद्व्याप्याः पञ्च जातयः । नन्वेत-
दनुप्रपन्नंगमनस्य कर्म्मपर्य्यायत्वात् सर्व्वत्र गच्छतीतिबुद्धे-
र्दृष्टत्वादुत्क्षेपणत्वादीनां चतसृणां जातीनां परस्परा-
त्यन्ताभावसमानाधिकरणानां सामानाधिकरण्याननुमवात्
चतस्र एव कर्म्मत्वव्याप्या जातय इति चेत् सत्यं कर्म्म-
पर्य्याय एव गमनं पृथगभिधानन्तु भ्रमणरेचनस्यन्दनो-
र्द्ध्वज्वलननमनोन्नमनांदीनां भिन्नभिन्नबुद्धिव्यपदेशभाजा-
मेकेन शब्देन सङ्ग्रहार्थं यद्वा गमनत्वमपि कर्म्मत्वव्याप्या
पञ्चमी जातिरेव तेन भ्रमणरेचनादिष्वेव गमनप्रयोगो
मुख्यः उत्क्षेपणावक्षेपणादिषु यदि गमनप्रयोगस्तदा
भाक्तः स्वाश्रयसंयीगविभागासमवायिकारणत्वमेव गौण-
मुख्यसाधारणो धर्म्मः गमनत्वजातेस्त्वनियतदिग्देशसंयो-
गविभागासमवायिकारणत्वमेव व्यञ्जकं तच्च भ्रमणादिषु
सर्व्वत्रेति गमनग्रहणेनैव तेषां ग्रहणमिति । निष्क्र-
[Page1087-a+ 38]
मणत्वप्रवेशनत्वादिका तु न जातिः एकस्मिन्नेव कर्म्मणि
गृहाद् गृहान्तरं गच्छति पुरुषे कस्यचित् द्रष्टुः प्रविश-
तीति प्रत्ययः कस्यचित्तु निष्क्रामतीति तत्र जातिसङ्करः
स्यात् तथा भ्रमणादेरेकस्या जलप्रणाल्या निष्क्रम्यापरां
प्रविशति निष्क्रामति प्रविशतीति प्रत्ययद्वयदर्शनादुपाधि-
सामान्यमेवैतदध्यवसेयम् । उत्क्षेपणादौ तु मुसलमुत्-
क्षिपाणीतीच्छाजनितेन प्रयत्नेन प्रयत्नवदात्मसंयोगादस-
मवायिकारणाद्धस्ते तावदुत्क्षेपणं तत उत्क्षेपणविशिष्ट
हस्तनोदनादसमवायिकारणात् मुसलेऽप्युत्क्षेपणाख्यं कर्म्मं
युगपद्वा तत् ऊर्द्ध्वमुत्क्षिप्तयोर्हस्तमुसलयोरवक्षेपणेच्छा-
जनितप्रयत्नवदात्मसंयोगाद्धस्तनोदनाच्च युगपदेव हस्ते
मुसले चावक्षेपणम् उलूखलपातानुकूलं संजायते ततो
दुढतरद्रव्यसंयोगाद् यदकस्मान्मुसलस्योर्द्ध्वगमनं भवति
तत्र नेच्छा न वा प्रयत्नः कारणं किन्तु संस्कारमात्रादेव
मुसलस्योत्पतनं तच्च गमनमात्रं नतूत्क्षेपणं, भाक्तस्त-
त्रोत्क्षेपणव्यवहारः एवमनुलोमप्रतिलोमवायुद्वयसङ्घट्ट-
वशाद्वाय्योस्तत्प्रेरिततृणतूलकादौ चोत्क्षेपणव्यवहारो
भाक्तः । एवं स्रोतोद्वयसङ्घट्टवशाज्जलोर्द्ध्वगमनेऽपि ।
एवमुत्क्षेपणावक्षेपणव्यवहारः शरीरतदवयवतत्संयुक्तमुस-
लतोमरादिष्वेव मुख्यः । भवति हि हस्तमुत्क्षिपति
तोमरमुत्क्षिपतीति एवमवक्षिपतीत्यपि” उपस्करः ।
उत्क्षेणञ्च श्रौते कर्म्मणि गोघ्राणायोग्यदेशक्षेपणे भवति
तथा हि । “मूतयोः कृत्वा वेणुयष्ट्यां वा कुपे वाऽऽसज्यो-
भयतः स्थाणुवृक्षवंशवल्मीकानामन्यतमस्मिन्नुत्क्षेपण-
वदासजत्येतत्ते” कात्या० ५, १०, २१ । “उत्क्षेषणवदिति
गोरध्राणदेशम्” कर्कः यजु० ३, ६१ मन्त्रव्या० “गो-
भिराघ्रातुमशक्यत्वादिति” बेददी० तत्पदं व्याख्यात् ।
“अतिमात्रलोहिततलौ बाहू घटोत्क्षेपणात्” शकु० ।
करणे ल्युट् । २ धान्यमर्दनकाष्ठादौ मेदि० ३ उदञ्चने
४ षोडशपणे च हेमच० । कर्म्मणि ल्युट् । ५ व्यजने न० ।
<LEND>
