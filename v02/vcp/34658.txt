<L>34658<pc>4519,b<k1>प्रातःसन्ध्या<k2>प्रातःसन्ध्या
प्रातःसन्ध्या¦ स्त्री सन्धौ भवः यत् सन्ध्या ७ त० । १ गतरात्रेर-
<>नन्तरं मुहूर्त्तात्मके भाविसूर्य्योदयस्य मध्यवर्तिनि २ दण्डच-
<>तुष्टयात्मके वा काले “त्रियामां रजनीं प्राहुस्त्यक्त्वाद्यन्तचतु-
<>ष्टयम् । नाडीनां तदुभे सन्ध्ये दिवसाद्यन्तसंज्ञिते” ति० त० ।
<>सन्ध्या च ब्रह्मणो मनोजाता कन्या सा च वसिष्ठोपदेशेन
<>तपः कृत्वा पूर्वप्रतिज्ञातस्याग्नौ शरीरत्यागस्य सम्पाद-
<>नार्थं विष्णुवरेण पुरोडाशमयं देहमवाप्य मेधातिथि-
<>यज्ञाग्नौ शरीरं जुहाव । तस्याः पूर्वार्द्धं प्रातःसन्ध्या ।
<>३ तस्याञ्च तत्कथा कालिकाप० २२ अ० यथा
<>“तदा विष्णोः प्रसादेन सा विवेश विधेः सुता । बह्नि-
<>स्तस्याः शरीरं तद्दग्ध्वा सूर्य्यस्त मण्डले । शुद्धं प्रवेश-
[Page4520-a+ 38]
<>यामास विष्णोरेवाज्ञया पुनः । सूर्य्यो द्विधा विभज्याथ
<>तच्छरीरं तदा रथे । स्वके संस्थापयामास प्रीतये पितृ-
<>देवयोः । यदर्द्ध्वभागस्तस्यास्तु शरीरस्य द्विजोत्तमाः! ।
<>प्रातःसन्ध्याभवत् सा तु अहोरात्रान्तमध्यगा । यः
<>शेषभागस्तस्यास्तु अहोरात्रान्तमध्यगः । स सायमभवत्
<>सन्ध्या पितृप्रीतिप्रिया सदा । सूर्य्योदयाच्च प्रथमं
<>यदा स्यादरुणादयः । प्रातःसन्ध्या तदोदति देवानां
<>प्रीतिकारिणी । अस्तं गते ततः सूर्य्ये शोणपद्मनिभा
<>सदा । उदेति सायसन्ध्यापि पितॄणां मोदकारिणी” ।
<>सन्धौ काले उपास्या सन्ध्या ७ त० । पूर्वसन्ध्याकाले
<>उपास्यायां गायत्रीप्रतिपाद्यपरमेश्वररूपायां ३ देवता-
<>याञ्च यथोक्तं भरद्वाजस्मृतौ ७ अ० यथा
<>“गायन्तं त्रायते यस्मात् गायत्रीति स्मृता ततः । प्राणा
<>गया इति प्रोक्तास्त्रायते तानथापि वा । गायत्रीति
<>भवेन्नाम केवलं त्रायतीति वा । व्यानशे प्राणजिह्वासु
<>सदा वाग्रसवर्तनात् । सरस्वतीति नाम्ना च समा-
<>ख्याता महर्षिभिः । सवितृप्रकाशकरणात् सावित्री-
<>त्यभिधा भवेत् । जगतः प्रसवित्रीति हेतुनानेन वापि
<>च । तस्मादियं सदोपास्या निशादिवसयोर्द्विजैः । गा-
<>यत्री सन्धिवेलायां सैव सन्ध्येति कीर्त्तिता । यो जपे-
<>द्वदनं ज्ञात्वा नश्यन्त्यंहांसि तत्क्षणात् । ऋषिच्छन्दो
<>देवताश्च जपेत्ताश्चान्विताः क्रमात् । ज्ञात्वा पदानि
<>श्रुत्वाथ तुरीयं पादमव्ययम् । ब्रह्मणा याति तत्साम्य
<>पदं ज्ञात्वा तुरीयकम् । या गायत्री त्रिचरणा सा
<>त्रिमूर्त्तिस्वरूपिणी । उपास्यानन्तरं विप्रैस्त्रिसन्ध्यासु
<>त्रिमूर्त्तिषु । तुरीयपादमेतस्या ज्ञात्वा योपास्तिमाचरेत् ।
<>सा रत्नपूर्णां पृथिवीं गृह्णन्नो दोषभाग्भवेत् । ब्रह्म-
<>केशवरुद्रादिदेवताभिरुपासिता । सन्ध्यान्तां कोन सेवेत
<>विप्रः स्यादभिलाषुकः । प्रातः सतारकां सन्ध्यां सायं
<>सन्ध्यां सभाष्कराम् । स्नानकर्मणि तन्मध्यामुपासीत
<>यथाविधि । प्रातरेवमुपास्यैव प्रकुर्य्यात् हवनं जपम् ।
<>स्नानस्याननतरं कुर्य्यात् तर्पणञ्च महाक्रतून् । सायं
<>सन्ध्यामुपासीत होमं कुर्वीत शासनात् । सन्ध्योपा-
<>सनहीनो यो न योग्यः सर्वकर्मसु । तस्मादुपास्य विधिना
<>सन्ध्यामन्यक्रियाश्चरेत् । नोपासयेद्द्विजः । सन्ध्यां यो-
<>ऽसौ शूद्रत्वमाप्नुयात् । कर्माण्यन्यानि संत्यज्य सन्ध्यां
<>यः केवलं द्विजः । उपास्ते, सर्वपुण्यानि कृतवान् स
<>भवेदसम् । सन्ध्योपास्तिं विनाविप्रः पुण्यान्यन्यानि
[Page4520-b+ 38]
<>चाचरेत् । यस्तस्य तानि पापानि भवन्त्येव न संशयः ।
<>नाशयेत् जन्मजनितं पापं दशजपादनु । पुराकृतं
<>शतजपाद्गायत्र्यास्तु द्विजन्मनः । कृतं युगेऽपि चैकस्मिन्
<>सहस्रेण जपेन तु । सद्भक्त्या जपतस्तस्माद्गायत्रीं
<>सर्वदा जपेत् । समस्तसप्ततन्तुभ्यो जपयज्ञः परं स्मृतः ।
<>हिंसया ते प्रवर्तन्ते जपयज्ञो न हिंसया । यावन्तः
<>कर्मयज्ञाश्च दानानि च तपांसि च । ते सर्वे जपथज्ञस्य
<>कलां नार्हन्ति षोडशीम् । जपेन देवता नित्यं
<>स्तूयमाना प्रसीदति । प्रसन्ना विपुलान् भोगान्
<>दद्यान्मुक्तिञ्च शाश्वतीम् । यक्षराक्षसवेतालप्रेतभूतपिशा-
<>चकाः । जपाश्रयं द्विजं दृष्ट्वा दूरन्ते यान्ति भीतितः ।
<>तस्माज्जपः सदा श्रेष्ठः सर्वस्मात् पुण्यसाधनात् । इत्येवं
<>सर्वथा ज्ञात्वा विप्रो जपरो भवेत् । एवं जपपरः
<>सन्ध्यां भक्त्योपासीत यो द्विजः । नियमेन सदा गच्छे-
<>दृषित्वं नात्र संशयः । तस्माज्जितेन्द्रियो नित्यं सन्ध्यो-
<>पास्तिं समाचरेत् । स सर्वलोकान् जित्वाऽथ विप्रः
<>स्ववशमानयेत् । तदन्ते ब्रह्मभावेन यावदाभूतसंप्लवम् ।
<>तावन्नित्यो निरातङ्को भवेदत्र न संशयः । एवं सन्ध्या-
<>विधिं सर्वं यो विप्रोऽध्यापयेत् द्विजः । अध्यापको
<>यथावस्थः । श्रोता चैकाग्रमानसः । स सर्वपापनिर्मुक्तः
<>सर्वविद्याविशारदः । अथ धान्यधनोपेतो जीवेद्वर्षशतं
<>सुखी । एतद्विधानंयोऽधीत्य श्रावयेत् ब्राह्मणोत्तमान् ।
<>प्रीतिपूर्वं प्रयत्नेन ब्राह्मणो नियमेन च । अज्ञानेन
<>प्रमादेन दुरितं यत् समुत्थितम् । तस्य तत् सकलं नाशं
<>व्रजेदत्र न संशयः । याः सन्ध्योपास्तयस्तिस्रो यस्य
<>स्नानं विधीयते । पर्वणि श्रावणी यस्य तत् सर्वं पूर्ण-
<>तामियात् । कामान्मोहाच्च लोभाच्च सन्ध्यां नाति०
<>क्रमेद् द्विजः । सन्ध्यातिक्रमणाद्विप्रो ब्राह्मण्याच्च्यवते
<>यतः । अनागतां तु ये पूर्वामनतीताञ्च पश्चिमाम् ।
<>सन्ध्यां नोपासते विप्राः कथं ते ब्राह्मणाः । स्मृताः? ।
<>सायं प्रातः सदा सन्ध्यां ये न विप्रा उपासते । काम-
<>न्तान् धार्मिको राजा शूद्रकर्मसु योजयेत् । विधान-
<>मेतन्नो देयं रहस्यं यस्य कस्यचित् । वेदाध्यायाभिजा०
<>ताय प्रदेयं स द्विजन्मने” । ब्राह्मणस० योगियाज्ञवल्क्यः
<>“अतःपरं प्रवक्ष्यामि सन्ध्योपासनमुत्तमम् । अहोरात्र-
<>कृतैः पापैर्यामुपास्य प्रमुच्यते” । तथा “यावन्तोऽस्यां पृ-
<>थिव्यां हि विकर्मस्थास्त वै द्विजाः । तेषां वै षावनार्थाय
<>सन्ध्या सृष्टा स्वयम्भुवा । या सन्ध्या सा तु गायत्रीं
[Page4521-a+ 38]
<>द्विधा भूता प्रतिष्ठिता” । तथा “सा सत्यं कर्म विप्राणाम-
<>होरात्रकृतस्य तु । पापापनुत्तये यस्मात् तस्मान्नित्यं
<>समाचरेत्” यमः “सन्ध्यामुपासते ये तु सततं संशित-
<>व्रताः । विधूतपापास्ते यान्ति ब्रह्मलोकमनामयम्” । शा-
<>तातपः “अनृत्तं मद्यगन्धञ्च दिवामैथुनमेव च । पुनाति
<>वृषलस्यान्नं बहिः सन्ध्या ह्युपासिता” । याज्ञवल्क्यः
<>निशायां वा दिवा वापि यदज्ञानकृतं भवेत् । त्रिकाल-
<>सन्ध्याचरणात् तत्सर्वं विप्रणश्यति” । देवलः “सायं प्रातः
<>सदा सन्ध्यामुपासीत शुचिर्बहिः” । विष्णुपु० “सर्वकाल-
<>मुपस्थान सन्ध्यायांः पार्थिवेष्यते । अन्यत्र सूतकाशौ च
<>विभ्रमातुरभीतितः” । योगियाज्ञवलक्यः “सर्वावस्थो-
<>ऽपि यो विप्रः सन्ध्योपसनतत्परः । ब्राह्मण्यान्न स हीयेत
<>अन्यजन्मगतोऽपि सन् । सन्ध्या तूपसिता येन तेन
<>विष्णुरुपासितः । दोर्घमायुः स बिन्देत सर्वपापैः प्रमु-
<>च्यते । तथा “सायं प्रातस्तु यः सन्ध्यां सऋचां पर्यु-
<>पासिते । जप्त्वैव पाबनीं देवीं सावित्रीं लोकमात-
<>रम् । स तया पावितो देव्या ब्राह्मणो धूतकिल्विषः ।
<>न सीदेत् प्रतिगृह्णानोह्यपि पृथ्वीं ससागराम्” । अग्नि-
<>पुराणे मुनय ऊन्वुः कथं मुने! दिवं याति ब्राह्मणो
<>मुक्तकिल्विषः । अनाग्नको हि नो ब्रूहि यदुक्तं वह्निना
<>वुरा” सूत उवाच “सायं प्रातश्च यः सन्ध्यामुपास्तेऽक्षुण्ण
<>मानसः । जपते पावनीं देवीं गायत्रीं वेदमातरम् ।
<>तया स भावितो देव्या ब्राह्मणः धूतकिल्विषः । न सी-
<>देत् प्रतिगृह्णानः पृथिवीञ्च ससामराम् । ये चान्ये दा-
<>रुणाः केचिद्ग्रहाः सूर्य्यादयो दिवि । ते चास्य सौ-
<>म्यतां यान्ति शिवाः शिवतरास्तथा । यत्र तत्र मतञ्चैनं
<>दारुणाः पिशिताशनाः । धोररूपा महाकायाः प्रभवन्ति
<>न राक्षसाः । यावन्तश्च पृथिव्यां हि चीर्णवेदव्रता
<>द्विजाः । अचीर्णव्रतवेदा वा विकर्मपथमाश्रिताः । ते-
<>षान्तु पावनार्थाय गायत्री नित्यमेव हि । द्वेसन्ध्ये
<>ह्युपतिष्ठेत तदन्वर्थं महाव्रतम्” । तथा “द्वे सन्ध्ये
<>ह्युपतिष्ठेत गायत्रीं प्रयतः शुविः । यस्तस्य दुष्कृति
<>र्नास्ति पूर्वतः परतोऽपि वा । एवं किल्विषयुक्तो हि
<>विनिर्दहति पातकम् । उभे सन्ध्ये ह्युपासीत तस्मा-
<>न्नित्यं द्विजोत्तमः” । तथा “सन्ध्या येन न विज्ञाता सन्ध्या
<>नेवाप्युपासिता । जीवन्नेव भवेत् शूद्रो मृतः श्वा चाभि
<>जायते” । मनुः “न तिष्ठति तु यः पूर्वां नोपास्ते यश्च
<>पश्चिमाम् । स साधुभिर्बहिष्कार्य्यः सर्वस्मातु द्विजक-
[Page4521-b+ 38]
<>र्मणः” । व्यासः बहिः सन्ध्या दशगुणा गोष्ठप्रस्रवणा-
<>दिषु । खाते तीर्थे दशगुणा साहस्री जाह्नवीजले” ।
<>बहिरिति अनाच्छादितस्थाने प्राङ्गणादौ । शातातपः
<>“गृहेषु प्राकृती सन्ध्या गोष्ठे शतगुणा स्मृता । नदीषु
<>शतसाहस्रा अनन्ता शिवसनिधौ” । गृहेषु गृहवीथ्यादौ ।
<>योगियाज्ञवल्क्यः “सन्धौ सन्ध्यामुपासीत नास्तगे नोद्-
<>गते रवौ । सन्ध्यात्रयन्तु कर्त्तव्यं द्विजेनात्मविदा
<>सदा” । संवर्त्तः “प्रातःसन्ध्यां सनक्षत्रामुपासीत
<>यथाविधि । सादित्यां पश्चिमां सन्ध्यामर्द्धास्तमितमा-
<>स्कराम्” । नरसिंहषुराणे “पूर्वां सन्ध्यां सनक्षत्रामु-
<>पक्रम्य यथाविधि । गायत्रीमभ्यमेत्तावद्यावदादित्य-
<>दर्शनम्” । मनुः “ऋषयो दीर्घसन्ध्यत्वात् दीर्घमायुरवा-
<>प्नुयुः । पूजां यशश्च कीर्त्तिञ्च ब्रह्मवर्चसमेव च । उ-
<>पास्ते यस्तु नो सन्ध्यां ब्राह्मणो हि विशेषतः । सजीव-
<>न्नेव शूद्रः स्यान्मृतःश्वा चाभिधीयते” । तथा “सन्ध्याहीनो
<>ऽशुचिर्नित्यमनर्हः सर्वकर्ममु । यदन्यत् कुरुते किञ्चित् न
<>तस्य फलवाग्भवेत्” । यमः “अनागतान्तु ये पूर्वामतीतां
<>चापि पश्विमाम् । ये विप्रा नानुतिष्ठन्ति सन्ध्यां ते वृषलाः
<>स्मृताः” । छन्दोगपरिशिष्टे कात्यायनः “सन्ध्यां नोपास्य
<>चाकर्त्ता स्नानदानस्य यः सदा । तं दोषा नोपसर्पन्ति
<>वैनतेयमिवोरगाः” तथा “एतत् सन्ध्यात्रयं प्रोक्तं ब्राह्मण्यं
<>यदधिष्ठितम् । यस्य नास्त्यादरस्तत्र न स ब्राह्मण उ-
<>च्यते” । कूर्मपुराणे “न तिष्ठति तु यः पूर्वां नोपास्ते यस्तु
<>पश्चिमाम् । स शूद्रेण समो लोके सर्वधर्मविवर्जितः” ।
<>मुख्यकाले सन्ध्यावन्दनाकरणे प्रायश्चित्तमाह । व्यासः
<P>“आदित्योऽभ्युदियाद्यस्य सन्ध्योपास्तिमकुर्वतः ।
<>स्नात्वा प्राणांस्त्रिराचभ्य गायत्र्यष्टशतं सपेत्” पारि-
<>जाते तु “कालातिकमणे चैव चतुर्थ्यार्घ्यं प्रदापयेत्”
<>इत्युक्तम् । मलमामुतत्त्वे तु “कालातीता वृथा सन्ध्या
<>बन्ध्यस्त्रामैथुने यथा । गायत्रीं दशधा जप्त्वा पुनः सन्ध्यां
<>समाचरेत्” काशीखण्डोक्तं प्रायश्चित्तान्तरमुक्तम् । अत्र
<>यथाचारं व्यवस्था । सङ्गवपर्य्यन्तप्रातः सन्ध्याया गौण-
<>कालः आप्रदोषावसानं सायंसन्ध्यायाः इति मण्डनः ।
<>“उदयास्तमयादूर्द्ध्वं यावत् स्याद्घटिकात्रयम् । तावत्
<>सन्ध्यामुपासीत प्रायश्चित्तमतःपरम्” इति स्कान्दे वि-
<>शेष उक्तेः । मध्याह्ने तु दक्षः “आध्यर्द्धयामादासायं
<>सन्ध्या माध्याह्निकीष्यते । अर्घ्यप्रदानतः पूर्वमुदया-
<>स्तमयेऽपि वा । गायत्यष्टशतं जप्यं प्रायश्चित्तं द्विजा-
[Page4522-a+ 38]
<>तिभिः” इति । गौणकालेऽप्यसम्भवे यमः “दिवोदितानि
<>कर्माणि प्रमादादकृतानि चेत् । शर्वर्य्याः प्रथमे यामे
<>तावत् कुर्य्याद्यथाक्रमम्” । अत्र मुख्यकालानुरोधात्
<>सायंसन्ध्योपासनं पूर्वं कृत्वा “आगन्तूनामन्ते निवेशः”
<>इति न्यायेनातीतकालं कर्म पश्चात् कार्य्यमिति न्यायतः
<>प्राप्वं तस्य निषेधार्थं यथाक्रममिति वचनमिति । “दि
<>वोदिनानि कर्माणि प्राप्नुवन्तीतराणि च । दिवोदितानि
<>कृत्वैव विदध्यादुत्तराणि तु” मदनपरिजाते वसिष्ठोक्तेः ।
<>सूतके विशेषः सूतके इत्यनुवृत्तौ “अवगाहं ब्रह्मयज्ञं
<>सौरजप्यञ्च वर्जयेत्” इति “स्नानं सन्ध्यां त्यजन् विप्रः
<>सप्ताहाच्छूद्रतां व्रजेत् । तस्मात् स्नानञ्च सन्ध्याञ्च
<>सूतकेऽपि न सन्त्यजेत् । सूतके मृतके चैव सन्ध्याकर्म
<>समाचरेत् । मनसोच्चारयेन्मन्त्रान् प्राणायाममृते द्विजः”
<>इत्यनयोरविरोधाय न मानससन्ध्यानिषेध इति क-
<>ल्प्याम् । किन्तु प्राणायाममन्त्रा मनसापि नोच्चार्य्या
<>इत्यर्थः । पैठिनसिस्तु “सूतके सावित्र्याञ्जलिं प्रक्षिप्य
<>प्रदक्षिणं कृत्वा सूर्यन्ध्यायन्नमस्कुर्य्यात्” इत्यर्घ्यदानान्तां
<>सन्ध्यामाह । अन्ये तु उच्चार्य्य याचा गायत्रीं दद्याद-
<>र्ष्याञ्जीनपि । अष्टविंशतिकृत्वोऽत्र गायत्रीं मनसा
<>जपेत्” इति गायत्रीजपमप्याहुः । “सूतके कर्मणा-
<>न्त्यागः सन्ध्यादीनां बिधीयते” इति यद्यपि सन्ध्या-
<>यानिवृत्तिः श्रूयते तथाप्यञ्जलिप्रक्षेपादिकं कार्य्यम् ।
<>“सूतके सावित्र्या चाञ्जलिम्प्रक्षिप्य प्रदक्षिणं कृत्वा
<>सूर्य्यं ध्यायन्नमस्कुर्य्यादिति” पैठिनसिस्मरणात् इति
<>मिताक्षरा सन्ध्यादीनामप्यपवादमाहापरार्के पुलस्त्यः
<>“सन्ध्यामिष्टिं चरुं होमं यावज्जीवं समाचरेत् ।
<>न त्यजेत् सूतके वापि त्यजन् गच्छेदधो द्विजः । सूतके
<>मृतके चैव सन्ध्याकर्म समाचरेत् । मनसोच्चारयेन्मन्त्रान्
<>प्राणायाममृते द्विजः”? । यत्तु चन्द्रिकायां जावालः
<>“सन्ध्यां पञ्च महायज्ञान् नैत्यिकं स्मृतिकर्म च । तन्मध्ये
<>हापयेत्तेषां दशाहान्ते पुनः क्रिया” यच्च संवर्त्तः “सू-
<>तके कर्मणां त्याग सन्ध्यादीनां विधीयते” यच्च वि-
<>ष्णुपु० “सर्वकालमुपसा तु सन्ध्ययोः पार्थिवेष्यते ।
<>अन्यत्र सूतकाशौचविभ्रमातुरभीतितः” इति । तत्
<>संपर्ण्णसन्ध्यानिषेधपरम् । “अर्घ्यान्ता मानसी सन्ध्या
<>कुशवारिविवर्जिता” इति शुद्धिद्वीपे च्यवनोक्तेः । पैठीनसि-
<>ख्यत्व मन्त्रोच्चारणमप्याह” सूतके सावित्र्याञ्जलिं प्रक्षिप्य
<>सूर्य्यंध्यायन्नमस्कुर्य्यात्” । प्रयोगपरिजाते भरद्वाजोपि
[Page4522-b+ 38]
<>“सूतके मृतके कुर्य्यात् प्राणायामममन्त्रकम् । तथा
<>मार्जनमन्त्रांस्तु मनसोच्चार्य मार्जयेत् । गायत्रीं सम्यगु-
<>च्चार्य्य सूर्य्यार्घ्यं निवेदयेत् । मार्जनं तु न वा कार्य्य-
<>मुपस्थानं न चैव हि” । इत्येवं मिताक्षरापरिजातादौ
<>अशौचे सन्ध्याकरणविशेषस्योक्तेः गौडानां तदनाचर-
<>णमनाचार एव तस्य श्रीतत्वेन स्मृत्या बाधानुचितत्वा-
<>दपि मिताक्षराद्युक्तं युक्तभिति द्रष्टव्यम् ।
<LEND>
