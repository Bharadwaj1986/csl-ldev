<L>21147<pc>3114,b<k1>जाया<k2>जाया
जाया¦ स्त्री जायतेऽस्यां जनेर्यक् आत्वञ्च । १ पत्न्यां विधिनो-
<>ढायाम् अमरः । “पतिर्भार्य्यां संप्रविश्य गर्भो भूत्वेह
<>जायते । जायायास्तद्धि जायात्वं यद्यस्यां जायते पुनः”
<>मनुः “पतिः शुक्ररूपेण भार्य्यां संप्रविश्य गर्भतामापद्य
<>तस्यां भार्य्यायां पुत्ररूपेण जायते । तथा च श्रुतिः
<>“आत्मा वै पुत्रनामासीति । जायायास्तदेव जायात्वं
<>यतोऽस्यां पतिः पुनर्जायते । तथाच बह्वृच ब्राह्मणम्,
<>“पतिर्जायां प्रविशति गर्भो भूत्वेह मातरम् । तस्यां
<>पुनर्नवो भूत्वा दशमे मासि जायते । तज्जाया
<>भवति यदस्यां जायते पुनः । ततश्चासौ रक्षणीयेत्येत-
<>दर्थं नाम निर्वचनम्” कुल्लू० । “अथ प्रजानामधिपः
<>प्रभाते जायाप्रतिग्राहितगन्धमाल्याम्” रघु । “कः सन्नद्धे
<>विरहविधुरां त्वय्युपेक्षेत जायाम्” मेघः । २ ज्योति-
<>षोक्ते लग्नावधिकसप्तमस्थाने । तत्र स्थाने जायायाः
<>शुभाशुभचिन्तनीयत्वात् तथात्वम् । बहुब्री० जायाशब्दस्य
<>निङ् । युवती जायास्य युवजानिः “युवजानिर्धनुष्पाणिः”
<>भट्टिः । पतिशब्देन द्वन्द्वे तस्याः जम् दम वा भवति ।
<>जम्पती दम्पती वा पक्षे जायापती ।
<LEND>
