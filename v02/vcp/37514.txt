<L>37514<pc>4728,b<k1>मद्य<k2>मद्य
मद्य¦ न० माद्यत्यनेन करणे यत् । मदिराशब्दे उक्ते माध्वी-
<>कादिद्वादशविधे मादकद्रव्ये अमरः । मद्यभेदा वर्णभेदेन
<>तत्पाननिषेधादिकं प्रा० वि० उक्तं यथा
<>“पुलस्त्यः “पानसं द्राक्षमाधूकं खार्जूरं तालमैक्षवम् ।
<>माध्वीकं टाङ्कमाध्वीकं मैरेयं नारिकेलजम् । समानानि
<>विजानीयान्मद्याज्येकादशैव तु । द्वादशन्तु सुरामद्यं सर्वे-
<>षामधमं स्मृतम्” । अनेनैकादशानां सुरात्वं निषेधयति
<>मद्यशब्दस्तु मदहेतुद्रवद्रव्यमात्रवचनः तस्मादेव वचनान्न
<>तु मद्यमात्रं सुराशब्दार्थः । तथा च वृहस्पतिः
<>“गौडीं माध्वीं सुरां पैष्टीं पीत्वा विप्रः समाचरेत् ।
<>तप्तकृच्छ्रं पराकञ्च चान्द्रायणमनुक्रमात्” । त्रयाणां
<>सुरात्वे क्रमेण प्रायश्चित्तं न स्यात् । यथा भविष्ये
<>“सुरा तु पैष्टी मुख्योक्ता न तस्यास्त्वितरे समे” । पैष्टीति
<>तण्डुलविकारमात्रोपलक्षणम् । इतरे गौडीमाध्व्यौ
<>अतोऽन्नविकार एव सुराशब्दस्य मुख्यत्वात् त्रिविधा
<>सुरेति गौडीमाध्व्योर्गौणसुरात्वज्ञापनार्थम् । तेनैतत्-
<>पानेऽपि महापातकत्वमतिदिशति “यथैवैका तथा सर्वेति”
<>पैष्ट्यां पूर्वप्रसिद्धिं दर्शयति यथा पैष्टी सुरा तथा सर्वा
<>गौडी माध्वी च पूर्ववचनोक्ता पैष्टीदृष्टान्तत्वेनात्र दर्शिता
<>न पातव्या द्विजोत्तमैर्ब्राह्मणैरित्यर्थः । त्रैवर्णिकपरत्वे
<>उत्तसपदानर्थक्यात् । न च बहुवचनानर्थक्यपरिहारार्थम्
<>उत्तमप्रतिपदिकानर्थक्यं युक्तं बहुवचनस्य स्वजातीयोप-
<>स्थापके चरितार्थत्वात् । अतो ब्राह्मणस्य त्रिविधसुरापानं
<>महापातकं क्षत्रियवैश्ययोस्तु “सुरा वै सलमन्नानामिति”
<>वचनेन पैष्ट्येवेति स्थितम् । गोविन्दराजविश्वरूपधा-
<>रेश्वराणामनुसतोऽयमर्थः । अतएव “एव माध्वी च
<>गौटी च पैष्टी च त्रिविघा सरा । द्विजातिभिर्न
<>पातव्या कदाचिदपि कर्हिचिदिति” यमवचनेऽपि द्विजा-
[Page4729-a+ 38]
<>तिपदं ब्राह्मणपरमेव । अतएव द्विविधसुरापाने क्षत्रि-
<>यादीनां महापातकं दूरे तावदस्तु दोषाभाबमेवाह
<>वृद्धयाज्ञवल्क्यः “कामादपि हि राजन्यो वैश्यश्चापि
<>कथञ्चन । मद्यमेवासुरां पीत्वा न दोषं प्रतिपद्यते” ।
<>तदेवं पैष्टीनिषेधस्त्रैवर्णिकानां गौडीमाध्वीनिषेधस्तु
<>ब्राह्मणानामेव । ननु ब्राह्मणराजन्याविति विशेषणात्
<>पुंलिङ्गमत्र विवक्षितम् । अतः कथं ब्राह्मण्याः सुरापानं
<>महापातकम् । उच्यते निषिध्यमानक्रियाया विधेयत्वेन
<>तत्कर्त्तुरनुपादेयत्वात्तद्विशेषणं लिङ्गमविवक्षितं हवि-
<>रुभयत्ववत् अतस्तज्जातीयस्त्रीणामपि पाननिषेधः ।
<>यथा भविष्ये “तस्मान्न पेयं विप्रेण सुरामद्यं कथ-
<>ञ्चनन । ब्राह्मण्यापि न पेया वै मुरा पापभयावहा” ।
<>“या ब्राह्मणी सुरापी स्यात् न तां देवाः पतिलोकं
<>नयन्ति” इति श्रुतेः । “पत्युरर्द्धशरीरेण भार्य्या यस्य सुरां
<>पिबेत् । पतितार्द्धशरीरस्य निष्कृतिनोपपद्यते” । न
<>चैबं क्षत्रियवैश्यस्त्रीणामनिषेधः, ब्राह्मणीपदस्य निषिद्ध-
<>सुरापानकर्त्तुर्भार्य्योपक्षक्षकत्वात् भार्य्या यस्य सुरां पिबे-
<>दिति सामान्यश्रवणात् । पानञ्च द्रवीभूतस्याभ्यव-
<>हारः स च कण्ठदेशादधोनयनं न तु वक्त्रमात्रप्रवेशः ।
<>निष्ठीवनाद्यर्थं कपोलधारणे पानशब्दाप्रयोगात्
<>यथोक्तं “जिघ्रन्नहि सुरां कश्चित् पिवतीत्यभिधीयते ।
<>यावन्न क्रियते वक्त्रे गण्डूषस्य प्रवेशनम्” । तत्र
<>गण्डूषपरिमाणमविवक्षितं गण्डूपार्द्धपानेऽपि लोके
<>पानशब्दप्रयोगात् अतएव मुखप्रवेशनमत्राविवक्षितं
<>किन्तु येन मुखप्रवेशेन कण्ठादधोनयनं मवति अतस्त-
<>देवोपलक्षयति अतएवोष्ठमात्रलेपे न पाननिष्पतिः
<>अतस्तत्रोत्तमाङ्गस्पर्शप्रायश्चित्तम् । एतेन केवलौष्ठसंयोगे
<>तप्तकृच्छ्रसंस्काराविति वालकस्य व्याख्यानमसङ्गतं
<>पानानिष्पत्तेरिति ।”
<>मद्यमेदगुणादिकं भावप्र० उक्तं यथा
<>“मद्यन्तु सीधुर्मैरयमिरा च मदिरा सुरा । कादम्बरी
<>वारुणी च हालापि बलवल्लभा । पेयं यन्मादकं
<>लोकैस्तन्मद्यमभिधीयते । यथारिष्टं सुरा सीधुरासवाद्य-
<>मनेकथा । मद्यं सर्वं भवेदुष्णं पित्तकृद्वातनाशनम् ।
<>भेदनं शीघ्रपाकञ्च रूक्षं कफहरं परम् । अम्लञ्च
<>दीपनं रुच्यं पाचनं चाशुकारि च । तीक्ष्णं सूक्ष्मञ्च
<>विशदं व्ययामि च विकाशि च” । अथारिष्टस्य लक्षणं
<>गुणाथ “पकोषधाम्बुसिद्धं यस्मद्यं तत्स्यादरिष्टकम्” ।
[Page4729-b+ 38]
<>अरिष्टं मद्यमिति लोके । यथा द्राक्षारिष्टम् । दश
<>मूलारिष्टम् । वव्वूलारिष्टमिति । “अरिष्टं लघु-
<>पाकेन सर्वतश्च गुणाधिकम् । अरिष्टस्य गुणा ज्ञेया
<>वीजद्रव्यगुणैः समाः” । अथ सुरालक्षणं गुणाश्च
<>“शालिषष्टिकपिष्टादिकृतं मद्यं सुरा स्मृता । सुरा-
<>गुर्नी वलस्तन्यपुष्टिमेदःकफप्रदा । शोथहृत् ग्राहि
<>गुल्मार्शोग्रहणीमूत्रकृच्छ्रनुत्” । अथ सुराभेदी
<>वारुणी तस्या लक्षणं गुणाश्च “पुनर्नवाशिलापिष्टै-
<>र्वारुणी विहिता स्मृता । संहितैस्तालखर्जूररसैर्या
<>सापि वारुणी । सुरावद्वारुणी लघ्वी पीनसाघ्मान
<>शूलनुत्” । सुरातो भेदार्थं लघ्वीति । अथ सीघु-
<>द्वयस्य लक्षणं गुणाश्च “इक्षोः पक्वैः रसैः सिद्धः
<>सीधुः पक्वरसश्च सः । आमैस्तैरेव यः सीधुः स च
<>शीतरसः स्मृतः । सीधुः पक्वरसः श्रेष्ठः स्वराग्नि-
<>वलवर्णकृत् । वातपित्तकरः सद्यः स्नेहनो रोचनो
<>हरेत् । विवन्धमेदःशीफार्शःशोथोदरकफामयान् ।
<>तस्मादल्पगुणः शीतरसः संलेखनः स्मृतः ।” अथासवस्य
<>लक्षणं गुणाश्च “यदपक्वौषधाम्बुभ्यां सिद्धं मद्यं
<>स आसवः । था लोहासवादिः । “आसवस्य गुणा
<>ज्ञेया वीजद्रव्यगुणैः समाः ।” अथ नवपुराणमद्य-
<>गुणाः । “मद्यं नवमभिष्यन्दि त्रिदोषजनकं सरम् ।
<>अहृद्यं वृंहणन्दाहि दुर्गन्धं विशदं गुरु । जीर्णन्त-
<>देव रोचिष्णु कृमिश्लेष्मानिललापहम् । हृद्यं सुगन्धि-
<>गुणवल्लघु म्लोतोविशोधनम्” । अथ सात्त्विकानां मद्यं
<>पिवतां चेष्टाविशेषाः । “सात्त्विके गीतहास्यादि राजसे
<>साहसादिकम् । तामसे निन्द्यकर्माणि निद्राञ्च मदि-
<>राचरेत्” । आचरेत् कुर्य्यात् “विधिना मात्रया काले हितै-
<>रन्नैर्यथाबलम् । प्रहृष्टो यः पिबेन्मद्यं तस्य स्यादमृतं
<>यथा । किन्तु मद्यं स्वभावेन यथैवान्नं तथा स्मृतम् ।
<>अयुक्तियुक्तं रोगाय युक्तियुक्तं यथामृतम्” । अथ
<>मद्यानां गन्धनाशनोपायः । “सुस्तैलवालमदजीरक-
<>धान्यकैला यश्चर्वयन् सदसि वाचमभिव्यनक्ति । स्वाभा-
<>विकं मुखजमुज्झति पूतिगन्धं गन्धञ्च मद्यलशुनादि-
<>भवञ्च नूनम् ।” ओषधार्थमपि विप्रैर्मद्यं न पेयम्
<>मदिराशब्दे राजनि० वाक्यं दर्शितम् ।
<>पुराणादौ ब्राह्मणस्य मद्यनिषेधो यथा
<>“अदेयकाप्यपेयञ्च तथैवास्पृश्यमेव च । द्विजातीना-
<>मनालोच्यं नित्यं मद्यमिति
[Page4730-a+ 38]
<>प्रयत्नेन मद्यं नित्यं विवर्जयेत् । पीत्वा पतति कर्मस्थितम् । तस्मात् सर्व-
<>भ्यस्त्वसम्भाष्यो द्विजोत्तमः । भक्षयित्वाप्यभक्ष्याणि पीत्वा-
<>पेयान्यपि द्विजः । नाधिकारी भवेत्तावद्यावत्तन्न जहा-
<>त्यधः । तस्मात् परिहरेन्नित्यमभक्ष्याणि प्रयत्नतः ।
<>अपेयानि च विप्रो वै पीत्वा तद्याति रौरवम् । कूर्म
<>पु० १६ अ० । “द्विजस्य पूजादौ मद्यदानविध्यनुकल्प
<>निषेधो यथा । “मदिरां पृष्ठतो दद्यात् अन्यत् पानन्तु
<>वामतः । अवश्यं विहितं यत्र मद्यं तत्र द्विजः
<>पुनः । नारिकेलजलं कांस्ये ताम्रे च विसृजेन्मधु ।
<>नापद्यपि द्विजो मद्यं कदाचित् विसृजेदपि । ऋते,
<>पुष्पासवादुक्तात् व्यञ्जनाद्वा विशेषतः । राजपृत्रस्तथा
<>मर्त्यः सचिवः सौप्तिकादयः । दद्युर्नरबलिं भूप
<>सम्मत्या विभवाय च । मूपालानुमते मद्यं ददत् पाप-
<>मवाप्नुयात्” कालिका पु० ६६ अ० । अथ ब्राह्मणस्य
<>मद्यपाननिषेधकशुक्रशापो यथा “वैशाम्पायन उवाच ।
<>सुरापानाद्वञ्चनां प्राप्य विद्वान् संज्ञानाशं प्राप्य चैवाति-
<>घोरम् । दृष्ट्वा कचञ्चापि तथाभिरूपं पीतं तथा सुरया
<>मोहितेन । समन्युरुत्थाय महानुभावस्तदोशना विप्र-
<>हितं चिकीर्षुः । काव्यः स्वयं वाक्यमिदं जगाद
<>सुरापानं प्रति वै जातशङ्कः । यो ब्राह्मणोऽद्यप्रभृतीह
<>कश्चित् मोहात् सुरां पास्यति मन्दबुद्धिः । अपेतधर्मो
<>ब्रह्महा चैव स स्यादस्मिँल्लोके गर्हितः स्यात् परे च ।
<>मया चेमां विप्रधर्मोक्तसीमां मर्य्यादां वै स्थापितां सर्व-
<>लोके । सन्तो विप्राः शुश्रुवांसो गुरूणां देवालोका-
<>श्चोपशृण्वन्तु सर्वे” भा० आ० ७६ अ० । “नारिकेलञ्च
<>खार्जूरं पानसञ्च तथैव च । ऐक्षवं मधुकं टाङ्कं
<>तालञ्चैव च माक्षिकम् । द्राक्षन्तु दशमं ज्ञेयं गौडं
<>चैकादशं स्मृतम् । पैष्टन्तु द्वादशं प्रोक्तं सर्वेषामधमं
<>स्मृतम् । मध्यमं मधुजं गौडं शेषञ्चोत्तममिष्यते ।
<>एतत् द्वादशकं मद्यं न पातव्यं द्विजैः क्वचित् । क्षत्रि-
<>यादिः विवेत् सर्वं पैष्टीमेकन्तु वर्जयेत् । सुरां पीत्वा
<>द्विजो मोहात् कामात् तक्रादिमिश्रिताम् । त्रैवार्षिकं
<>व्रतं कुर्य्यादीषन्मिश्रे तु वार्षिकम् । तक्रादिमिश्रितां
<>किञ्चित् सुरां पीत्वा ह्यकामतः । कृच्छ्राव्दपाद्यमुच्चर्य्य
<>पुनः संस्कारमर्हति । मुखप्रवेशमात्रे तु प्रायश्चित्तार्द्ध-
<>माचरेत् । अनुपनीतो देवेशि! व्रतं त्रैवार्षिकं चरेत् ।
<>चतुर्थकालाहारी स्याद् ब्रह्मचर्य्यमथापि वा । आपञ्च
<>वर्षं पतं वा ज्ञानादशं विनिर्दिशेत् । शूद्रस्य च
[Page4730-b+ 38]
<>विशेषेण अतिकृच्छ्रद्वयं चरेत् । स्वजातिसाधिते तस्मिन्
<>तदर्द्धं व्रतमाचरेत् । पैष्ठीपाने व्राह्मणस्य मरणान्तिक-
<>सुच्यते । माध्वीगौडीसुरापाने द्वादशाब्दं विधी-
<>यते । इतरेषान्तु पानेन शुद्धिश्चान्द्रायणेन तु । राजन्य-
<>वैश्ययोश्चापि गौडी माध्वी न शस्वते । मोहात् क्षात्रश्च
<>वैश्यश्च पीत्वा कृच्छ्रद्वयं चरेत् । शूद्रोऽपि गौडीं
<>पैष्टीञ्च न पिवेद्धीनसंस्कृताम् । कामात् पीत्वा सुरां
<>विप्रो मरणान्तिकमाचरेत् । चरेच्चान्द्रायणं ज्ञानात्
<>क्षत्रियो वैश्य एव च । षैष्टीपाने तु शूद्रस्य प्राजा-
<>प्रत्यं विनिर्दिशेत् । ज्ञानादभ्यासयोगे तु चान्द्रायण-
<>त्रयं स्मृतम् । नारिकेलं तथा ज्ञानाद्विप्रश्चान्द्रायणेन
<>तु । क्षत्रियश्चैव वैश्यश्च प्राणायामेन शुध्यति ।
<>अपक्वं पानसञ्चैव आम्रञ्च वदरं तथा । स्थापयित्वा
<>घटे नित्यं दद्यादामपयः पलम् । त्रैलौक्यविजयाञ्चैव
<>मातुलङ्गं तथैव च । समेऽहनि ततो दद्यात् सन्धा-
<>नात् सत्त्वमीरितम् । दधि मधु घृतञ्चापि माञ्जिष्ठं
<>तिक्तकं तथा । अनुपाने तु देवेशि! द्राक्षमद्यं सुनि-
<>श्चितम् । विडङ्गं शालयो मूलं समभागेन योजितम् ।
<>मधुना सह संस्थाप्य शेषपाकं समाचरेत् । पिप्पलीलवणं
<>दत्त्वा मधुना मद्यमीरितम् । पानसं पक्वखर्जूरमार्द्रं
<>सोमलतारसम् । पकीकृत्याग्निसन्धानात् खार्जूरं मद्यमी-
<>रितम् । पक्वतालं दन्तिशाकं ककुभञ्च तथैव च । एतैरेव
<>सुसन्धानात् तालमद्यं प्रकीर्त्तितम् । इक्षुदण्डं मरीचञ्च
<>बदरञ्च तथा दधि । शेषे तु लवणं दत्त्वा । इक्षुमद्यं
<>प्रकीर्त्तितम् । नवं मधु तथा विल्वं पक्वं शर्करया सह ।
<>सन्धानाज्जायते मद्यं माध्वीकं शरतो रसम् । शता-
<>वरी टङ्कमूलं लक्ष्मणं पद्ममेव च । मधुना सह सन्धा-
<>नात् टङ्कमाध्वीकमीरितम् । मालूरमूलं वटरी शर्करा
<>च तथैव च । एषामेकत्र सन्धानात् मैरेयं मद्यमीरि-
<>तम् । इन्द्रजिह्वा पक्वनात्री नारिकेलजलन्तथा । कदली-
<>फलसन्धानन्मद्य तन्नारिकेलजम् । दधि त्रैलोक्यविजया
<>तथैव च करीकणा । गुडेव सह सन्धानात् गौडीमद्यं
<>प्रकीर्त्तितम् । शस्कुलीमर्द्धसिद्धान्नमुष्णोदकसमन्विवम् ।
<>वह्नौ सन्तापयेत् किञ्चित् स्थापयित्वा दिनद्वयम् ।
<>शेपेऽहनि तु संज्ञाप्ते जीवनं तत्र निःक्षिपेत् । शृङ्गवेर
<>मरीचञ्च मातुलङ्गं तथैव च । एतेषामेव सन्धानात्
<>पैष्टीमद्यं प्रकीर्त्तितम्” मत्स्यसूक्ते १६ पटले । “सिद्धमन्त्री
<>भवेद्वीरो न वीरी मद्यपानतः । कलौ तु भारते वर्षे लोका
[Page4731-a+ 38]
<>भारतवासिनः । गृहे गृहे सुरां पीत्वा वर्णभ्रष्टा भवन्ति
<>हि” उत्पत्तितन्त्रे ६४ पटले । “दीव्यवीरमयो भावः
<>कलौ नास्ति कदाचन । केवलं पशुभावेन मन्त्रसिद्धि-
<>र्भवेन्नृणाम्” महानिर्वाणतन्त्रम् । “न दद्याद् ब्राह्मणो
<>मद्यं महादेव्यै कथञ्चन । वामकामो ब्राह्मणो हि मद्यं
<>मांसं न भक्षयेत्” तन्त्रम् । भैरवतन्त्रे “नारिकेलोदकं
<>कांस्ये ताम्रे गव्यं तथा मधु । राजन्यवैश्ययोर्देयं न
<>द्विजस्य कदाचन । एवं प्रदानमात्रेण हीनायु-
<>ब्राह्मणो भवेत्” । कलौ मद्यपानादिनिषेधो यथा
<>याज्ञवल्क्यदीपकलिकायां ब्रह्मपु० “नराश्वमेधौ
<>मद्यञ्च कलौ वर्ज्या द्विजातिभिः” निषेधविषयं
<>स्पष्टयति उशना “मद्यमदेयमपेयमनिर्ग्राह्यम्” । अनि-
<>र्ग्राह्यमस्वीकार्य्यमिति कल्पतरुः । कालिकापु० । “ख-
<>गात्ररुधिरं दत्त्वा आत्महत्यामवाप्नुयात् । मद्यं
<>दत्त्वा ब्राह्मणस्तु ब्राह्मण्यादेव हीयते” ।
<>स्व तिः “ताम्रे चेक्षुरसो मद्यं पयसा यवचूर्णकम् ।
<>गव्यञ्च ताम्रपात्रस्थं मद्यतुल्यं घृतं विना” । अतो
<>मद्यप्रतिनिधिदानमपि न युक्तम्” ति० त० रघु० । मद्य-
<>तुल्यं यथा “नारिकेलोदकं कांस्ये ताम्रपात्रे स्थितं
<>मधु । गव्यञ्च ताम्रपात्रस्थं मद्यतुल्यं घृतं विना”
<>कर्मलोचनम् ।
<LEND>
