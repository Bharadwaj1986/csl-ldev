<L>29346<pc>4118,a<k1>निष्क्रमण<k2>निष्क्रमण
निष्क्रमण¦ न० निर् + क्रम--ल्युट् । १ गृहादितो बहिर्गमने
चतुर्थे मासि शिशोः कर्त्तव्ये प्रथमनिष्क्रमनिमित्ते
२ संस्कारभेदे च । तन्मुहूर्त्तादिकं मुहू० पी० उक्तं यथा
“दोलाधिरूढिरथ निष्क्रमणं चतुर्थमासे गमोक्तसम-
येऽर्कमितेऽह्नि वा स्यात्” सू० “अथ निष्क्रमणमुहूर्त्तः
तत्र चतुर्थमासे गमोक्तसमये यात्राभिहितसमीचीनति-
थिवारनक्षत्रादिसहिते काले शिशूनां निष्क्रमणम् ।
निष्क्रमाख्यसंस्कारपूर्वं गृहाद्बहिर्गमनं कुर्य्यात् । वा
अथवाऽर्कमितेऽह्नि द्वादशे दिवसे निष्क्रमणं कुर्य्यात् ।
यदाह मनुः “चतुर्थे मासि कर्त्तव्यं शिशोर्निष्क्रमणं
गृहात्” । गुरुरपि “गृहात् निष्क्रमणं सूतेश्चतुर्थे
मासि कारयेत् । यात्रोक्ते समये मासि तृतीये द्वाद-
शेऽहनि” अत्र तृतीयमासोऽप्युक्तः । राजमार्त्तण्डे-
[Page4118-b+ 38]
नापि “मासे तृतीये शशिवृद्धिपक्षे क्षपाकरे शोभनगो
चरस्थे । उत्पातपापग्रहवर्जिते भे निष्कासनं सौख्य-
करं शिशूनाम्” । तदेतयोः पक्षयोर्यथागृह्यं व्यवस्था ।
मुहूर्त्तसंग्रहे तु निष्क्रमणे विशिष्य तिथ्याद्युक्तं यथा
“पूर्वः पक्षः शुभः प्रोक्तः कृष्णश्चान्त्यत्रिकं विना । रिक्ता-
षष्ठ्यष्टमीदर्शद्वादशीश्च विवर्जयेत् । चत्वार्यार्यम्णतस्त्रीणि
वैश्वात् त्रीणि च बुध्न्यभात्” । बुध्न्यभादुत्तराभाद्रपदा-
तस्त्रीणि भानि । “मैत्रमादित्यपुष्यौ च रोहिणी च
शुभावहाः । झषालिमेषा वर्ज्याः स्युस्तथैवाधोमुखानि
च । सतां तु वारवर्गाश्च शुभदास्तूदयास्तथा ।
केन्द्रत्रिकोणगाः सौम्याः पापाः षष्ठत्रिलाभगाः ।
उपनिष्क्रसणे शस्ता मातुलो वाहयेच्छिशुमिति” ।
अधोमुखानि मूलाहिमिश्रोग्रमधोमुखं भवेदित्युक्तानि ।
उदयाः लग्नानि । एवंविधे सुलग्ने क्रियमाणस्य शिशु-
निष्क्रमण फलमाह वृहस्पतिः । “अथ निष्क्रमण्णं नाम
गृहात् प्रथमनिर्गमः । अकृतायां क्रियायां स्यादायुः-
श्रीनाशनं शिशोः” । कृते संपद्विवृद्धिः स्यादायुर्वर्द्धनमेव
चेति” अत्र विशेषमाह यमः “तृतीये मासि कर्त्तव्यं
शिशोः सूर्यस्य दर्शनम् । चतुर्थे मासि कर्त्तव्यमग्नेश्च-
न्द्रस्य दर्शनम्” इति । वेदभेदेन व्यवस्था ज्यो० त० दर्शिता
यथा “चतुर्थमासीति ऋग्वेदियजुर्वेदिनोः । यथाह
विष्णुः “चतुर्थमास्यादित्यदर्शनमिति” । शौनकोऽपि
“चतुर्थे मासि पुण्यर्क्षे शुक्ले निष्क्रमणं शिशोः” पार-
स्करः “चतुर्थे मासि नष्क्रमणिक्यं सूर्यमुदीक्षयति
तच्चक्षुरितीति” मासे तृतीय इति तु छन्दोगानां गोभि-
लेन जननान्तरं तृतीयशुक्लपक्षतृतीयायां चन्द्रदर्शनरूप-
निष्क्रामणविधानात् यथा गोभिलः “जननाद्यस्तृतीयो-
ज्यौत्स्नस्तत्तृतीयायामित्यादि” । ज्यौत्स्नः शुक्लपक्षः ।
अत्रैव कृत्यचिन्तामणिः “तस्मात् स्वस्वविधानतोऽर्क-
शशिनोरर्घ्यं शिशुं दापयेत्” । ततः तारका० संजा-
तार्थे इतच् । निष्क्रमणित संजातनिष्क्रमणे त्रि० ।
<LEND>
