<L>1123<pc>0113,b<k1>अदन्त<k2>अदन्त
अदन्त¦ पु० नास्ति दन्तोऽस्य । पूषरूपे आदित्यभेदे वा कप्
तत्रैव । “यद्यप्यदन्तकः पूषा पैष्टमत्ति सदा चरुमिति”
छन्दोगप० । तस्यादन्तता च दक्षयज्ञभङ्गसमये वीरभद्रेण
कृता यथा भागवते ४ स्कन्धे । “पूष्णो ह्यपातयद्दन्तान्
कालिङ्गस्य यथा बलः । शप्यमाने गरिमणि योऽह-
सद्दर्शयन् दत” इति । अतएव तस्यादन्ततया पिष्टचरुभुक्-
त्वं तदपि तत्रैवोक्तम् ब्रह्मप्रसादितेन शिवेन पश्चात् दक्षादि
वरदानसमये “पूषा तु यजमानस्य दद्भिर्जक्षितु पिष्टभु-
गिति” श्रुतावपि “प्रपिष्टभागोऽदन्तको हि तं देवा
अध्यगामिति” अदन्तकत्वेन पिष्टकभागित्वमुक्तम् ।
दन्तहीने, अजातदन्ते च त्रि० । “येऽप्यदन्ताः कुले
ममेति” वायु० । नृणां दन्तजननकालस्तु षण्मास एव
शुद्धितत्त्वे निर्णीतः पशूनान्तु “वर्षमात्रा तु बाला स्याद-
[Page0114-a+ 38]
तिबाला द्विवार्षिकी । अतः परन्तु सा गौः स्यात्तरुणी
दन्तजन्मनीति” अङ्गिरोवचने द्विवर्षोत्तरकाले गवां दन्त-
जन्मकथनं पशुमात्रोपलक्षणम् अत्रैव काले (आदाँता)
इति लोके प्रसिद्धिः सा च गवामिव महिषाश्वादीनामपि
तथैव । अत् अन्ते यस्य ब० । अकारान्तशब्दे पु० ।
<LEND>
