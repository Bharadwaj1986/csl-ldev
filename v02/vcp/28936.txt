<L>28936<pc>4084,a<k1>निरर्थक<k2>निरर्थक
निरर्थक¦ त्रि० निर्गतोऽर्थो यस्य प्रा० ब० वा कप् । १ निष्फले
“प्रसादो निष्फलो यस्य क्रोधश्चापि निरर्थकः” भा० उ०
३५ अ० । “इत्थं जग्म निरर्थकं क्षितितलेऽरुण्ये यथा
मालती” सा० द० । २ अभिधेयशून्ये ३ काव्यदोषभेदे च
“निरर्थकं तुहीत्यादि पूरणैकप्रयोजनम्” चन्द्रा०
गौतमोक्ते ४ निग्रहस्थानभेदे “वर्णक्रमनिर्देशवन्निरर्थकम्”
सू० “यथा नित्यः शब्दः कचटतपय्जवगडदश्त्वात्
झभञ्घढधषबदिति एवम्प्रकारं निरर्थकम् अभिधाना-
भिधेयभावानुपपत्तौ अर्थगतेरभावाद् वर्णा एव क्रमेण
[Page4084-b+ 38]
निर्दिश्यन्त इति” भा० । “वर्णानां क्रमेण निर्देशो
जवगडेत्यादिप्रयोगस्तत्तुल्यो निर्देशोर्निरर्थकं निग्रह-
स्थानम् अवाचकपदप्रयोग इति फलितार्थः । अवाचकत्वं
च शक्त्या निरूढलक्षणया शास्त्रपरिभाषया वा बोध्यं
समयबन्धव्यतिरेकेणेति बिशेषणीयं तेन यत्रापभ्रंशेन
विचारः कर्तव्य इति समयबन्धस्तत्रापभ्रंशे न दोषः ।
झटिति संवरेण तु न दोष इत्युक्तप्रायम् । अस्य सम्भवः
प्रमादादित्यवधेयम्” वृत्तिः । क्रमश्चेहाक्षरसमाम्नाये
माहेश्वरे सूत्रे यथा पठितास्तथेत्यर्थः ।
<LEND>
