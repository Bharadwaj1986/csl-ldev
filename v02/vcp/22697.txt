<L>22697<pc>3288,a<k1>तिक्त<k2>तिक्त
तिक्त¦ पु० तेजयति तिज--बा० कर्त्तरि क्त । रसभेदे
(तेत) अमरः । २ पर्पटकोषधौ न० हेमच० । ३ सुगन्धे
मेदि० । ४ कुटजवृक्षे पु० शब्दच० । ५ वरुणवृक्षे शब्द-
माला । एतेषां तिक्तरसाधिक्यात्तषात्वम् । ६ तिक्तरस-
युक्ते अमरः । “षड्विधस्तु रसस्तत्र” भाषोक्तेर्यद्यपि
तिक्तस्य पार्थिवगुणत्वं तथापि वायोरुपष्टम्भवशादेव पा-
र्थिवे तिक्तरसस्य सम्भवः तदेतत् सुश्रुते न्यरूपि यथा
“आकाशयवनदहनतोयभूनिषु यथासङ्ख्यमेकोत्तरपरि-
वृद्धाः शब्दस्पर्शरूपरगन्धाः तस्मादाप्यो रसः परस्यरसं-
सर्गात्परस्परानुग्रहात् परस्परानुप्रवेशाच्च सर्वेषु सर्वेषां
सान्निध्यमस्त्युत्कर्षापककर्षात्तु ग्रहणम् । स खल्वाप्यो
रसः शेषभूतसंसर्गाद्विदग्धः षोढा विभज्यते । तद्यषा ।
मधुरोऽम्लो लवणः कटुकस्तिक्तः कषाय इति । ते च
भूयःपरस्परसंसर्गात्त्रिषष्टिधा भिद्यन्ते । तत्र भूम्बम्बु-
गुणबाहुल्यान्मधुरः । भूम्यग्निगुणबाहुल्यादम्लः ।
तोयाग्निगुणवाहुल्याल्लवणः । वाय्यम्मिगुणवाहुल्यात्क-
टुकः वाय्वाकाशगुणबाहुल्यात्तिक्तः । पृथिव्यनिलगुण-
बाहुल्यात्कषाय इति । तत्र मधुराम्ललवणा वातघ्नाः ।
[Page3288-b+ 38]
मधुरतिक्तकषायाः पित्तघ्नाः । कटुतिक्तकषायाः श्ले-
ष्मघ्नाः । तत्र वायुरात्मनैवात्मा पित्तमाग्नेयं श्लेष्मा
सौम्य इति त एव रसाः स्वयोनिवर्द्धना अन्ययीनिप्रश-
मनाश्च । केचिदाहुरग्नोषोमीयत्वाज्जगतो रसा द्विविधाः
सौम्या आग्नेयाश्च तत्र मधुरतिक्तकषायाः सौम्याः ।
कट्वम्ललवणा आग्नेयाः । मधुराम्ललवणाः स्निग्धा
गुरवश्च । कटुतिक्तकषाया रूक्षा लघवश्च । सौम्याः
शीता आग्नेयाश्चीष्णाः” ।
“सूक्ष्मरूक्षखरशिशिरलघुविशदं स्पर्शबहुलमीषत्तिक्तं
विशेषतः कषायमिति वायवीयं तद्वैशद्यलाघवग्लपन-
विरूक्षणविचारणकरमिति” ।
तिक्तरसलक्षणं तत्रोक्तं यथा “यो गले चोषमुत्पादयति
मुखवैशद्यं जनयति भक्तरुचिं चापादयति हर्षञ्च स
तिक्तः । “तिक्तः शीतस्तृषामूर्च्छाज्वरपित्तकफान्
जयेत् । रुच्यः स्वयमरोचिष्णुः कण्टस्तन्यास्यशोधनः ।
वातलोऽग्निकरो नासाशोषणो रूक्षणो लघुः” । रुच्यः
अन्येषु वस्तुषु रुचिमुत्पादयति । स्वयमरोचिष्णुः यथा
निम्बः स्वयन्न रोचते । अन्येषु रुचिं करोति (अति-
युक्तस्य तिक्तस्य गुणाः) सोऽतियुक्तः शिरः शूलमन्या-
स्तम्भश्रमार्त्तिकृत् । कम्पमूर्च्छावृषाकारी बलशुक्रक्षयप्रदः”
भावप्र० “तिक्तः पित्तकफच्छेदी विषकुष्ठज्वरापहः ।
दीपनः पाचनो रुक्षः कण्डु कृमिहरो लघुः” आह्नि-
कत० । “पित्तेन दूने रसने सितापि तिक्तायते हंसकुला-
वतंस!” नैष० सुगन्धे । “नादातुमन्यकरिमुक्तमदाम्बु-
तिक्तम्” रघुः तिक्तं सुरभि “कटुतिक्तकषायास्तु
सौरभेऽपि प्रकोर्तिताः” केशवः मल्लि० “चूताङ्कुरस्वाद-
कषायकण्ठः” मधुरकण्ठ इत्यर्थः । “तस्यास्तिक्तैर्वनगज-
मदैर्वासितं वान्तवृष्टिः” मेघ० । “तिक्तैः सुगन्धिभिस्तिक्त-
रसवद्भिश्च” मल्लि० । “तोयक्रोडानिरतयुवती घ्राणति-
क्तैर्मरुद्भिः” मेघ० ।
<LEND>
