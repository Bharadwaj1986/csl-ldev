<L>38817<pc>4769,b<k1>यज्ञसूत्र<k2>यज्ञसूत्र
यज्ञसूत्र¦ न० यज्ञार्थं योग्यं संस्कृतं वा सूत्रं शाक० त० ।
यज्ञोपवीते जटा० । तत्स्वरूपादि यथा
“ऊर्द्धन्तु त्रिवृतं सूत्रं सधवानिर्मितं शनैः । तन्तुत्रय-
[Page4770-a+ 38]
मधोवृत्तं यज्ञसूत्रं विदुर्वुधाः । त्रिगुणं तद्ग्रन्थियुक्तं
वेदप्रवरसम्मितम् । शिरोधरान्नाभिमध्यात् पृष्ठार्द्ध
परिमाणकम् । यजुर्विदां नाभिमितं सामगानामयं
विधिः । वामस्कन्धेन विधृतं यज्ञसूत्रं वलप्रदम्”
कालिकापु० ४ अ० । “उपवीतमाह गोभिलः “यज्ञोपवीतं
कुरुते सूत्रं वस्त्रं वा अपि वा कुशरज्ज्वुमेव” । यज्ञोप-
वीतं विशिष्टविन्यासधारणकर्मतया कुरुते । किं तत्-
सूत्रं विशेषयति छन्दोगपरिशिष्टम् “ऊर्द्धन्तु त्रिवृतं
कार्य्यं तन्तुत्रयमधोवृतम् । त्रिवृतञ्चोपवीतं स्यात्तस्यैको
ग्रन्थिरिष्यते” । वामावर्त्तवलितं तन्तुत्रयं त्रिगुणं कृत्वा
दक्षिणावर्तवलितं कार्य्यम् एवं त्रिवृतं त्रिवृतम् उपवीतं
स्यात् एकोग्रन्थिरिति नानात्वनिषेधार्थम् । तथा च
बोधायनः “कौषां सूत्रं त्रिस्त्रिवृतं यज्ञोपवीमानाभेः” ।
कौषं कृंमकाषोद्भवं पट्टसूत्रादिमयमित्यथैः । सौत्रं
कार्पासोद्भवम् । तथाच मनुः “कार्पासमुपवीतं स्यात्
विप्रस्योर्द्धवृतं त्रिवृत् । शणसूत्रमयं राज्ञो वैश्यस्या-
विकसौत्रिकम्” । त्रिस्त्रिवृतमित्युक्तत्वात् मनुवचनेऽपि
त्रिवृन्मात्रं त्रिरावृत्तत्वेन विशेष्यम् । यत्तु पैठीनसिवच-
नम् “कार्पासमुपधीतं षट्तन्तु त्रिवृतं ब्राह्मणस्य । क्षौमं
राजन्यस्य आविकं वैश्यस्य” । तन्नवतन्त्वसम्भवे षट्तन्तु
विधायकम् । नवतन्तुत्वं व्यक्तमाह देवलः “यज्ञोपवीतं
कुर्वीत सूत्राणि नवतन्तुभिः । एकेन ग्रन्थिना तन्तुर्द्वि-
गुण स्त्रगुणोऽथवा” । एकेन ग्रन्थिना युक्त इति शेषः ।
द्विगुणश्त्रीगुणोऽथ वेति तन्तुवलेन द्विसवो स्त्रिसवो वा
कर्त्तव्यः । द्विसवत्वं त्रिसवत्वासम्भवे । गोभिले वा
शब्दो विकल्पार्थः । अपिशब्दो वस्त्रकुशरज्ज्वोः
सूत्रानुकल्पत्वप्रदर्शनार्थः । एवकारोऽत्रिसवत्वव्यव-
छेदार्थः । द्वितीयो वाशब्दोऽनुक्तमौञ्जवालादिसमुच्च-
यार्थः । तथा च निगमपरिशिष्टम् “वाससा यज्ञोपवीतानि
कुरुते तदमावे त्रिवृता सूत्रेण कुशमुञ्जवालप्रतिसव
रज्जुभिर्वा । वालोऽत्र गोवालः यथाह देवलः “कार्पास
क्षौमगोवाल वररज्जुतृणोद्भवम् । सदा सम्भवतो धार्य्य
मुपवीतं द्विजातिभिः” । तदभाव इतिकरणाद्वस्त्राभावे
कुशरज्जुभिरिति वोद्धव्यम्” । श्रा० वि० ।
<LEND>
