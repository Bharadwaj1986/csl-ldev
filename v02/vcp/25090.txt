<L>25090<pc>3600,b<k1>दीक्षा<k2>दीक्षा
दीक्षा¦ स्त्री दीक्ष--भावे अ । १ नियमे २ उपनयनसंस्कारे
<>“दीयते विमलं ज्ञानं क्षीयते कर्मवासना । तेन दीक्षेति
<>सा प्रोक्ता मुनिभिस्तन्त्रवेदिभिः” इति तन्त्रोक्ते ३ अभीष्ट-
<>देवभन्त्रग्रहणे ४ तदुपदेशे । यागाङ्गदीक्षा च द्वादशसंख्या
<>अपरिमिता वा यथाह कात्या० श्रौ० ७ । १ । २९ सू० “द्वादश
<>दीक्षाः” “अत्राग्निष्टोमे भवन्ति” कर्कः । “अपरमिता
<>वा” द्वादशसंख्यातोऽतिशयेनाधिकसंख्या वा दीक्षा
<>भवन्ति “अपरिमितं प्रमाणाद्भूय इति” परिशिष्टकारः
<>अतश्चत्वारो दीक्षापक्षाः, “एका दीक्षा, तिस्रो दीक्षा,
<>द्वादशदीक्षा अपरिमिता वा दीक्षेति” शाखान्तरादेते
<>दीक्षापक्षाः । आपस्तम्बः “दशाहमवरार्ध्यं दीक्षितो
<>भवति मासं सवत्सरं वा यदा कृश स्यादित्यपरं विज्ञा-
<>यते च यद्रा वै दीक्षितः कृशो भवत्यथ मेध्यो मवति
<>यदास्मिन्नन्तर्न किं चन भवत्यथ मेध्यो भवति यदास्य
<>कृष्णं चक्षुषोर्नश्यत्यथ मेध्यो भवति यदास्य त्वचास्थि
<>संधीयतेऽथ मेध्यो भवति पीवा दीक्षेत कृशो यजेत यद-
<>स्याङ्गानां हीयते जुहोत्येव तदिति विज्ञायते” इति ।
<>कर्कः “पुण्याहे दीक्षा क्रयः प्रसव उत्थानम्” ३१ सू०
<>“तान्यत्र दीक्षा सोमक्रयः प्रसवः सुत्या उत्थानं समाप्तिः
<>पुण्याहे विष्ठिव्यतीपातादिज्योतिःशास्त्रनिषेधवर्जिते
<>सुदिने भवन्ति यतएवं स्मरन्ति “आभ्युदयिकः पदार्थः
<>पुण्येऽहनि कर्त्तव्यः एतानि चाभ्युदयिकानीति” कर्कः ।
<>तान्त्रिकमन्त्रदीक्षाकालादि मल० त० उक्त यथा
<>“अथ दीक्षाकालः सा च मलमामे न कार्य्या यथा-
<>ऽगस्त्यसंहितायाम् “यदा ददाति सन्तुष्टः प्रसन्नवदनी
<>मनुम् । अयमेव तथा चैवमिति कर्त्तव्यताक्रमः । वि-
<>शुद्धदेशकालेषु शुद्धात्मा नियतो गुरुः । सङ्कल्प्यो
<>पोष्य कर्त्तव्यमङ्कुरारोपणं मुने! । कुर्य्यान्नान्दीमुखं
[Page3601-a+ 38]
<>न्नाद्धमादौ च स्वस्तिवाचनम् । स्वगृह्योक्तप्रकारेण
<>तदेतद्विदधीत वै । मधुमासे भवेद्दुःखं माधवे रत्न-
<>सञ्चयः । मरणं भवति ज्यैष्ठे आषाढे बन्धुनाशनम् ।
<>समृद्धिः श्रावणे नूनं भवेद्भाद्रपदे क्षयः । प्रजानामा-
<>श्विने मासि सर्वतः शुभमेव हि । ज्ञानं स्यात् कार्त्तिके
<>सौख्यं मार्गशीर्षे भवत्यपि । पौवे ज्ञानक्षयो माघे
<>भवेन्मेधाविवर्द्धनम् । फालगुनेऽपि विवृद्धिः स्यान्मलमासं
<>विवर्जयेत् । गुरौ रवौ दिने शुके कर्त्तव्यं बुधसो-
<>मयोः । अश्विनी भरणी स्वातिविशाखाहस्तभेषु च ।
<>ज्येष्ठोत्तरत्रयेष्वेवं कुर्य्यान्मन्त्राभिषेचनम् । शुक्लपक्षे च
<>कृष्णे वा दीक्षा सर्वसुखावहा । पूर्णिमा पञ्चमी चैव
<>द्वितीया सप्तमी तथा । त्रयोदशी च दशमी प्रशस्ता
<>सर्वकामदा । पञ्चाङ्गशुद्धदिवसे सोदये शशितारयोः ।
<>गुरुशुक्रोदये शुद्धे लग्ने द्वादशशोधिते । चन्द्रतारानु-
<>कूले च शस्यते सर्वकर्मसु । सूर्य्यग्रहणकालेन समानो
<>नास्ति कश्चन । तत्र यद्यत् कृतं सर्वमनन्तफलदं भवेत् ।
<>न मासतिथिवारादिशोधनं सूर्य्यपर्वणि । ददातीष्टं
<>गृहीतं यत्तस्मिन् काले गुरोर्नृषु । सिद्धिर्भवति मन्त्रस्य
<>विनायामेन सेव्यतः” । मनुं मन्त्रम् । अङ्कुरारोपणमा-
<>गमप्रमिद्धम् । शुद्धकालत्वं दर्शयति मधुमासे इत्यादि ।
<>पञ्चाङ्गशुद्धदिवसे तिथिवारनक्षत्रकरणयोगशुद्धदिवसे ।
<>तथाच महाकपिलपञ्चरात्रम् “एवं नक्षत्रतिथ्यादौ
<>करणे योगवासरे । मन्त्रोपदेशा गुरुणा साधकस्य शुभा-
<>वहःँ । सोदये शशितारयोरिति जन्मचन्द्राद्यतारयोरानु-
<>कूल्यसहिते गुरुशुक्रोदये गुरुशुक्रानस्तमये । एतत्तु
<>समयशुद्ध्यन्तरोपलक्षणम् । (अकालशब्दीक्ते “गुरीर्भृ-
<>गोरस्तवाल्ये” इत्यादिके वचने “परीक्षारामकूपांश्च पुर-
<>श्चरणदीक्षणे” इत्यादिना अशुद्धकाले तस्यावर्ज्यत्व-
<>मुक्तम्) । द्वादशशोधिते द्वादशांशशोधिते । ज्ञानमा-
<>लायाम् “रविसंक्रमणे चैव सूय्यस्य ग्रहणे तथा” ।
<>तथा “तत्र लग्नादिकं किञ्चिन्न विचार्य्यं कथञ्चन” ।
<>दीक्षातत्त्वे “यदैवेच्छा तदा दीक्षा गुरोराज्ञानुरूपतः ।
<>न तिथिर्न व्रतं होमो न स्नानं न जपः क्रिया ।
<>दीक्षायाः कारणं किञ्चित् स्वेच्छयाप्ते तु सद्गुरौ” ।
<>सदुगुरौ सिद्धमन्त्रगुरौ । दीपिकायाम् “ध्रुवमृदु-
<>नक्षत्रगणे रविशुमवासरेपु सत्तिथौ सद्गुरौ दीक्षा ।
<>स्यिरलग्ने शुभचन्द्रे केन्द्रे कोणे शुभे गुरौ धर्मे” ।
<>ध्रुवाणि त्रीण्युत्तरप्रणि रोहिणी च । मृदनि चित्रा-
[Page3601-b+ 38]
<>नुराधामृगशिरोरेवत्यः । केन्द्रं लग्नचतुर्यसप्तदशकम् ।
<>कोणं नवपञ्चकम् । धर्म्मो नवमः । वीरतन्त्रे “रोहिणी
<>अवणार्द्रा च धनिष्ठा चोत्तरात्रयम् । पुष्यः शत-
<>भिषगकौ च दीक्षामक्षत्रमिष्यते” । अर्को हस्तः ।
<>रत्नावल्याम् “योगाश्च प्रीतिरायुष्मान् सौभाग्यः शोभनो
<>धृतिः । वृद्धिर्ध्रुवः सुकर्म्मा च साध्यः शुक्रश्च हर्षणः ।
<>वरीयांश्च शिवः सिद्धो ब्रह्मा इन्द्रश्च षोडश” । तथा ।
<>शुभानि करणानि स्युर्दीक्षायाञ्च विशेषतः । शकुन्यादीनि
<>षिष्टिञ्च विशेषेण विवर्जयेत्” । शकुन्यादीनि शकुनिना
<>गचतुष्पदकिन्तुध्नानि । कृष्णेऽष्टम्यां चतुर्दश्यां पूर्वप-
<>ञ्चदिने तथा” । कृष्णे कृष्णपक्षे । कालोत्तरे “भूतिकामैः
<>सिते सदा” म० त० दीक्षायां प्रतिप्रसवः “राघवभट्टधृतसा
<>रसंग्रहे शिष्यस्त्रिजन्मदिवसे संक्रान्तौ विषुवायने ।
<>सत्तीर्थेऽर्कविधुग्रासे तन्तुदामनपर्वणोः । भन्त्रदीक्षां प्रकु-
<>र्वाणो मासर्क्षादीन् न शोधयेत्” । तन्तुपर्व परमेश्वरोपवीत
<>दानतिथिः श्रावणी पूर्णिमा । दामनपर्व दमनभञ्जनति-
<>थिश्चैत्रशुक्लचतुर्दशी । कूर्म्मपुराणे हिमालयं प्रति देवी-
<>वाक्यम् “यानि शास्त्राणि द्वश्यन्ते लोकेऽस्मिन् विवि-
<>धानि च । श्रुतिस्मृतिविरुद्धानि निष्ठा तेषां हि ताममी ।
<>करालभैरवञ्चापि यासलं वाममाश्रितम् । एवंविधानि
<>चान्यानि मोहनार्थानि तानि तु । मया सृष्टानि चा-
<>न्यानि मोहायैषां भवार्णवे” । तस्मात् सद्भिः श्रुतिस्मृति-
<>विरुद्धे वर्त्मनि न कदाचित् पदं न्यस्तव्यम् । अर्य्यादि-
<>दुष्टमन्त्रप्रतीकारस्तु “एषु दोषेषु सर्वत्र मायां काम-
<>मथापि वा । क्षिप्त्या चादौ श्रिथं दद्यात् तद्दूषण-
<>विमुक्तये । तारसंपुटिती वापि दुष्टमन्त्रो विशुध्यति ।
<>यस्य यत्र भवेद्भक्तिः सोऽपि मन्त्रोऽस्य सिद्ध्यति । भुवने-
<>श्वरीपारिजातेऽपिं “मायावीजसमायुक्तः क्षिप्रं सिद्धि-
<>प्रदो भवेत् । पिण्डस्तु केवलो मन्त्रो मायावीजोज्ज्वली-
<>कतः । मायावीजात् भवेत् प्राणीवीजञ्चैतन्यवीर्य्यवत्” ।
<>नारदीये “यदृच्छया श्रुतं मन्त्रं छद्मनापि हठेन वा ।
<>पत्रेक्षितं वा गायाञ्च तसुपेत्य त्वनर्थकृत् । प्रविश्य
<>विधिवद्दीक्षामभिवेकावसानिकाम्” । अधिकं तत्त्रासा-
<>रोक्तं देशाद्यनुपदं वत्यते
<>तन्त्रसारे दीक्षाशब्दस्य व्युत्पत्तिप्रदर्शनपूर्वं कलावावशप्र
<>कता दर्शिता यथा
<P>“दीक्षां विना जपस्य दुष्टत्रात पथमं सा निन्म
<>प्यते “दिव्यं ज्ञानं यतो दद्यात् कुर्य्यात् पापस्व संक्ष-
[Page3602-a+ 38]
<>यम् । तस्माद्दीक्षेति सा प्रोक्ता मुनिभिस्तन्त्रवेदिभिः ।
<>दीयते ज्ञानसंभारः क्षालनात् पापसन्ततेः । ततो दी-
<>क्षेति सा प्रोक्ता मुनिभिस्तन्त्रवेदिभिः” । सर्वाश्रमेषु दी-
<>क्षाया आवश्यकत्वम् तथा च “दीक्षामूलं जपं सर्वं
<>दीक्षामूलं परन्तपः । दीक्षामाश्रित्य निवसेत् यत्र कुत्रा-
<>श्रमे वसन्” । शूद्रस्य निषेधमाह तन्त्रान्तरे “प्रणवाद्यं
<>न दातव्यं मन्त्रं शूद्राय सर्वथा । आत्ममन्त्रं गुरोर्मन्त्रं
<>मन्त्रञ्चाजपसंज्ञकम् । स्वाहाप्रणवसंयुक्तं शूद्रे मन्त्रं
<>ददद्विजः । शूद्रो निरयमाप्नोति ब्राह्मणो यात्यधीग-
<>तिम्” । नृसिंहतापनीये “सावित्रीं प्रणवं यजुर्लक्ष्मीं
<>सत्री शूद्रो यद्विजानीयात् स मृतोऽधोगच्छति” । लक्ष्मीं
<>लक्ष्मीमन्त्रम् । विशेषमाह वाराहीतन्त्रे “गोपालस्य मनु-
<>र्देयो महेशस्यापि पादजे । तत् पत्न्याश्चापि सूर्यस्य
<>गणेशस्य मनुस्तथा” ।
<>अदीक्षितस्य निन्दामाह तन्त्रसारे
<>“अदीक्षिताये कुर्वन्ति जपपूजादिकाः क्रियाः । न भ-
<>वन्ति श्रियै तेषां शिलायामुप्तवीजवत् । देवि! दीक्षावि-
<>हीनस्य न सिद्धिर्न च सद्गतिः । तस्मात् सर्वप्रयत्नेन गु-
<>रुणा दीक्षितो भवेत् । अदीक्षितोऽपि मरणे रौरवं नरकं
<>व्रजेत् । तस्माद्दीक्षां प्रयत्नेन सदा कुर्य्याच्च तान्त्रिकात् ।
<>कल्पे दृष्ट्वा तु मन्त्रं वै यो गृह्णाति नराधमः । मन्वन्तर
<>सहस्रेषु निष्कृतिर्नैव जायते । नादीक्षितस्य कार्य्यं
<>स्यात् तपोभिर्नियमव्रतैः । न तीर्थगमनेनापि न च
<>शारीरयन्त्रणैः” । अतः सद्गुरोराहितदीक्षः सर्वक-
<>र्माणि साधयेत् । गोविन्दवृन्दावने “अदीक्षितस्य
<>मरणे प्रेतत्वं न विमुञ्चति” । नवरत्नेश्वरः “सर्वासामपि
<>दीक्षाणां मुक्तिः फलमखण्डितम् । अविरोधाद्भवन्त्येव
<>प्रासङ्गिक्यस्तु भुक्तयः” । दीक्षा काम्या च यथा कुलार्णवे
<>“उपपातकलक्षाणि महापातककोटयः । क्षणाद्दहति
<>देवेशि! दीक्षा हि विधिना कृता । दीक्षाह्यागमोक्ता-
<>गमपदार्थमाह गामले “आगतः शिववक्त्रेभ्यो गतश्च
<>गिरिजानने । मग्नस्तस्या हृदम्भोजे तस्मादागम उच्यते ।
<>आगमोक्तविधानेन कलौ देवान् यजेत् सुधीः । न
<>हि देवाः प्रसीदन्ति कलौ चान्यविधानतः । पञ्चवर्णैर्भ-
<>वेद्दीक्षा ह्यागमोक्तैः शृणु प्रिये! । यां कृत्वा कलिकाले
<>च सर्वाभीष्टं नभेन्नरः” तन्त्रसा०
<>दीक्षाप्रकारश्च कलावतीशब्दे १७९२ पृ० दृश्यः
<>अन्यत्र च दीक्षाशब्दव्युत्पत्त्यादिकमुक्तं यथा
[Page3602-b+ 38]
<P>रुद्रजामले “ददाति शिवतादात्म्यं क्षिणोति च
<>मलत्रयम् । अतो दीक्षेति संप्रोक्ता दीक्षातन्त्रार्थवे-
<>दिभिः” । लघुकल्पसूत्रे च “दीयते परमं ज्ञानं क्षीयते
<>पापपद्धतिः । तेन दीक्षोच्यते तन्त्रे स्वागमार्थबलाव-
<>लात्” । योगीनीतन्त्रे तृतीयभागे षष्ठपटलेऽपि “दीयते
<>ज्ञानमत्यर्थं क्षीयते पाशबन्धनम् । अतो दीक्षेति
<>देवेशि! कथिता तत्त्वचिन्तकैः । मनसा कर्मणा वाचा
<>यत् पापं समुपार्जितम् । तेषां विश्लेषकरणी परमज्ञान-
<>दा यतः । तस्माद्दीक्षेति लोकेऽस्मिन् गीयते शास्त्रवेदकैः ।
<>विज्ञानफलदा सैव द्वितीया लयकारिणी । तृतीया
<>मुक्तिदा चैव तस्माद्दीक्षेति गीयते” । विश्वसारतन्त्रे
<>द्वितीयपटले च “अथ दीक्षां प्रवक्ष्यामि शृणुष्व कम-
<>लानने! । यस्य विज्ञानमात्रेण देवत्वं लभते नरः ।
<>दिव्यज्ञानं यतो दद्यात् कुर्यात्पापक्षयं यतः । तस्माद्दी-
<>क्षेति सा प्रोक्ता सर्वतन्त्रस्य सम्मता” । अथ दीक्षामा-
<>हात्म्यम् सद्रजामले पूर्वखण्डे तृतीयपटले “देवि!
<>दीक्षाविहीनस्य न सिद्धिर्न च सद्गतिः । तस्मात् सर्व
<>प्रयत्नेन गुरुणा दीक्षितो भवेत् । अदीक्षितोऽपि मरणे
<>रौरवं नरकं व्रजेत् । तस्माद्दीक्षां प्रयत्नेन सदा कुर्याच्च
<>तान्त्रिकीम्” पञ्चदशपटले “अदीक्षिता ये कुर्वन्ति जप-
<>पूजादिकाः क्रियाः । न भवन्ति प्रिये! तेषां शिलायामुप्त
<>वीजवत्” कल्पसूत्रटीकाधृतकुलार्णवतन्त्रे “रसेन्द्रेण यथा
<>विद्धमयः सुवर्णतां व्रजेत् । दीक्षाविद्धस्तथैवात्मा शिवत्वं
<>लभते प्रिये! दीक्षाग्निदग्धकर्मासौ पाशाद्विच्छिन्नबन्धनः ।
<>गतस्तस्य कर्मबन्धो निर्जीवश्च शिवो भवेत् । गतं शूद्रस्य
<>शूद्रत्वं विप्रस्यापि च विप्रता । दीक्षासंस्कारसंमिन्ने
<>जातिभेदो न विद्यते । शिवलिङ्गे शिलाबुद्धिं कुर्वन्
<>यत् पापमाप्नुयात् । दीक्षितस्यापि पूर्वत्वं स्मरन् तत्
<>पापमाप्नुयात् । दार्वश्मलौहमृद्रत्नजाति “लङ्गं प्रति-
<>ष्ठितम् । यथोच्यते तथा शुद्धाः सर्वे वर्णाश्च दीक्षिताः ।
<>येन पूजितमात्रेण चाब्रह्मभुवनान्तकम् । पूजितं
<>तेन सर्वं स्याद्दीक्षितेन न संशयः । नादी क्षतस्य कार्यं
<>स्यात्तपोभिर्नियमव्रतैः । न तीर्थगमनेनापि न च
<>शारीरयन्त्रणैः” पञ्चमखण्डे षष्ढोल्लासेऽपि “गवां
<>सर्पिः शरीरस्थं न करोत्यात्मपोषणम् । स्वकर्म चरितं
<>दत्त पुनस्तामेव पोषयेत् । एवं सर्वशरीरस्थं सर्पिर्वत्
<>परमेश्वरी । विना चोपासनाद्देवि! न ददाति फलं
<>नृणाम” । पुरश्चरणरसोल्लासे प्रथमपटले “न च दीक्षा-
[Page3603-a+ 38]
<>परं ज्ञानं न च दीक्षापरं तपः । न च दीक्षापरं
<>कालं तस्माद्दीक्षा गीरयसी”
<>तत्र देशकालादि तन्त्रसारे निर्णीतं यथा
<>“वृषे सिंहे च कन्यायां धनुर्मीनाख्यलग्नके । चन्द्र-
<>तारानुकूले च कुर्य्याद्दीक्षाप्रवर्त्तनम् । स्थिरलग्नं
<>विष्णुमन्त्रे शिवमन्त्रे चरः शुभः । द्विःस्वभावगतं
<>लग्नं शक्तिमन्त्रे प्रशस्यते । त्रिषडायगताः पापाः
<>शुभाः केन्द्रा त्रिकोणगाः । दीक्षायान्तु शुभाः सर्वे
<>रन्ध्रस्थाः सर्वनाशकाः” । शुक्लपक्षे भवेद्दीक्षा कृष्णे-
<>ऽप्या पञ्चमाद्दिनात्” । निषिद्धमासेऽपि तत्तद्विशेषो मुनि-
<>भिरुदितः रत्नावल्याम् “षष्ठी भाद्रपदे मासि तथा
<>कृष्णा चतुर्दशी । कार्त्तिकं नवभी शुक्ला मार्गे शुक्ल
<>तृतीयिका । पौषे च नवमी शुक्ला माघे शुक्लचतुर्थिका ।
<>फाल्गुने नवमी शुक्ला चैत्रे कामचतुर्दशी” । त्रयोदशीति
<>केचित् । “वैशाखे साऽक्षया चैव ज्यैष्ठे दशहरा तिथिः ।
<>आषाढे नवमी शुक्ला श्रावणे कृष्णपञ्चमी । एतानि
<>देवपर्वाणि तीर्थकोटिफलं लभेत् । अत्र दीक्षा
<>प्रकर्त्तव्या न मासञ्च परीक्षयेत् । न वारं न च नक्षत्रं
<>न तिय्यादिकदूषणम् । न योगकरणञ्चैव शङ्करेण
<>च भाषितम्” । अन्यच्च । “चैत्रे त्रयोदशी शुक्ला
<>वैशाखैकादशी सिता । ज्यैष्ठे चतुर्दशी कृष्णा आषाढे
<>नागपञ्चमी । श्रावणैकादशी भाद्रे रोहिणीसंयुता-
<>ष्टमी । आश्विने च महापुण्या महाष्टम्यप्यभीष्टदा ।
<>कार्त्तिके नवमी शुक्ला मार्गशीर्षे तथा सिता । षष्ठी
<>चतुर्दशी पौषे माघेऽप्येकादशी सिता । फाल्गुने च
<>सिता षष्ठी चेति कालविनिर्णयः” । योगिनीतन्त्रे
<>“अयने विषुवे चैव ग्रहणे चन्द्रसूर्य्ययोः । रवि-
<>संक्रान्तिदिवसे युगाद्यायां सुरेश्वरि! । मन्वन्तरासु सर्वासु
<>महापूजादिमे तथा । चतुर्थी पञ्चमी चैव चतुर्दश्यष्टमी
<>तथा । तिथयः शुभदाः प्रोक्ताः” इत्यादिवचनात् चतु-
<>र्दश्यष्टमीति शक्तिविषयम् चतुर्थीति गणेशविषयम्
<>तत्तत्कल्पोक्तत्वात् “निन्दितेष्वपि कालेषु दीक्षोक्ता ग्रहणे
<>शुभा । सूर्य्यग्रहणकालस्य समानो नास्ति भूतले ।
<>विशेषतो महादेवि! दीक्षाग्रहणकर्मणि । तत्र यद्यत्-
<>कृतं सर्वमनन्तफलदं भवेत् । रविसंक्रमणे चैव सूर्य्यस्य
<>ग्रहणे तथा । तत्र लग्नादिकं किञ्चिन्न विचार्य्यं
<>कथञ्चन । रविसंक्रमणे चैव नान्यदन्वेषितं भवेत् ।
<>न वारतिथिमासादिशोधनं सूर्य्यपर्वणि” । एवं चन्द्रग्रहणे-
[Page3603-b+ 38]
<>ऽपि तथा च रुद्रयामले “न कुर्य्याच्छाक्तिकी दीक्षामुप-
<>रक्ते विभावसौ । न कुर्य्याद्वैष्णवीं तान्तु यदि चन्द्र-
<>मसो ग्रहः” । एतच्च गोपालश्रीविद्येतरविषयम ।
<>“अन्येषु पुण्ययोगेषु ग्रहणे चन्द्रसूर्य्ययोरिति” गौतमी-
<>यात् । सूर्य्यग्रहणकाले तु नान्यदन्वेषितं भवेत्”
<>इति योगिनीहृदयाच्च । वस्तुतस्तु “श्रीपराकालीवी-
<>जानि लोपादौर्गश्च यो मनुः । सूर्य्यस्योपग्रहे लब्धे
<>नृणां शीघ्रफलप्रदः” उक्तवचनानुरोधात् पूर्ववचने
<>शक्तिमन्त्रपदं श्रीविद्याद्यतिरिक्तशक्तिमन्त्रपरमिति
<>साम्प्रदायिकाः । “अमावास्या सोमवारे भौमवारे चतु-
<>र्थिका । सप्तमी रविवारे च सूर्यग्रहशतैः समा । शिष्या-
<>नाहूय गुरुणा कृपया दीयते यदि । तदा लग्नादिकं
<>किञ्चिन्न विचार्यं कथञ्चन । तथा “सर्वे वारा ग्रहाः सर्वे
<>नक्षत्राणि च राशयः । यस्मिन्नहनि सन्तुष्टो गुरुः सर्वे
<>शुभावहाः” । योगिनीतन्त्रे “ग्रहणे च महातीर्थे
<>नास्ति कालस्य निर्णयः” । अथ वक्ष्यामि दीक्षायाः
<>स्थानं तन्त्रानुसारतः । गोशालायां गुरोर्गेहे देवागारे
<>च कानने । पुण्यक्षेत्रे तथोद्याने नदीतीरे च मन्त्र-
<>वित् । धात्रीविल्वसमीपे च पर्वताग्रगुहासु च । गङ्गाया
<>स्तु तटे वापि कोटिकोटिगुणं भवेत्” । दीक्षायां नि-
<>षिद्धदेशमाह “गयायां भास्करक्षेत्रे विरजे चन्द्रपर्वते ।
<>चण्डाले च मतङ्गे च तथा कन्याश्रमेषु च । न गृ-
<>ह्णीयात्ततो दीक्षां तीर्थेष्वेतेषु पार्वति!” । वाराहीतन्त्रे
<>“शुक्रोऽस्तो यदि वा वृद्धो गुर्वादित्यो भवेद्यदि । मेष-
<>वृश्चिकसिंहेषु तदा दोषो न विद्यते” । महाविद्यासु
<>सर्वासु कालादिविचारो नास्ति तदुक्तं मुण्डमालातन्त्रे
<>“कालादिशोधनं नास्ति न चामित्रादि दूषणम्” ।
<>५ कर्मणि च “विवाहदीक्षां निरवर्त्तयत् गुरुः” “विवाह-
<>दीक्षातिलकं चकार” रघुः नियमे “एताश्चान्याश्चरेदेव
<>दीक्षा विप्रो वने वसन्” मनुः ।
<LEND>
