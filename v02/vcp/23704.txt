<L>23704<pc>3371,a<k1>त्रिपुण्ड्र<k2>त्रिपुण्ड्र
त्रिपुण्ड्र¦ न० त्रयाणां पुण्ड्राणां इक्षुवदाकाराणां समाहारः ।
१ललाटस्थे तिर्य्यग् रेखात्रयात्मके, “वक्राः ललाटगा-
स्तिस्रो भस्मरेखास्त्रिपुण्ड्रकम्” इत्युक्ते तिलकभेदे “विना
भस्मत्रिपुण्ड्रेण विना रुद्राक्षमालया । पूजितोऽपि महा-
देवो न स्यात्तस्य फलप्रदः । तस्मान्मृदापि कर्तव्यं ललाटे-
ऽपि त्रिपुण्ड्रकम्” ति० त० ब्रह्माण्डपुराणम् । “ऊर्द्धपुण्ड्रं
मृदा कुर्य्यात् त्रिपुण्ड्रं भस्मना सदा । तिलकं वै द्विजः
कुर्य्यात् चन्दनेन यदृच्छया । ऊर्द्ध्वपुण्डं द्विजः कुर्य्यात्
क्षत्रियश्च त्रिपुण्ड्रकम् । अर्द्धचन्द्रञ्च वैश्यश्च वर्तुल
शूद्रयोनिजः” आ० त० । “शिवागमे द क्षितैस्तु धार्य्यं
तिर्य्यक् त्रिपुण्ड्रकम् । विष्ण्वागमे दीक्षितस्तु ऊर्द्ध्व-
पुण्ड्रं विधारयेत्” इति नागोजीभट्टधृतसूतसंहिता
“मृत्स्नया भस्मना वापि त्रिपुण्डं विन्दुसंयु-
तम् । ललाटे तिलकं कुर्याद्गायात्र्याबद्धकुन्तलः” इति
महानिर्वाणतन्त्रम् “येषां वपुर्मनुष्याणां त्रिपुण्ड्रेण
विना स्थितम् । श्मशानसदृशं तत् स्यान्न प्रेक्ष्यं पुण्य-
कृज्जनैरिति” देवीभाग० । अपि च तत्रैव नारदं प्रति
नारायणवाक्यम् “त्रिपुण्ड्रं ये विनिन्दन्ति निन्दन्ति
शिवमेव ते । धारयन्ति च ये भक्त्या धारयन्ति तमेव
ते । तिर्य्यग्रेखाः प्रदृश्यन्ते ललाटे सर्वदेहिनाम् ।
तथापि मानवा मूर्खा न कुर्वन्ति त्रिण्ड्रकमिति” ।
<LEND>
