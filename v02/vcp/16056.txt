<L>16056<pc>2382,a<k1>क्षुद्ररोग<k2>क्षुद्ररोग
क्षुद्ररोग¦ पु० कर्म० । सुश्रुतोक्ते चतुश्चत्वांरिंशत्स्वल्परोगभेदे यथा
“अथातः क्षुद्ररोगाणां निदानं व्याख्यास्यामः । समासेन
चतुश्चत्वारिंशत् क्षुद्ररोगा भवन्ति । तद्यथा अजग-
ल्लिका यवप्रख्याऽन्धालजी विवृता कच्छपिका वल्मीक
मिन्द्रवृद्धा पनसिका पाषाणगर्द्दभो जालगर्द्दभः कक्षा
विस्फोटकोऽग्निरोहिणी चिप्पं कुनखोऽनुशयी विदा-
रिका शर्कराऽर्बुदं पामा विचर्च्चिका रकसा पाददारिका
कदरमलसेन्द्रलुप्ते दारुणकोऽसंषिका पलितं मसूरिका
यौवनपिडका पद्मिनीकण्टको जतुमणिर्म्मशकश्चर्म्म
कीलस्तिलकालको न्यच्छं व्यङ्गः परिवर्त्तिकाऽवपाटिका
निरुद्धप्रकसो निरुद्धगुदोऽहिपूतनं वृषणकच्छूर्गुदभ्रंश-
श्चेति । स्मिग्धा सवर्णा ग्रथिता नीरुजा मुद्गसन्निभा ।
कफवातोत्थिता ज्ञेया बालानामजगल्लिका १ । यबाकारा
सुकठिना ग्रथिता मांससंभृता । पिडका श्लेष्मवाताभ्यां
यवप्रख्येति २ सोच्यते । वनामवक्त्रां पिडकामुन्नतां परिमण्ड-
लाम् अन्धालजी३ मल्पपूयां तां विद्यात् कफवातजाम् ।
विवृतास्यां महादाहां पक्वोडुम्बरसन्निभाम् । विवृता-
मिति४ तां विद्यात्पित्तोत्थां परिमण्डलाम् । ग्रन्थयः पञ्च
वा षडवा दारुणाः कच्छपोन्नताः । कफानिलाभ्यामुद्भूतां
[Page2382-b+ 38]
विद्यात्तां कच्छपी ५ मिति । पाणिपादतले सन्धौ ग्रीवाया-
मूर्द्धजत्रुणि । ग्रन्थिर्वल्मीकवद्यस्तु शनैः समुपचीयते ।
तोदल्लेदपरीदाहकण्डूमद्भिर्व्रणैर्वृतः । व्याधिर्वल्मीक ६
इत्येव कफपित्तानिलीद्भवः । पद्मपुष्करवन्मध्ये पिडकाभिः
समासिताम् । इन्द्रवृद्धान्तु ७ तां विद्याद्वात पत्तोत्थितां
भिषक् । कर्णोपरि समन्ताद्वा पृष्ठे वा पिडकोग्ररुक् ।
शालूकवत्पनसिकां ८ तां विद्यात् श्लेष्मवातजाम् । हनु-
सन्धौ समुद्भूतं शोफमल्परुजं स्थिरम् । पाषाणगर्द्दभं ९
विद्याद्बलासपवनात्मकम् । विसप्र्पवत्मर्प्पति यो दाह-
ज्वरकरस्तनुः । अपाकः श्वयथुः पित्तात्स ज्ञेयो जाल-
गर्दभः १० । वाहुपार्श्वांसकक्षासु कृष्णस्फोटां सवेदनाम् ।
पित्तप्रकोपात्सम्भूतां कक्षामिति ११ विनिर्दिशेत् । अग्निद-
ग्धनिभाः स्फोटाः सज्वरा रक्तपित्ततः । क्वचित्सर्वत्र वा
देहे स्मृता विस्फोटका१२ इति । कक्षाभागेषु ये स्फोटा
जायन्ते मांसदारणाः । अन्तर्दाहज्वरकरा दीप्तपावक-
सन्निभाः । सप्ताहाद्द्वादशाहाद्वा पक्षाद्वा घ्नन्ति मान-
वम् । तामग्निरोहिणीं १३ विद्यादसाध्यां सन्निपाततः ।
नखमांसमधिष्ठाय पित्तं वायुश्च वेदनाम् । करोति दाह-
पाकौ च तं व्याधिं चिप्प १४ मादिशेत् । तदेव क्षतरोगाख्यं
तथोपनखमित्यपि । अभिघातात्प्रदुष्टो यो नखी रूक्षोऽ-
सितः खरः । भवेत्तु कुनखं १५ विद्यात्कुलीनमिति संज्ञि-
तम् । गम्भीरामल्यसंरम्भां सवर्ण्णामुपरिस्थिताम् । कफा-
दन्तःप्रपाकान्तां विद्यादनुशयीं १६ भिषक् । विदारीकन्द-
वद्वृत्तां कक्षावङ्क्षणसन्धिषु । रक्तां विदारिकां १७ विद्यात्
सर्वजां सर्वलक्षणाम् । प्राप्य मांससिरास्नायुश्लेष्म
मेदस्तथाऽनिलः । ग्रन्थिं कुर्वन्ति भिन्नोऽसौ मधुसर्प्पि
र्व्वसानिभम् । स्रवत्यास्रावमत्यर्थं तत्र वृद्धिं गतोऽनिलः ।
मांसं विशोष्य ग्रथितां शर्करां जनयेत्पुनः । दुर्गन्धं
क्लिन्नमत्यर्थं नानावर्णं ततः सिराः । स्रवन्ति सहसा रक्तं
तद्विद्याच्छर्क्वरार्त्रुदम् १८ । पामाविचर्च्च्यौ १९ २० कुष्ठेषु
रकसा २१ च प्रकीर्त्तिता । परिक्रमणशीलस्य वायुरत्यर्थ-
रूक्षयोः । पादयोः कुरुते दारीं २२ सरुजां तलसंश्रिताम् ।
शर्करोन्मथिते पादे क्षते वा कण्टकादिभिः । मेदोरक्ता-
नुगैश्चैव दोषैर्वा जायते नृणाम् । स कीलः कठिनो
ग्रन्थिर्निम्नमध्योन्नतोऽपि वा । कोलमात्रः सरुक्स्रावो जा-
यते कदरस्तु २३ सः । क्लिन्नाङ्गुल्यन्तरौ पादौ कण्डूदाह-
रुगन्वितौ । दुष्टकर्द्दमसंस्पर्शादलसं २४ तं विनिर्दिशेत् ।
रोमकूपानगं पित्तं वातेन सह मूर्च्छितम् । प्रच्यावयति
[Page2383-a+ 38]
रोमाणि ततः श्लेष्मा सशोणितः । रुणद्धि रोमकूपांस्तु
ततोऽन्येषामसम्भवः । तदिन्द्रलुप्तं २५ खालित्यं रुज्येति
च विभाव्यते । दारुणा कण्डुरा रूक्षा केशभूमिः प्रजा-
यते । कफवातप्रकोपेण विद्याद्दारुणकन्तु २६ तम् । अरूंषि
बहुवक्त्राणि बहुक्लेदानि मूर्द्दनि । कफासृक्कृमिकोपेन
नृणां विद्यादरुंषिकाम् २७ । क्रोधशोकश्रमकृतः शरीरोष्मा
शिरोगतः । पित्तञ्च केशान् पचति पलितं २८ तेन जायते ।
दाहज्वररुजावन्तस्ताम्राः स्फोटाः सपीतकाः । गात्रेषु
वदवेचान्तर्व्विज्ञेयास्ता मसूरिकाः २९ । शाल्मलीकण्टक-
प्रख्याः कफमारुतशोणितैः । जायन्ते पिडका यूनां ३० वक्त्रे
या मुखदूषिकाः । कण्टकैराचितं वृत्तं कण्डु मत्पाण्डु-
मण्डलम् । पद्मिनीकण्टकप्रख्यैस्तदाख्यं ३१ कफवातजम् ।
नीरुजं सममुत्पन्नं मण्डलं कफरक्तजम् । सहजं रक्तमी-
षच्च श्लक्ष्णं जतुमणिं ३२ विदुः । अवेदनं स्थिरञ्चैव यस्य
गात्रेषु दृश्यते । माषवत्कृष्णमुत्पन्नमनिलान्मशकं ३३ दि-
णेत् । समुत्थानतिदानाभ्यां चर्मकील ३४ प्रकीर्त्तितम् ।
कृष्णानि तिलमात्राणि नीरुजानि समानि च । वात-
पित्तकफोद्रेकात्तान्विद्यात्तिलकालकान् ३६ । मण्ड्लं मह-
दल्पं वा श्यामं वा यदि वा सितम् । सहजं नीरुजं
गात्रे न्यच्छ३५ मित्यभिधीयते । क्रोधायासप्रकुपितो वायुः
पित्तेन संयुतः । सहसा मुखमागम्य मण्डलं विसृजे-
त्ततः । नीरुजं तनुकं श्यावं मुखे व्यङ्गं ३७ तमादिशेत् ।
मर्द्दनात्पीडनाच्चापि तथैवात्यभिघाततः । मेढ्रचर्म्म
यदा वायुर्भजते सर्वतश्चरः । तदा वातोपसृष्टन्तु चर्म्म
प्रतिनिवर्त्तते । मणेरधस्तात्कोशश्च ग्रन्थिरूपेण लम्बते ।
सवेदनः सदाहश्च पाकञ्च व्रजति क्वचित् । मारुताग-
न्तुसम्भूतां विद्यात्तां परिवर्त्तिकाम् ३८ । सकण्डूः
कठिना चैव सैव श्लेष्मसमुत्थिता । अल्पीयसीं यदा
हर्षाद्वालां गच्छेत्स्त्रियं नरः । हस्ताभिघातादथ वा
चर्म्मण्युद्वर्त्तिते बलात् । मर्द्दनात्पीडनाद्वापि शुक्रवे-
गधेवाततः । यस्यावपाट्यते चर्म्म तां विद्यादवपाटि-
काम् ३९ । वातोपसृष्टमेवन्तु चर्म्म संश्रयते मणिम् ।
मणिश्चर्म्मोपनद्धस्तु मूत्रस्रोतोरुणद्धि च । निरुद्धप्रकमे
तस्मिन्मन्दधारमवेदनम् । मूत्रं प्रवर्त्तते जन्तोर्म्मणिर्न्नच
विदीर्थते । निरुद्धप्रकसं ४० विद्यादरूढां चावपाटिकाम् ।
वेगसन्धारणाद्वायुर्विहतो गुटसाश्रितः । निरुणद्धि मह-
त्स्रोतः सूक्ष्मद्वारं करोति च । मार्गस्य सौक्ष्म्यात् कृच्छ्रेण
पुरीषं तस्य गच्छति । सन्निरुद्धगुदं ४१ व्याधिमेनं विद्यात्सु
[Page2383-b+ 38]
दुस्तरम् । शकृन्मूत्रसमायुक्तेऽधौतेऽपाने शिशोर्भवेत् ।
स्निन्नस्य स्नाप्यमानस्य कण्डूरक्तकफोद्भवा । कण्डूयनात्ततः
क्षिप्रं स्फोटास्राबश्च जायते । एकीभूतं व्रणेर्घोरं तं
विद्यादहिपूननम् ४२ । स्नानोत्सादनहीनस्य मलो वृषण-
संश्रितः । प्रक्लिद्यते यदा स्वेदात्स कण्डू जनयेत्तदा ।
तत्र कण्डूयनात् क्षिप्रं स्फोटास्रावश्च जायते । प्राहुर्वृ-
षणकच्छूं ४३ तां श्लेष्मरक्तप्रकोपजाम् । प्रवाहणातिसारा-
भ्यां निर्गच्छति गुदं वहिः । रूक्षदुर्बलदेहस्य तं
गुदभ्रंशमादिशेत् ।
<LEND>
