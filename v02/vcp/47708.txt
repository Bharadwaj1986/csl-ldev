<L>47708<pc>5391,b<k1>स्वेद<k2>स्वेद
स्वेद¦ पु० स्विद--भावे घञ् । १ पाकभेदे (सेका) २ घर्मे
गात्रादितो जलादेः निष्यन्दने । णिच् भावे अच् ।
[Page5392-a+ 38]
वर्मनिस्रावणे तत्प्रकारादिकं चरकेणाभिहितं यथा
“अतः स्वेदाः प्र क्ष्यन्ते यैर्यथावत् प्रयोजिताः । स्वेद-
साध्याः प्रशाम्यन्ति गदा वातकफात्मकाः । स्नेहपूर्वं
प्रयुक्तेन स्वेदेनावर्जितेऽनिले । पुरीषमूत्ररेतांसि न
सज्जन्ति कथञ्चन । शुष्काण्यपि हि काष्ठानि स्नेदं
स्वेदापपादनैः । गमयन्ति यथान्यायं किं पुनर्जीवतो
मरान् । रोगर्त्तुव्याधितापेक्षोनात्युष्णोऽतिमृदुर्न च ।
द्रव्यवान् कल्पितो देशे स्वेदः कार्य्यकरो मतः । व्याधौ
शीते शरीरे च महान् स्वेदो महाबले । दुर्बले दुर्बलः
स्वेदो मध्यमे मध्यमो हितः । वातश्लेष्मणि वाते वा
कफे वा स्वेष्ट इष्यते । स्निग्धरूक्षस्तथा स्निग्धोऽरूक्षश्चा
प्यपकल्पितः । आमाशयगते वाते कफे पक्वाशयाश्रिते ।
रूक्षपूर्वो हितः स्वेदः स्नेहपूर्वस्तथैव च । वृषणौ
हृदयं दृष्टी स्वेदयेन् मृदुनैव वा । मध्यमं वङ्क्षणौ
शेषमङ्गावयवमिष्टतः । सुशुद्धैर्नक्तकैः पिण्ड्या गोधूमाना-
मथापि वा । पद्मोत्पलपलाशैर्वा स्वेद्यः संवृत्य चक्षुषी ।
मुक्तावलीभिः शीताभिः शीतलैर्भाजनैरपि । जलार्द्रै-
र्जलजैर्हस्तैः स्विद्यतो हृदयं स्पृशेत् । शीतशूलव्युप-
रमे स्तम्भगौरवनिग्रहे । सञ्जाते मार्दवे स्वेदे स्वेदनाद्
विरतिर्मता । पित्तप्रकोपो मूर्च्छा च शरीरसदनं तृषा ।
दाहः स्वेदाङ्गदौर्बल्यमतिस्निग्धस्य लक्षणम् । उक्त
स्तस्याश्रितीये यो ग्रैष्मिकः सर्वशो विधिः । सोऽति-
सिन्नस्य कर्त्तव्यो मधुरः स्निग्धशीतलः । कषायमद्य-
नित्यानां गर्भिण्या रक्तपित्तिमाम् । पित्तिनां साति-
साराणां रूक्षाणां मधुमेहिनाम् । विदग्धभ्रष्टनाडीनां
विषमद्यविकारिणाम् । श्रान्तानां नष्टसंज्ञानां स्थूलानां
पित्तमेहिनाम् । तृष्यतां क्षिधितानाञ्च क्रुद्धानां शोच-
तामपि । कःमल्युदरिणाञ्चैव क्षतानामाढ्यरोगिणाम् ।
दुबेलातिविशुष्काणामुपक्षीणौजसां तथा । मिषक् तै-
मिरिकाणाञ्च न स्वेदमवतारयेत् । प्रतिश्याये च कासे
च हिक्काश्वासेष्वलाघवे । कर्णमण्यां शिरः शूले स्वरभेदे
गलग्रहे । अर्दितैकाङ्गनर्पाङ्गपक्षाघाते विनामके । को-
ष्ठानाहविबन्धेषु शुक्राघाते विजम्भके । पार्श्वपृष्ठकटी-
कुक्षिसंग्रहे गृध्रसीपु च । मत्रकृच्छ्रे महत्त्वे च मुष्क-
यारङ्गमर्दके । पादोरुजानुजङ्घार्त्तिसग्रहे श्वयथावपि ।
स्वल्लीषामेषु शीते च वेपथौ वातकण्टके । सङ्कोदायाम
शूलेषु स्तम्भगौरवसुप्तिषु । मर्वाङ्गेषु विकारेषु स्वेदनं
हितमुच्यते । तिलमाषकुलत्थाम्लवृततैलामिषौदनैः ।
[Page5392-b+ 38]
पायसैः कृशरैर्मांसैः पिण्डस्वेदं प्रयोजयेत् । गोखरोष्ट्र-
वराहाश्वशकृद्भिः सतुषैर्यवैः । सिकतापांशुपाषाणकरी-
षायसपूटकैः । श्लैष्मिकान् स्वेदयेत् पूर्वैर्वातिकान् समु-
पाचरेत् । द्रव्याण्येतानि शस्यन्ते यथास्वं प्रस्तरेष्वपि ।
भूगृहेषु च जेन्ताकेषूष्णगर्भगृहेषु च । विधूमाङ्गारतप्ते-
ष्वभ्यक्तः स्विद्यति ना सुखम् । ग्राम्यानूपोदकं मांसं
पयोवस्तशिरस्तथा । वराहमध्यपित्तासृकस्नेहवत्तिल-
तण्डुलान् । इत्येतानि समुत्क्वाथ्य नाडीस्वेदं प्रयो-
जयेत् । देशकालबिभागज्ञो युक्त्यपेक्षा भिषक्तमः ।
वारणाघृतकैरण्डशिग्रुमूलकसर्षपैः । वासावंशकरञ्जाकं-
पत्रैरश्मन्तकस्य च । शोभाञ्जनकशेरीयमालतीसुरसा-
र्जकैः । पत्रैरुत्क्वाथ्य सलिलं नाडीस्वेदं प्रयोजयेत् ।
भूतीकपञ्चमूलाभ्यां सुरया दधिलस्तुना । पत्रैरम्लैश्च
सस्नेहैर्नाडीस्वेदं प्रयोजयेत् । अतएव च निर्य्यूहाः
प्रयोज्या जालकोष्टके । स्वेदनार्थं घृतक्षीरतैलकोष्टांश्च
कारयेत् । गोचूमशकलैश्चूर्णैर्यवानामम्लसंयुतैः । सस्नेह-
किण्वलवणैरुपनाहः प्रशस्यते । गन्धैः सुरायाः किट्टेन
जीवन्त्या शतपुष्पवा । उमया कुष्ठतैलाम्यां युक्तया
चोपनाहयेत् । चर्मभिश्चोपनद्धव्यः सलोमभिरपुतिभिः ।
उष्णवीर्य्यैरलाभे तु कौशेयाविकशास्टकैः । रात्रौ बद्धं
दिवा मुञ्चेत् मुञ्चेद्रात्रौ दिवाकृतम् । विदाहपरिहारार्थं
स्यात् प्रकर्षस्तु शीतले । सङ्करः १ प्रस्तरो २ नाडी ३ परि-
षेको ४ ऽवगाहनम् ५ । जेन्ताको ६ ऽश्यथघनः ७ कर्षूः ८ कु-
टी ९ भूः १० कुम्भिकैव ११ च । कूपो २१ दालाक १३ इत्येते
स्वेदयन्ति त्रयोदश । तान् यथावत् प्रवक्ष्यामि सर्वा-
नेवानुपूर्वशः” इति । तत्र वस्त्रान्तरितैरवस्त्रान्त-
रितैर्वा पिण्डैर्यथोक्तैरुपस्वेदनं सङ्करस्वेद १ इति वि-
द्यात् । शूकशमीधान्यपुलाकानां वेशवारायसकृशरोत्-
कारिकादीनां वा प्रस्तरे कौशेयाविकोत्तरप्रच्छदे पञ्चा-
ङ्गुलोरुवकार्कपत्रप्रच्छेदे वा स्वभ्यक्त्रसर्वगात्रस्य शया-
नस्योपरि स्वेदनं प्रस्तरस्वेद २ इति विद्यात् । स्वेद-
नद्रव्याणां पुनर्मूलफलपत्रभङ्गादीनां मृगशकुनपि शित-
शिरस्पदादीनामुष्णस्वभावानां वा यथार्हमम्ललवण-
स्नेहोपसंहितानां मूत्रक्षीरादीनां वा कुम्भ्यां वाष्पम-
नुद्वमन्त्यामुत्क्वथितानां नाड्या शरेषीकावंशदलकरञ्जार्क-
पत्रान्यतमकृतया गजाग्रहस्तसंस्थानया व्यामदोर्घया
व्यामार्द्धदीर्घया वा व्यामचतुर्भागाष्टभागमूलाग्रपरिणाह-
स्रोतसा सर्वतो वातहरपत्रसंवृतच्छिद्रया द्विस्त्रिर्या विना-
[Page5393-a+ 38]
मितया वातहरसिद्धस्नेहाभ्यक्तगात्रो वाष्पवपहरेत् ।
वाष्पो ह्यनूर्द्धगामी विहतचण्डवेगस्त्वचमविदहन् सुस्थं
स्वेदयतीति नाडीस्वेदः ३ । वातिकोत्तरवातिकानां पुनर्मू
षादीनामुत्क्वाथैः सुखोष्णैः कुम्भीर्वाधुलिकाः प्रनाडीर्वा-
पूरयित्वा यथार्हसिद्धस्नेहाभ्यक्तगात्रं वस्त्रावच्छन्नं परि-
षेचयेदिति परिषेकः ४ । वातहरोत्क्वाथक्षीरतेलघृतपिशि-
तरसोष्णसलिलकोष्ठकावगाहस्तु यथोक्त एवावगाहः” ५ ।
“अथ जेन्ताकं चिकीर्षुर्भूमिं परोक्षत इत्यादि” ।
(जेन्ताकशब्दे ३१४४ पृ० अस्य लक्षणाद्युक्तप्रायम् ६ ।)
“शयानस्य प्रमाणेन घनामश्ममयीं शिलाम् । ताप
यित्वामारुतघ्नैर्दारुभि सम्प्रदीपितैः । व्यपोज्झ्य सर्वा-
नङ्गारान् प्रोक्ष्य चैवोष्णवारिणा । तां शिलामथ
कुर्वीत कौषेयाविकसंस्तराम् । तस्यां स्वभ्यक्तसर्वाङ्ग
शयानः स्विद्यते सुखम् । रौरवाजिनकौषेयप्रावा-
राद्यैः सुसंवृतः । इत्युक्तोऽश्मथनस्वेदः ७ । कर्षू-
स्वेदः प्रबक्ष्यते । स्वानयेच्छयनस्याधः कर्षूं स्थान-
विभागवित् । दीप्तैरधूमैरङ्गारैस्तां कर्षूं पूरयेत् ततः ।
तस्यामुपरि शय्यायां स्वप्रन् स्विद्यति ना सुखम् ८ । अन-
त्युत्सेधविस्तारां वृत्ताकारामलोचनाम् । घनभित्तिं
कुटीं कृत्वा कुष्ठाद्यैः सम्प्रप्रलेपयेत् । कुटीमध्ये भिषक्
शय्यां स्वास्तीर्णाञ्चोपकल्पयेत् । प्रावाराजिनकौषेयकुत्थ-
कम्बलगोलकैः । हसन्तिकाभिरङ्गारपूर्णाभिस्ताञ्च सर्वशः ।
परिवार्य्यान्तरारोहेदभ्यक्तः स्विद्यते सुखम् ९ । य एवा-
श्मघ० स्वे दबिधिर्भूमौ स एव तु । प्रशस्तायां निवाताया
समायामुपदिश्यते १० । कुम्भीं वातहरक्वाथपूर्णां भूमौ
निखातयेत् । अर्द्धभागं रिभा गं वा शयनं तत्र चोपरि ।
स्थापयेदासनं वापि नातिसान्द्रपरिच्छदम् । अथ कुम्भ्य
सुसन्तप्तान् प्रक्षिपेदयसोगुडान् । पाषाणान् वोष्मणा
तेन तत्स्थः स्विद्यति ना सुखम् ११ । सुसंवृताङ्गः स्वभ्यङ्गः
स्नेहैरनिलनाशनैः । कूपं शयनविस्तारं द्विगुणञ्चापि
वेधतः । देशे निवाते शस्ते च कुर्य्यादन्तः सुमाजितम् ।
हस्त्यश्वगोखरोष्ट्राणां करोषैर्दग्धपूरिते । स्ववच्छन्नः सुसं-
स्तीर्णेऽभ्यक्तः स्विद्यति ना सुखम् १२ । वीथीकान्तु करो-
षाणां यथोक्तानां प्रदीपयेत् । शयनान्तः प्रमाणेन शय्या-
मुपरि तत्र च । सुदग्धायां विधूमायां यथीक्तामुपकल्प-
येत् । स्ववच्छन्नः स्वपंस्तत्राभ्यक्तः स्विद्यति ना सुखम् ।
दोलाकस्वेद १३ इत्येष सुखः प्रोक्तो सहर्षिणेति” । इति
त्रयादशविधः स्वेदोऽग्निगुणसंश्रयः । व्यायाम उष्णसदनं
[Page5393-b+ 38]
गुरुपावरणं क्षुधा । बहुपानं भयक्रोधावुपनाहाहवा-
तपाः । स्वेदयन्ति दशैतानि नरमग्निगुणादृते । इत्युक्तो
द्विविधः स्वेदः संयुक्तोऽग्निगुणैर्न च । एकाङ्गसर्वाङ्गगतः
स्निग्धो रूक्षस्तथैव च । इत्येतत् त्रिविधं द्वन्द्वं स्वेद-
मुद्दिश्य कीर्त्तितम् । स्निग्धः स्वेदैरुपक्रम्यः स्विन्नः
पथ्याशनो भनेत् । तदहः स्विन्नगात्रस्तु व्यायामं वर्ज-
येन्नरः” इति । तत्र श्लोकाः “स्वेदा यथा कार्य्यकरो-
हितो येभ्यश्च यद्विधः । यत्र देशे यथायोग्या देशो रक्ष्यश्च
यो यथा । स्विन्नातिस्विन्नरूपाणि तथातिस्विन्नभेषजम ।
अस्वेद्याः स्वेदयोग्याश्च स्वेदद्रव्याणि कल्पना । त्रयोदश-
विधः स्वेदो विना दशविधोऽग्निना । सग्रहेण च षट्स्वेदाः
स्वेदाध्याये निदर्शिताः । स्वेदाधिकारे यद्वाच्यमुक्तमेतन्म-
हर्षिणा । शिष्यैस्तु प्रतिपत्तव्यसपदेष्टा पुनर्वसुरि त” ।
<LEND>
