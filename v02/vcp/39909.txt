<L>39909<pc>4818,a<k1>लक्षण<k2>लक्षण
लक्षण¦ न० लक्ष्यतेऽनेन लक्ष--करणे ल्युट १ इतरभेदानु-
मापके चिह्ने “ऋषयाऽपि पदार्थानां नान्त यान्ति पृ-
थकत्वतः । लक्षणेन तु सिद्धानामन्तं यान्ति विपश्चितः” ।
यथा पृथिव्या गन्धो लक्षणं स हि पृथिवीं परस्मात्
भिन्नतया अनुमापयति । तच्च द्विविधम् “स्वरूप तटस्थं
द्विधा लक्षणं स्यात् स्वरूपे प्रविष्टं स्वरूपाद्विभिन्नम्” इ-
त्युक्तेः स्वरूपलक्षणं तटस्थलक्षणं च यथा आकाशो
विलम् सच्चिदानन्दो ब्रह्मेति स्वरूपलक्षणम् । काकवत्
गृहम् जगज्जन्मादिकर्तृ ब्रह्मेति तटस्थलक्षणम् । २ स्वरूपे
यथा घटलक्षणं वस्तु ३ नाम्नि व्यवहारोपयोगिनि ४ चिह्ने
च मेदि० । कर्त्तरि ल्युट् ५ स्वरूपप्रतिप दके “नोदनालक्ष-
णार्थो धर्मः” इति जैमिनिसूत्रम् नोदना विधिवाक्यमेव
लक्षणं स्वरूपज्ञापिका यस्य तादृशोऽर्थः धर्म इति
तदर्थः । ६ शब्दसाधुताप्रतिपादके व्याकरणादिसूत्रे च
न० “लक्षणं त्वनभिज्ञानाम्” अमरः । कर्मणि ल्युट् ।
७ प्रतिपाद्ये यथा “इत्थं द्वादशलक्षण्येति” माधवीयन्याय
मासा द्वादशानां लक्षणानां प्रतिपाद्यविषयाणां समा-
हारः इति तदर्थः । लक्ष युच् । शब्दनिष्ठे वाच्यार्थ-
[Page4818-b+ 38]
संव र्थिबोधकतारूपे “मुख्यार्थबाधे तद्योगे ययाव्योऽर्थः
प्रतीयते । रूढेः प्रथोजनाद्वापि लक्षणा शक्तिरर्पिते-
त्युक्ते ८ वृत्तिभेद स्त्री । यथा गङ्गायां घोषः प्रतिबसती-
त्यादौ गङ्गाशब्दस्य जलप्रवाहरूपे स्वार्थेऽन्वयासम्भवात
तत्सम्बद्धतीरादिबोधकता । ९ लक्ष्मणे रामानुजे पु०
१० सारसपक्षिणि पुंस्त्री० तत् स्त्रियां राजनि० स्त्री टाप् ।
लक्षणाभेदादिकं शब्दशक्तिप्रकाशिकायामुक्तं यथा
“जहत्स्वार्थाजहत्स्वार्थानिरूढाधुनिकादिकाः । लक्षणा
विविधास्ताभिर्लक्षकं स्यादनेकधा” । काचिल्लक्षणा शक्या-
वृत्तिरूपेण बोधकतया जहत्स्वार्थेत्युच्यते यथा तीर-
त्वादिना शङ्गादिपदस्य । काचिच्छक्यलक्ष्योभयवृत्तिना
शक्यवृत्तिनैव वा रूपेणानुभावकत्वादजहत्स्वार्था यथा
दूव्यत्वादिना नीलघटत्वादिना च घटपदस्य । काचि-
ल्लक्ष्यतावच्छेदकीभूततत्तद्रूपेण पूर्वपूर्वप्रत्यायकत्वात्
निरूढा यथा आरुण्यादिप्रकारण तदाश्रयद्रव्यानुभाव-
कत्वादरुणादिपदस्य । काचिच्च पूर्वपूर्वं ताद्रूप्येणा-
प्रत्यायकत्वादाधुनिकी यथा घटत्वादिना पटादिपदस्य ।
आदिना शक्यसदृशत्वप्रकारेण बोधकतया गौण्युप-
गृह्यते यथा अग्निर्माणवक इत्यादावग्निसदृशत्वादिना
अग्न्यादिपदस्य । तदेवं विवधलक्षणावत्त्वाल्लक्षकं ना-
मापि जहत्स्वार्थादिभेदादनेकविधमित्यर्थः । स्वादेतत्
यदि तीरादिलक्षकतया गङ्गादिपदस्य ज्ञानं तीरा-
द्यनुभवे भवेद्धेतुर्भवेदप्युक्तक्रमेण लक्षकानां विभामः
नत्वेतदस्ति तीराद्यन्वयबोधं प्रति तीरादिशक्तत्वेनैव पद-
ज्ञानस्य लाघवेन हेतुतया लक्षकाणामननुभावकत्वात्
गुरूणामग्नौ शैत्य स्पृशेदित्यादौ शक्येन दहनादिनेव
गङ्गायां घोष इत्यादौ लक्षितेन तीरादिना सार्द्धमगृ-
हीतासंसर्गकस्यैव सप्तम्यर्थाधेयत्वादेरन्वयबोधप्रविष्टत्वा-
दिति चेन्न प्रकृत्यर्थावच्छिन्नस्यैव प्रत्ययार्थस्य धर्म्यन्तरेऽ-
न्वयबुद्धेर्व्युत्पन्नतया तीराद्यविशेषितस्य सुबर्थाधेय-
त्वादेर्घोषादावन्वयबोधायोगात् । न च शक्तस्यैव पदस्य
स्वसाकाङ्क्षपदान्तरोपस्थाप्यार्थान्वितस्वार्थधर्मिकान्वयबोधं
प्रति हेतुत्वादन्वयबुद्धौ लक्ष्यार्थस्याप्रवेशः, कुन्ताः प्रति-
शन्तीत्यादौ लक्ष्यस्य कुन्तधरादेरन्वयविशेष्यत्वानुपपत्तेः
कुमतिः पशुरित्यादौ शक्यलक्ष्यार्थयोरन्वयबोधस्याप्यानुभवि
कावाच्च । तस्माच्छक्तेरिव भक्तेरपि ज्ञानमनुभावकं भव
त्येव कार्य्यातावच्छेदकस्य सङ्कोचाच्च न व्यभिचारः”
सा च बहुधा विस्तरस्तु सा० द० २ प० दृश्यः ।
<LEND>
