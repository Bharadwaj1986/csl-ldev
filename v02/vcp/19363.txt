<L>19363<pc>2893,b<k1>चन्द्रोदय<k2>चन्द्रोदय
चन्द्रोदय¦ पु० चन्द्रस्योदयः । विधोः प्राथमिकदर्शनयोग्य-
स्थानेषु १ प्रकाशे दिनेषु तिथिखण्डभेदस्थित्या तन्निरूपणं
हरिभक्तिविलासे १६ वि० यथा
“प्रतिपद्यापराह्णिकत्रिमुहूर्त्तव्यापिन्यां द्वितीयायां चन्द्र
दर्शनं सम्भाव्यते । तदुक्तमग्न्याधानविषये वृद्ध-
शातातपेन । “द्बितीया त्रिमुहूर्त्ता चेत् प्रतिपद्यापरा-
ह्णिकी । अग्न्याधानं चतुर्दश्यां परतः सोमदर्शनादिति
अपराह्णश्च पञ्चधा विभक्तस्याह्नश्चतुर्थोभागः । ततश्च
यत्र प्रतिपदि अपराह्णे त्रिमुहूर्त्तव्यापिनी द्वितीया तत्र
चन्द्रदर्शनसम्भावनमिति”
सुखबोधोक्ते २ औषधभेदे तत्पाकप्रकारो यथा सुखबोधे
“पलं मृदुस्वर्णदलं रसेन्द्रं पलाष्टकं षोडश गन्धकस्य ।
शोणैः सुकार्पासभवैः प्रसूनैः सर्वं विमर्द्याथ कुमारि-
काद्भिः । तत्काचकुम्भे निहितं सुगाढे मृत्कर्पटै
स्तद्दिवसत्रयञ्च । पचेत् क्रमाग्नौ सिकताख्ययन्त्रे त
तोरजः पल्लवरागरम्यम् । निगृह्य चैतस्य पलं पलानि
चत्वारि कर्पूररजस्तथैव । जातीफलं सोषष्णमिन्दु
पुष्पं कस्मूरिकाया इह शाण एकः । चन्द्रोदयोऽयं
कथितस्तु माषो भुक्तोऽहिवल्लीदलमध्यवर्त्ती । मदोन्म-
दानां प्रमदाशतानां गर्वाधिकत्वं श्लथयत्यकाण्डे ।
घृतं घनीभूतमतीव दुग्धं मृदूनि मांसानि समस्तकानि ।
माषान्नपिष्टानि भवन्ति पथ्यान्यानन्ददायीन्यपराणि
चात्र । वलीपलितनाशनस्तनुभृतां वयःस्तम्भनः समस्त-
[Page2894-a+ 38]
गदखण्डनः प्रचुररोगपञ्चाननः । गृहेषु रसराडयं
भवति यस्य चन्द्रोदयः सपञ्चशरदर्पितो मृगदृशां भवे-
द्दुर्लभः” । ३ चक्रदत्तोक्ते वर्त्तिभेदे स्त्री तत्प्रकारो यथा
“हरीतकी वचाकुष्ठं पिप्पली मरिचानि च । बिभीत-
कस्य मज्जा च शङ्खनाभिर्मनःशिला । सर्वमेतत् समं
कृत्वा छागीक्षीरेण पेषयेत् । नाशयेत्तिमिरं कण्डूं
पटलान्यर्बुदानि च । अधिकानि च मांसानि यश्च
रात्रौ न पश्यति । अपि द्विवार्षिकं पुष्पं माषेणैकेण
साधयेत् । वर्त्तिश्चन्द्रोदया नाम नृणां दृष्टिप्रसादनी” ।
<LEND>
