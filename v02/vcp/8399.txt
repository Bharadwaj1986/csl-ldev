<L>8399<pc>0985,a<k1>इल्वल<k2>इल्वल
इल्वल¦ पु० इल + स्वप्ने वलच्--नि० गुणाभावः । १ मत्स्यभेदे
<>२ असुरभेदे च मेदि० स च सिंहिकापुत्रभेदः “सिंहिकाया
<>यथोत्पन्ना विप्रचित्तेः सुतास्तथा । दैत्यदानवसंयोगा-
<>ज्जातास्तीव्रपराक्रमाः । सैहिकेया इति ख्यातास्त्रयो-
<>दश महावलाः । व्यंशः शल्यश्च बलिनौ नभश्चैव महाबलः ।
<>वातापिर्नमुचिश्चैव इल्वलः सुसृमस्तथा । आञ्जिकोनरक-
<>श्चैव (कालनेमि) कालनाभस्तथैव च । राहुर्ज्येष्ठस्तु तेषां
<>वै सूर्य्यचन्द्रप्रमर्द्दनः” हरि० ३ अ० । तच्चरितं यथा
<P>“इल्वलो नाम दैतेय आसीत् कौरवनन्दन! ।
<>मणिमत्यां पुरि पुरा वातापिस्तस्य चानुजः । स ब्राह्मणं
<>तपोयुक्तमुवाच दितिनन्दनः । पुत्रं मे भगवानेकमिन्द्रतुल्यं
<>प्रयच्छतु । तस्नै स ब्राह्मणो नादात् पुत्रं वामवसन्नि-
<>भम् । चुक्रोध सोऽसुरस्तस्य ब्राह्मणस्य ततो भृशम् ।
<>तदाप्रभृति राजेन्द्र! इल्वलो ब्रह्महाऽसुरः । मन्युमान्
<>भ्रातरं छागं मायावी ह्यकरोत्ततः । मेषरूपी च वा-
<>तापिः कामरूपोऽभवत् क्षणात् । संस्कृत्य च भोजयति
<>ततो विप्रं जिघांसति । स चाह्वयति यं वाचा गतं वैव-
<>स्वतक्षयम् । स पुनर्देहमास्थाय जीवन् स्म प्रत्यदृश्यत ।
<>ततो वातापिमसुरं छागं कृत्वा सुसंस्कृतम् । तं ब्राह्मणं
[Page0985-b+ 38]
<>भोजयित्वा पुनरेव समाह्वयत् । तामिल्वलेन महता
<>खरेण वाचमीरिताम् । श्रुत्वाऽतिमायो बलवान् क्षिप्रं
<>ब्राह्मणकण्टकः । तस्य पार्श्वं विनिर्भिद्य ब्राह्मणस्य महा-
<>सुरः । वातापिः प्रहसन्राजन्निश्चक्राम विनाशयन् । एवं
<>स ब्राह्मणान्राजन्! भोजयित्वा पुनः पुनः । हिसयामास
<>दैतेय इल्वलो दुष्टचेतनः” भा० व० ९६ अ० ।
<>३ मृगशिरोनक्षत्रशिरःस्थासु पञ्चसु तारासु स्त्रीब० व० ।
<>तत्र इन्वका इति पाठान्तरम । इन्वन्ति प्रीणयन्ति इवि-
<>प्रीणने क्वुन् इदित्त्वात् नुम् क्षिपकादि० न अत इत्त्वम्
<>इति भानुदीक्षितः । तेन इल्वका इति लकारमध्यपाठ-
<>कल्पनं प्रामादिकमेव ।
<LEND>
