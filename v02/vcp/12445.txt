<L>12445<pc>1773,b<k1>कर्ष<k2>कर्ष
कर्ष¦ पुंन० कृष--अच् कर्मणि घञ् वा । “दशार्द्धगुञ्जं प्रवदन्ति
माषं माषाह्वयैः षोडशभिश्च कर्षम्” लीला० उक्ते
अशीतिरत्तिकापरिमाणे षोडशमाषके मानभेदे २ तन्मिते
सुवर्णे च । ३ विभीतकवृक्षे पु० शब्दरत्ना० । भ्वा० कृष--भावे
घञ् । ४ आकर्षणे । तुदा० कष--भावे घञ् । ५ विलेस्वने च ।
अत्र प्रसङ्गात् पौराणिकस्मार्त्तकर्मोचित स्मृत्यादिपरिभा-
षितवैद्यक परिभाषितमानभेदौच्यते । तत्र पौराणिकाटिमा
[Page1774-a+ 38]
नमाह हेमा० दा० ख० मनुः “लोकसव्यवहारार्थं याः संज्ञाः
प्रथिता भुवि । ताम्ररूप्यसुवर्ण्णानां ताः प्रवक्ष्याम्यशेषतः ।
जालान्तरगते भानौ यत् सुक्ष्मं दृश्यते रजः । प्रथमं तत्
प्रमाणानां त्रसरेणुं प्रचक्षते । त्रसरेण्वष्टकं ज्ञेया
लिक्षैका परमा यतः । ता राजसर्षपस्तिस्रस्ते त्रयो-
गौरसर्षपः । सर्षपाः षट् यवोमध्यस्त्रियवश्चैव
कृष्णलः । पञ्च कृष्णलको माषस्ते सुवर्णस्तु षोडश ।
पलं सुवर्णाश्चत्वारः पलानि धरणं दश । द्वे कृष्णले सम-
धृते विज्ञेयोरूप्यमाषकः । ते षोडश स्याद्धरणं पुराण-
श्चैव राजतः । कार्षापणस्तु विज्ञेयस्ताम्रिकः कार्षिकः
पणः । धरणानि दश ज्ञेयं शतमानस्तुराजतः । चतुःसौ-
वर्णिको निष्कोविस्तं तु तत्प्रमाणकम्” याज्ञवल्क्यः “जाल-
सूर्य्यमरीचिस्थं त्रसरेणू रजः स्मृतम् । तेऽष्टौ लिक्षा
तु तास्तिम्रो राजसर्षप उच्यते । गौरस्तु ते त्रयः षट्
ते यवोज्ञेयस्तु ते त्रयः । कृष्णलः, पञ्च ते माषस्ते सुवर्ण्णस्तु
षोडश । पलं सुवर्ण्णाश्चत्वारः पञ्च वापि प्रकीर्त्तितम् ।
द्वे कृष्णले रूप्यमाषो धरणं षोडशैव ते । शाणमानन्तु
दशभिर्द्धरणैः पलमेव च । निष्कः सुवर्णाश्चत्वारः कार्षि-
कस्ताम्रिकः मणः” आह विष्णुः” “जालस्थार्कमरीचिगतं
रजस्त्रसरेणुसंज्ञं, तदष्टकं लिक्षा, तत्त्रयं राज-
सर्षपः, तत्त्रयं गौरसर्षपः, ते षट्यवः, तत्त्रयं कृष्णलः,
तत्पञ्चकं माषः, तद्द्वादशकमक्षार्द्धं स चतुर्माषकं
सुवर्ण्णः, तच्चतुःसौवर्ण्णिकोनिष्कः । द्वे कृष्णले रूप्य-
माषकः ते षोडश धरणम्” “ताम्रिकः कार्षापणः पण”
कात्यायनः “माषो विंशतिभागश्च ज्ञेयः कार्षापणस्य तु ।
काकिनी तु चतुर्भागो माषस्य परिकीर्त्तिता । पञ्चनद्याः
प्रदेशे तु संज्ञेयं व्यावहारिकी । कार्षापणप्रमाणं तु तत्
निबद्धमिहैव यत् । ते द्वादश सुवर्णस्तु दीनारस्तु
त्रिकः स्मृतः” नारदः “कार्षापणो दक्षिणस्यां दिशि रौप्यः
प्रवर्त्तते । पणो निबद्धः पूर्व्वस्यां षोडशैव पणाः पलम् ।
अगस्तिरपि “यवः स्यात् सर्षपैः षडिभर्गुञ्जा चैका
त्रिभिर्यवैः । गुञ्जाभिः पञ्चभिश्चैको माषकः परिकीर्त्तितः ।
भवेत् षोडशभिर्माषैः सुवर्णस्तैः पुनः स्मृतः । चतुर्भिः
पलमेकन्तु दश ते घरणं विदुः” । “अष्टभिर्भवति व्यक्तै
स्तण्डुलः गौरसर्षपैः । स वैणवयवः प्रोक्तो गोधूमं
चापरे जगुः” । विष्णुगुप्तः “पञ्चगुञ्जोभवेन्माषः शण-
स्तेश्च चतुर्गुणैः । कलञ्जं धरणं प्राहुर्भणिमानविशा-
रदाः । मज्जाटिकाकलञ्जस्तु तौल्ये गुञ्जाद्वयं विदुः ।
[Page1774-b+ 38]
सज्जाटिका विंशतिस्तु धरणं तद्विदां मतम् । स्थूलमध्याति-
सूक्ष्माणां सुसूक्ष्माणामपि स्मृतम्” । “दीनारोरोपकैरष्टा-
र्विंशत्या परिकीर्त्तितः । सुवर्णसप्ततितमोभागोरोपक
इष्यते” प्रकान्तरेणाप्याह सुक्षेत्रे यथावन्मध्यपाककाले
निष्पन्नधान्ययवादश सुवर्ण्णमाषः पञ्च वा गुञ्जाः सुव-
र्णमाषकः ते षोडश सुवर्ण्णः एवं प्रमाणसिद्धस्य
द्वितीया संज्ञा कर्ष इति चतुष्कर्षं पलं पलानां शतेन
तुला विंशतितौलिको भारः अस्यैव भारस्य उदतौलिक
इति द्वितीया संज्ञा” दानखाण्डे हेमाद्रिः । एतेषा
मानभेदः शक्तितारतम्यापेक्षया ग्राह्यतावेदनार्थः ।
वैद्यकपरिभाषितमानं भावप्र० ।
“न मानेन विना युक्तिर्द्रव्याणां जायते क्वचित् ।
अतः प्रयोगकार्यार्थं मानमत्रोच्यते मया । चर-
कस्य मतं वैद्यैराद्यैर्यस्मान्मतं ततः । विहाय सर्व-
मानानि मागधं मानमुच्यते । त्रसरेणुर्बुधैः प्रोक्त-
स्त्रिंशता परमाणुभिः । त्रसरेणुस्तु पर्य्यायनाम्ना
वंशी निगद्यते । जालान्तरगतैः सूर्य्यकरैर्वंशी विलो-
क्यते । षड्वंशीभिर्मरीचिः स्यात्ताभिः षड्भिश्च
राजिका । तिसृभीराजिकाभिश्च सर्षपः प्रोच्यते
बुधैः । यवोऽष्टसर्षपैः प्रोक्तो गुञ्जा स्यात्तच्चतुष्टयम् ।
षड्भिस्तु रत्तिकाभिः स्यान्माषको हेममानके । माषै-
श्चतुर्भिः शाणः स्याद्धरणः स निगद्यते । टङ्कः स एव
कथितस्तद्द्वयं कोल उच्यते । क्षुद्रको वटकश्चैवं
द्रङ्क्षणः स निगद्यते । कोलद्वयन्तु कर्षः स्यात्
स प्रोक्तः पाणिमानिका । अक्षः पिचुः पाणितलं
किञ्चित्पाणिश्च तिन्दुकम् । विडालपदकं चैव तथा
षोडशिका मता । करमध्यो हंसपदं सुवर्णं कवलग्रहः ।
उदुम्बरञ्च पर्य्यायैः कर्षमेव निगद्यते । स्यात्कर्षा-
भ्यामर्द्धपलं शुक्तिरष्टमिका तथा । शुक्तिभ्याञ्च पलं
ज्ञेयं मुष्टिराम्रञ्चतुर्थिका । प्रकुञ्चः षोडशी विल्वं
पलमेवात्र कीर्त्त्यते । पलाभ्यां प्रसृतिर्ज्ञेया प्रसृतञ्च
निगद्यते । प्रसृतिभ्यामञ्जलिः स्यात्कुडवोऽर्द्धशरावकः ।
अष्टमानञ्च स ज्ञेयः कुडवाभ्याञ्च मानिका । शरा-
वोऽष्टपलं तद्वज्ज्ञेयमत्र विचक्षणैः । शरावाभ्यां
भवेत् प्रस्थः चतुःप्रस्थैस्तथाढकः । भाजनं कांस्य-
पात्रं च चतुःषष्टिपलश्च सः । चतुर्भिराढकैर्द्रोणः
कलशोनल्वणोऽर्मणः । उन्मानश्च घटोराशिद्रोणपर्यायसं
ज्ञितः । दोणाभ्यां सूर्यकुम्भौ च चतुःषष्टिशरावकः
[Page1775-a+ 38]
शूर्पाभ्याञ्च भवेद्द्रोणी वाही गोणी च सा स्मृता ।
द्रोणीचतुष्टयं खारी कथिता सूक्ष्मबुद्धिभिः ।
चतुःसहस्रपलिका षण्णवत्यधिका च सा । पलानां
द्विसहस्रञ्च भार एकः प्रकीर्त्तितः । तुला पलशतं
ज्ञेयं सर्वत्रैवैष निश्चयः । माषटङ्काक्षविल्वानि कुड-
वप्रस्थमाढकम् । राशिर्गोणी खारिकेति यथोत्तरचतु-
र्गुणम् । मागधपरिभाषायां षड्रत्तिको माषश्चतुविं-
शतिरत्तिकष्टङ्कः षण्णवतिरत्तिकः कर्षः । अयञ्चरक-
सम्मतः । सुश्रुतमते पञ्चरत्तिकोमाषो विंशतिरत्ति-
कष्टङ्कोऽशीतिरत्तिकः कर्षः । अयमेव कालिङ्गपरिमा-
षायामपि यतस्तत्राष्टरत्तिकोमाषो द्वात्रिशद्रत्तिकष्टङ्कः
सार्द्धटङ्कद्वयमितः कर्षः । गुञ्जादिमानमारभ्य यावत्
स्यात्कुडवस्थितिः । द्रवार्द्रशुष्कद्रव्याणां तावन्मानं
समं मतम् । प्रस्थादिमानमारभ्य द्विगुणं तद्द्रवा-
र्द्रयोः । मानन्तथा तुलायास्तु द्विगुणं न क्वचित्
स्मृतम् । मृद्वृक्षवेणुलोहादेर्भाण्डं यच्चतुरङ्गुलम् ।
विस्तीर्णञ्च तथोच्चञ्च तन्मानं कुडवं वदेत् । इति
मागधमानम् । कालिङ्गमानम् “यतो मन्दाग्नयो ह्रस्वा
हीनसत्वा नराः कलौ । अतस्तु मात्रा तद्योग्या
प्रोच्यते सुज्ञसम्मता । यवो द्वादशभिर्गौरषर्षपैः
प्रोच्यते बुधैः । यवद्वयेन गुञ्जा स्यात् त्रिगुञ्जो वल्ल
उच्यते । माषो गुञ्जाभिरष्टाभिः सप्तभिर्वा मवेत्
क्वचित् । चतुर्भिर्माषकैः शाणः स निष्कष्टङ्क एव
च । गद्याणो माषकैः षड्भिःकर्षः स्याद्दशमाषिकः ।
चतुः कर्षैः पलं प्रोक्तं दशशाणमितं बुधैः । चतुः
पलैश्च कुडवप्रस्थाद्याः पूर्ववन्मताः । स्थितिर्नास्त्येव
मात्रायाः कालमग्निं वयोबलम् । प्रकृतिं दोषदेशौ
च दृष्ट्वा मात्रां प्रकल्पयेत् । नाल्पं हन्त्यौषधं व्याधिं
यथाम्भोऽल्पं महानलम् । अतिमात्रं च दोषाय शस्यो
यस्थे बहूदकम्” ।
कर्षं नित्यमर्हति ठञ् । कार्षिक कर्षपरिमाणार्हे
“कार्षिकस्ताम्रिकः पणः इत्यमरः” । नित्यकर्षणार्हे क्षेत्र-
भेदे च घञन्तकर्षस्य “कर्षान्ततो घञोऽन्त उदात्तः”
पा० अन्तोदात्तता अत्र कर्षेतिशपा निर्द्देशात्तुदा-
देराद्युदात्ततेति सि० कौ० ।
<LEND>
