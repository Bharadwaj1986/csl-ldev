<L>15226<pc>2268,a<k1>कोश<k2>कोश(ष)
कोश(ष)¦ पुंन० अद्धच्चादि कुश्(ष)--आधारादौ घञ्
[Page2268-b+ 38]
कर्त्तरि अच् वा । १ अण्डे शब्दर० । कृताकृतयोः
२ हेमरूप्ययोः अमरः । ३ कुट्मले मुकुले ४ खङ्गपिधाने ।
(खाप) ५ समूहे ६ दिव्यभेदे अमरः । मूर्द्धन्यमध्यस्तु
अभिधानरूपे ७ शब्दपर्य्यायज्ञापकग्रन्थे मेदि० ८ धना-
द्यागारे ९ पानपात्रे चषके १० शिम्बायां हेमच० ।
षनसादिमध्यस्थे (कोया) ख्याते ११ पदार्थे धर० ।
शब्दान्तरपूर्व्वस्तु गोलकाकारे १२ पदार्थे यथा “नेत्र-
कोषः” क्षीरस्वामी । तत्र खङ्गपिधाने “वैयाघ्रकोषे
निहितो हेमचित्रत्सरुर्म्महान्” । “पृथुलश्चित्रकोशश्च”
तस्य हेममये कोषे सुतप्ते षावकप्रभे” भा० वि० ४२ अ० ।
बहुशः प्रयोगः । धनागारे “निःशेषविश्राणितकोषजातम्”
मुकुले “मामक्षिणोद् यत्र विभिन्नकोशैः” “भिन्नाद्रिगैरिक-
तटा इव दन्तकोशाः” रघुः १३ त्वगाद्यावरणे कोषवदाव-
रकत्वात् “शरीरकोशाद्यत्तस्याः पार्वत्यानिःसृताम्बिका ।
कौशिकीति समाख्याता ततोलोकेषु गीयते” देवीमा० ।
१४ पिधानमात्रे “सुजातयोः पङ्कजकोशयोः श्रियम्” रघु ।
“कोशमङ्गुष्ठाङ्गुलिपर्वसु विदध्यात्” सुश्रु० “योवा अयं
द्वीपः कुवलयकमलकोषाभ्यन्तरकोशः:” भाग० ५ । १६ । ६ ।
कोश(ष)पानदिव्यञ्च वीरमि० दर्शितोयथा “अथ
कोश(ष)विधिः । तत्र “अतः पं प्रवक्ष्यामि कोश(ष)स्य
विधिमुत्तमम् । शास्त्रविद्भिर्यथा प्रोक्तं सर्वकाला-
विरोधिनम् । पुर्वाह्णे सोपवासस्य स्नातस्यार्द्रपटस्य
च । सशङ्कस्याऽव्यसनिनः कोशपानं विधीयते । इच्छतः
श्रद्दधानस्य देवव्राह्मणसन्निधाविति” । सशङ्कस्य असत्येन
दिव्यकरणेऽनिष्टशङ्कायुक्तस्य कोशपानम् । उग्रदेवता-
स्नानोदकषानं देवतास्नानोदकञ्च प्रसृतित्रर्य ग्राह्यमित्याह
चिष्णुः “उग्रान् देवान् समभ्यर्च्य तत्स्नानोदकात्प्रसृ-
तित्रयं पिबेदिदम्मया न कृतमिति व्याहरन् देवतामिमुखः”
इति । याशवक्ल्योऽपि “देवानुग्रान् समभ्यर्च्य तत्स्ना-
नोदकमाहरेत् । संश्राव्य पाययेत्तस्माज्जलात्तु प्रसृतित्रय-
मिति” । उग्रान्देवान्दुर्गादित्यादीन् । तेषामन्यतमं देवं
प्राड्विवाकः सोपवासो गन्धपुष्पादिभिः सम्प्रूज्य स्नापयि-
त्वा तत्स्नानोदकं दिव्यदेशन्नयेदित्यर्थः । नीत्वा च तत्र
निधाय धर्मावाहनादि शोध्यशिरसि पत्रारोपणार्न्तं सर्व-
दिव्यसाधारणविधिं विधाय देवतायतनसमीपे मण्डलञ्च
विधाय तत्र शोध्यं प्राङमुखं स्थापयित्वा तमसत्येनैतद्दि-
व्यकरणेऽनिष्टं संश्राव्य जलविधानोक्तेन “तोय! त्वंप्राणिनां
प्राणः” इत्यादिना मन्त्रेणाभिमन्त्र्य पूर्वनिहितोदवात् प्र
[Page2269-a+ 38]
सृतित्रयं पाययेत् । शोध्यश्च जलविधानोक्तेन “सत्यानृत-
विभागस्य” इत्यादिना मन्त्रेणाभिमन्त्र्य पिवेत् । तथा च
नारदः “तमाहूयाभिशस्तन्तु मण्डलाभ्यन्तरे स्थितम् । आ-
दित्याभिमुखं कृत्वा पाययेत् प्रसृतित्रयमिति” । पिताम-
होऽपि “प्राङ्मुखं कारिणं कृत्वा पाययेत् प्रसृतित्रयम् ।
पूर्व्वोक्तेन विधानेन स्नानमात्रोचितं शुचिमिति” । का-
रिणं दिव्यकारिणं शोध्यमिति यावत् । पूर्व्वोक्तेन लक-
लदिव्यसाधारणतया प्रागुक्तेनेत्यर्थः । नारदोऽपि “अर्च-
यित्वा तु तं देवं प्रक्षाल्य सलिलेन तु । एनश्च श्रावयि-
त्वा तु पाययेत् प्रसृतित्रयमिति” । एनः पापम् । तच्च तत्-
प्रलापाभिधानमुखेन तेनैव दर्शितम् । “स्वेच्छया यः पिबेत्को-
शन्न क्वचिद्दूषितो नरः । न संवदेन्नरो लोभात् क्षवी भ-
वति दुर्मतिः । जानानः कामकारेण कोशम्पोत्वा विसंव-
देत् । दरिद्रो व्याधितो मूर्खः सप्तजन्मनि जायते” इति ।
सशिरस्केऽभियोगे अभियोक्तुः श्राव्यमनिष्टमप्याह सए-
ब “बलात्कोर्श हि यो दत्त्वा हितमिच्छेत चात्मनः ।
स विनाशो भवेत्तस्य तच्च कार्य्यंन सिह्यतीति” । एवं यस्य
कस्यचिदुग्रदेवस्य स्नानोदकमाहृथ कोशानुष्ठाने प्राप्ने नि-
यमार्थमाह पितामहः “भक्तो यो यस्य देवस्य पाययेत्त-
स्य तज्जलम् । समभावे तु देवानामादित्यस्य तु पाय-
येत् । दुर्गायाः पाययेच्चौरान् ये च शस्त्रोपजीविनः ।
भास्करस्य तु यतोयं ब्राह्मणं तन्न पाययेदिति” । उग्रदे-
वतायुधानि स्नापयित्वा तदुदकं स्वल्पेऽपराधे षाययेत् ।
तथा च कात्यायनः “स्वल्पेऽपराधे देवानां पाययि-
स्वाऽऽयुधीदकम् । पाय्योविकारे चाशुद्धो नियम्यः शुचिर-
न्यथेति । पाय्यः पाययितत्यः । नियम्यो दण्ड्यः । आ-
युधग्रहणं ताम्रादिनिर्मितादित्यमण्डलस्याप्युपलक्षणम्
अतएव वृहस्पतिः “यद्भक्तः सोऽभियुक्तः स्यात्तदेवायुधम-
ण्डलम् । प्रक्षाल्य पाययेत्तस्माज्जलात्तु प्रसृतित्रयमिति”
अत्र विशेषमाह पितामहः “दुर्गायाः पाययेच्छूलमा-
दिव्यस्य तु मण्डलम् । अन्येषागपि देवानां स्नापयेदा-
युधानि त्विति” । कृतकोशपानस्य किं तत्कालमेव शुद्धि-
र्नेत्याह कात्यायनः “अथ दैवविसंवादस्तिसप्ताहात्तु
दापयेत् । अभियुक्तं प्रयत्नेन तमर्थं दण्डमेवचेति” । दैव-
विसंवादः दैविकव्याध्युद्भवः । दैविकव्याध्यादीनपि स
एव दर्शयति “ज्वरातिसारविस्फोटाः शूलास्थिपरिपी-
डनम् । नेत्ररुग्भालरोगश्च तथोन्मादः प्रजायते । सि-
रोरुभुजभङ्गश्च दैविका व्याधयोनृणामिति” । शुद्धिकाला-
[Page2269-b+ 38]
वधिं विष्णुरप्याह “यस्य पश्येद्द्विसप्ताहात् त्रिसप्ताहा-
दयापि वा । रोगोऽग्निर्ज्ञातिमरणं राजदण्डमयापि वा ।
तमशुद्धं विजानीयात् तथा शुद्धं विवर्द्धयेत् । दिव्ये च
शुद्धं पुरुषं सत्कुर्य्याद्धार्मिको नृपः” इति । पितामहोऽ-
पि “त्रिरात्रात्सप्तरात्राद्वा द्विसप्ताहादथापि वा । वैकृतं
यस्य दृश्येत पापकृत्स तु मानवः । तस्यैकस्य न सर्व्वस्य
जनस्य यदि तद्भवेत् । रोगोऽग्निर्ज्ञातिमरणं सैव तस्य
विभावनेति” । तदोगवैकृतं कृतकोशपानस्यैकस्य यदि भ-
वेत् तदैव स पापकृदिति न, किन्तु तदीयसर्व्वस्य जनस्य
मध्येऽपि यदि कस्यचिद्भवेत् तदापीत्यर्थः । अतएव वृ
हस्पतिः “सप्ताहाद्वा द्विसप्ताहाद्यस्यार्त्तिर्न प्रजायते
पुत्रदारधनानाञ्च स शुद्धः स्यान्न संशयः” इति । याज्ञव-
ल्क्योऽपि “अर्वाक्चतुर्दशादङ्गो यस्य नो राजदैविकम् ।
व्यसनञ्जायते घोरं स शुद्धः स्यान्न संशयः” इति । एतेषाञ्च
त्रिरात्रादीनां पक्षाणाम् अभियीगाल्पत्वमहत्त्वाभ्यां व्य-
वस्था ज्ञातव्या । अवधेरूर्द्धन्तु रोगाद्युद्भवेऽपि न परा-
जयः तथा च नारदः “ऊर्द्ध्वं यस्य द्विसप्ताहाद्वैकृतन्तु
महद्भवेत् । नाभियोज्यस्तु विदुपा कृतकालव्यतिक्रमादि-
ति” । अत्र द्विसप्ताह इत्यवत्बिकालमात्रोपलक्षणम् कृत-
कालव्यतिक्रमहेतोरभिधानात् । तेनैकविंशतिरात्रस्याव-
धिकालत्वाश्रयणे चतुर्दशरात्रादूर्द्धमपि वैकृतोत्पत्तौ प-
राजयः एवं त्रिरात्रसप्तरात्रात् प्रागपि वैकृतोत्पत्तौ-
पराजय इति सिद्धम्
१५ कोषवदारकेषु वेदान्त प्रसिद्धेषु अन्नमयादिषु पञ्चसु पदार्थे-
वु अन्नमय प्राणमयः मनोमयः विज्ञानमयः आनन्दमयः
इत्येते पञ्च पदार्था अनात्मकाः तेषाप्तात्मतोविवेकार्थं वेदा-
न्तिभिः कल्पिताः । तत्र पञ्चकोषविवृतिः विवेकचूडामणौ
“देहोऽयमन्नमवनोऽन्नमयस्तु कोषश्चान्नेन जीवति वि-
नश्यति तद्विहीनः । त्वक्चर्म्ममांसरुधिरास्थिपुरीषराशि
र्नायं स्वयं भवितुमर्हति नित्यशुद्धः । पूर्व्वं जनेरपि
मृतेरधुनायमस्ति जातक्षणः क्षणगुणीऽनियतस्वभावः ।
नैकोजडश्च घटवत्परिदृश्यमानः स्वात्मा कथं भवति भाव-
विकारवेत्ता । पाणिपादादिमान् देहो नात्मा व्यङ्ग्योऽपि
जीवनात् । तत्तच्छक्तेरनाशाच्च न नियम्योनियामकः ।
देहतद्धर्म्मतत्कर्म्मतदवस्थादिसाक्षिणः । स्वतएव स्वतः
सिद्धं तद्वैलक्षण्यमात्मनः । शल्यराशिर्मांसलिप्तो मल-
पूर्णोऽतिकश्मलः । कथं भवेदयं वेत्ता स्वयमेतद्विलक्षणः ।
त्वङ्मांसमेदोऽस्थिपुरीषराशावहंमतिं मूढजनः करोति ।
[Page2270-a+ 38]
विलक्षणं वेत्ति विचारशीली निजस्वरूपं परमार्थ-
भूतम् । देहोऽहमित्येव जडस्य बुद्धिर्देहे च जीवा-
ऽविदुषस्त्वहंधीः । विवेकविज्ञानवतोमहात्मनो व्रह्माह-
मित्येव मतिः सदात्मनि । अत्रात्मबुद्धिं त्यज मूढवुद्धे!
त्वङ्मासमेदोस्थिपुरीषराशौ । सर्व्वात्मनि ब्रह्मणि नि-
र्विकल्पे कुरुष्व शान्तिं परमां भजस्व । देहेन्द्रियादा-
वसति भ्रमोदितां विद्वानहन्तां न जहाति यावत् । ता-
वन्न तस्यास्ति विमुक्तिवार्त्ताप्यस्त्येष वेदान्तनयान्तदर्शः ।
छायाशरीरे प्रतिविम्बगात्रे यत् स्वप्नदेहे हृदि कल्पिता-
ङ्गे । यथात्मबुद्धिस्तव नास्ति काचित् जीवच्छरीरे च त
थैव मास्तु । देहात्मवीरेव नृणामसद्धियां जन्मादिदुःख-
प्रभवस्य वीजम् । यतस्ततस्त्वं जहि तां प्रयत्नात् त्यक्ते
तु चित्ते न पुनर्भवाशा । कर्म्मेन्द्रियैः पञ्चभिरन्वितोऽयं
प्राणो भवेत् प्राणमयस्तु कोषः । येनात्मवानन्नमयोऽन्न
पूर्णात् प्रवर्त्त तेऽसौ सकलक्रियासु । नैवात्मापि प्राण-
मयो वायुविकारो गन्ता गन्ता वायुवदन्तर्व्धहिरेषः ।
यस्मात् किञ्चित् क्वापि न वेत्तीष्टमनिष्टं स्वं वान्यं वा
किञ्चन नित्यं परतन्त्रः । ज्ञानेन्द्रियाणि च मनश्च
मनोमयः स्यात् कोषोममाहमिति वस्तुविकल्पहेतुः ।
संज्ञादिभेदकलनाकलितो बलीयांस्तत्पूर्व्वकोषमभिपूर्य्यं
विजृम्भते यः । पञ्चेन्द्रियैः पञ्चभिरेव होतृभिः प्रचीय-
मानोविषयाज्यधारया । जाज्वल्यमानो बहुवासनेन्धनैर्म-
नोमयाग्निर्दहति प्रपञ्चम् । न ह्यस्त्यविद्या मनसोऽतिरिक्ता
मनोह्यविद्या भवबन्धहेतुः । तस्मिन् विनष्टे सकलं
विनष्टं विजृम्भितेऽस्मित् सकलं विजृम्भते । स्वप्नेऽर्थशू-
न्ये सृजति स्वशक्त्या भोक्त्रादि विश्वं मनएव सर्व्वम् ।
तथैव जाग्रत्यपि नो विशेषस्तत्सर्व्वमेत्न्मनसो विजृम्भ-
णम् । सुषुप्तिकाले मनसि प्रलीने नैवास्ति किञ्चित्
सकलप्रसिद्धेः । अतो मनःकल्पितएव पुंसः संसार
एतस्य न वस्तुतोऽस्ति । वायुना चीयते मेघः पुनस्ते-
वैव लीयते । मनसा कल्प्यते बन्धोमोक्षस्तेनैव कल्प्यते ।
देहादिसर्व्वविषये परिकलप्य रागं बध्नाति तेन पुरुषं
पशुवद्गुणेन । वैरस्यमत्र विषवत् सुविधाय पश्चादेनं विमो-
चयति तन्मन एव बन्धात् । तस्मान्मन कारणमस्य
जन्तोर्बन्धस्य मोक्षस्य च वा विधाने । बन्धस्य हेतुर्मलिनं
रजोगुणैर्मोक्षस्य शुद्धं विरजस्तमस्कम् । विवेकवैराग्य-
गुणातिरेकाच्छुद्धत्वमासाद्य मनोविमुक्त्यै । भवत्यतो-
वुद्धिमतो मुमुक्षोस्ताभ्यां दृढाभ्यां भवितव्यमग्रे । मनो
[Page2270-b+ 38]
नाम महाव्याघ्रो विषयारण्यभूमिषु । चरत्यत्र न
गच्छन्तु साधवो ये मुसुक्षवः । मनः प्रसूते विषयानशेषान्
स्थूलात्मना सूक्ष्मतया च भोक्तुः । शरीरवर्णाश्रमजा-
तिभेदान् गुणक्रियाहेतुफलानि नित्यम् । असङ्गचिद्रू-
पममुं विमोह्य देहेन्द्रियप्राणगुणैर्निबध्य । अहंममेति
भ्रमयत्यजस्रं मनः स्वकृत्येषु फलोपभुक्तिषु । अध्या-
सदोषात् पुरुषस्य संसृतिरध्यासबन्धस्त्वमुनैव कल्पितः ।
रजस्तमोदोषवतोऽविवेकिनो जन्मादिदुःखस्य निदानमे-
तत् । अतः प्राहुर्भनोऽविद्यां पण्डितास्तत्त्वदर्शिनः ।
येनैव भ्राम्यते विश्वं वायुनेवाब्भ्रमण्डलम् । तन्मनः
शोधनं कार्य्यं प्रयत्नेन मुमुक्षुणा । विशुद्धे सति चैतस्मिन्
मुक्तिः करफलायते । मोक्षैकसक्त्या विषयेषु रागं
निर्मूल्य संन्यस्य च सर्वकर्म्म । सच्छ्रद्धया यः श्रवणा-
दिनिष्ठो रजःस्वभावं स धुनोति बुद्धेः । मनोमयो
नापि भवेत् परात्मा ह्याद्यन्तवत्त्वात् परिणामिभावात् ।
दुःखात्मकत्वाद्विषयत्वहेतोर्द्रष्टा हि दृश्यात्मतया न दृष्टः ।
बुद्धिवुद्धीन्द्रियैः सार्द्धं सवृत्तिः कर्त्तृलक्षणः । विज्ञान-
मयकोषः स्यात् पुंसः संसारकारणम् । अनुव्रजेच्चित्प्रति-
विम्बशक्तिर्विज्ञानसंज्ञः प्रकृतेर्विकारः । ज्ञानक्रियावान-
हमित्यजस्रं देहेन्द्रियादिष्वभिमन्यते भृशम् । अनादि-
कालोऽयमहंस्वभावो जीवः समस्तव्यवहारवोढा ।
करोति कर्म्माण्यथ पूर्ववासनः पुण्यान्यपुण्यानि च तत्फ-
लानि । भुङ्क्ते विचित्रास्कपि योनिषु व्रजन्नायाति
निर्यात्यध ऊर्द्ध्वमेषः । अस्यैव विज्ञानमयस्य जाग्रत्स्व-
प्नाद्यवस्थासुखदुःखभोगाः । देहादिनिष्ठाश्रमधर्म्मकर्म्म
गुणाभिमानः सततं ममेति । विज्ञानकोषोऽथमतिप्रकाशः
प्रकृष्टसान्निध्यवशात् परात्मनः । अतोभवत्येव उपाधिरस्य
यदात्मधीः संसरति भ्रमान्न । योऽयं विज्ञानमयः
प्राणेषु हृदि स्फुरत्ययं ज्योतिः । कूटस्थः सन्नात्मा
कर्त्ता भोक्ता भवत्युपाधिस्थः । स्वयं परिच्छेदमुपेत्य
बुद्धेस्तादात्म्यदोषेण परं मृषात्मनः । सर्व्वात्मकः
सन्नपि वीक्षते स्वयं स्वतः पृथक्त्वेन मृदोघटानिव ।
उपाधिसम्बन्धवशात् परात्मा ह्युपाधिधर्म्माननुयाति
तद्गुणः । अयोविकारानविकारिबह्निवत् सटैकरूपोऽपि
परः स्वभावात् । शिष्य उवाच । भ्रमेणाप्यन्यथा वाऽस्तु
जीवभावः परात्मनः । तदुपाधेरनादित्वान्नानादेर्नाशै-
ष्यते । अतोऽस्य जीवभावेऽपि नित्या भवति संसृतिः ॥
न निवर्त्तेत, तन्मोक्षः कथं? भे श्रीगुरो! वद ॥
[Page2271-a+ 38]
श्रीगुरुरुवाच । सम्यक् पृष्टं त्वया विद्वत्! सावधानेन
तत् शृणु । प्रामाणिकी म भवति भ्रान्त्या मोहितक-
ल्पना । भ्रान्तिंविना त्वसङ्गस्य निष्क्रि यस्य निराकृतेः ।
न वटेतार्थसम्बन्धो नभसो नीलतादिवत् । स्वस्य द्रष्टु-
र्निर्गुणस्याक्रियस्य प्रत्यगबोधानन्दरूपस्य बुद्धेः । भ्रान्त्या
प्राप्तो जीवमावो न सत्यो मोहापाये नास्त्यवस्तु
स्वभावः । यावद्भ्रान्तिस्तावदेवास्य सत्ता मिथ्याज्ञानो-
ज्जृम्मितस्य प्रमादात् । रज्ज्वां सर्पोभ्रान्तिकालीनएव
भ्रान्तेर्नाशे नैव सर्पोऽपि तद्वत् । अनादित्वमविद्यायाः
कार्य्यस्यापि तथेष्यते । उपन्नायान्तु विद्यायामाविद्यिक-
मनाद्यपि । प्रबोधे स्वप्नवत् सर्व्वं सहमूलं विनश्यति ।
अनाद्यपीदं नो नित्यं प्रामभाव इव स्फुटम् । अना-
देरपि विध्वंसः प्रागभावस्य वीक्षितः । यद्बुद्ध्युपाधि-
सन्बन्धात् परिकल्पितमात्मनि । जीवत्वं न ततोऽन्यस्तत्-
स्वरूपेण विलक्षणः । सम्बन्धः स्वात्मनो बुद्ध्या
मिय्याज्ञानपुरःसरः । विनिवृत्तिर्भवेत्तस्य संम्यग्ज्ञानेन
नान्यथा । ब्रह्मात्मैकत्वविज्ञानं सम्यक् ज्ञानं श्रुतेर्म्मतम् ।
तदात्मानामनोः सम्यग्विवेकेनैव सिध्यति । ततोविवेकः
कर्त्तव्यः प्रत्यगात्मसदात्मनोः । जलं पङ्कवदत्यन्तं पङ्का-
पाये जलं स्फुटम् । यथा भाति, तथात्मापि दोषाभावे
स्फुटप्रभः । असन्निवृत्तौ तु सदात्मना स्फुटं प्रतीतिरेतस्य
भवेत् प्रतीचः । ततो निरासः करणीय एव सदात्मनः
साध्वहमादिवस्तुनः । अतीनायं परात्मा स्याद्विज्ञान-
मयशब्दभाक् । विकारित्वाज्जडत्वाच्च परिच्छिन्नत्व-
हेतुतः । दृश्यत्वात् व्यभिचारित्वात् नानित्योनित्य इष्यते” ।
आनन्दमयकोषस्तु आनन्दमयकोषशब्दे ७२६ पृ० उक्तः
धननिचयात्मककोषस्य राज्याङ्गतामाह “स्वाम्यमात्यौ
पुरं राष्ट्रं कोषदण्डौ सुहृत्तथा । सप्त प्रकृतयोह्येताः
सप्ताङ्गं राज्यमुच्यते । सप्तानां प्रकृतीनां तु राज्यस्यासां
यथाक्रमम् । पूर्व्वं पूर्व्वं गुरुतरं जानीयाद्व्यसनं महत्” मनुः
“स्वामी राजा अमात्योमन्त्र्यादिः । पुरं राज्ञः कृतदुर्ग-
निवासनगरं, राष्ट्रं देशः, कोषोवित्तनिचयः, दण्डो हस्त्य-
श्वरथपादातं, मित्रं त्रिविधं सप्तमाध्यायोक्तमित्येते
सप्त प्रकृतयोऽङ्गानि सप्ताङ्गमिदं राज्यमित्युच्यते ।
ततः किमतआह सप्तानामिति । आसां राज्यस्य
प्रकृतीनां सप्तानां क्रमिकोक्तानामुत्तरस्याविनाशमपेक्ष्य
पूर्व्वस्वाविनाशरूपं व्यसनं गरीयोजानीयात् । तथाहि
मित्रव्यसनात् स्वबलव्यसनं गरीयः सम्पन्नबलस्यैव मित्रा-
[Page2271-b+ 38]
नुग्रहे सामर्थ्यात् । एवं वलात् कोषोगरीयान् कोषनाशे
बलस्यापि नाशात् । कोषाद्राष्ट्रं गरीयः राष्ट्रनाशे कुतः
कोषोत्पत्तिः । एवं राष्ट्राद्दुर्गं गरीयः दुर्गादेव
यवसेन्धनादिसम्पन्नाद्राज्यरक्षासिद्वेः । दुर्गादमात्यो
गरीयान् प्रधानामात्यनाशे सर्वाङ्गवैकल्यात् । अमात्या-
दपि आत्मा सर्वस्यात्मार्थत्वात्” कुल्लू०
कोषसञ्चयस्यावश्यकता युक्तिकल्पतरौ दर्शिता यथा
“कोषो महीपतेर्जीवो न तु प्राणाःकथञ्चन । द्रव्यं हि
देहो भूपस्य न शरीरभिति स्थितिः । धर्म्महेतोः
सुखार्थाय भृत्यानां भरणाय च । आपदर्थञ्च संरक्ष्यः
कोषः कोषवता सदा । धनात् कुलं प्रभवति धनाद्धर्म्मः
प्रवर्त्तते । नाधनस्य भवेद्धर्म्मः कामश्चैव कथञ्चन ।
अधर्म्मान्निधनं कुर्य्यातद्धनं गृह्यते परैः । स्वयं पापस्य
पात्र स्यात्सिंहो हस्तिबधादिव । तादात्मिको मूलहरः
कदर्य्यस्त्रिबिधो ऽर्जकः । उत्पन्नार्थव्ययकरो यो मवि-
ष्यद्धनाशया । स तादात्मिक आख्यातः कल्याणी तस्य ना-
यतिः । यः पित्राव्यर्ज्जितं वित्तमन्यायेन तु भक्षयेत् ।
स मूलहर आख्यातस्तदुदर्को ऽपि चाशुभः । स कदर्य्यस्तु
भृत्यात्मपीडनैरर्थसञ्चयी । तद्वनं राजदायादतस्कराणां
निधिर्भवेत् । भिक्षा च राजकोषश्च स्तोकस्तोवेन वर्द्धते ।
अञ्जनञ्च धनञ्चैव स्तोकस्तोकेन हीयते । कोषस्य साध-
नोपायो मुख्यं राष्ट्रमिति स्मृतम् । भूगुणैर्वर्द्धते राष्ट्रं
तद्वृद्धिर्नृपवृत्तता । राज्ञोपायेन संरक्ष्या ग्रामे ग्रामे कृषी-
वलाः । तेभ्यः कृषिस्ततश्चार्था अर्थेभ्यः सर्वसम्पदः ।
शरीरकर्षणात् प्राणाः क्षीयन्ते प्राणिनां यथा । तथा
वर्षेषु वर्षेषु कर्षणात् भूगुणक्षयः । एकस्यां गुणहीनायां
कृषिमन्यत्र कारयेत्” ।
तत्सञ्चयोपायाश्च भा० शा० ८८ अ० दर्शिताः यथा
“यदा राजासमर्थोऽपि कोषार्थे स्यान्महामते! ।” इत्यादि
युधिष्ठिरप्रश्ने भीष्मोक्तिः “यथादेशं यथाकालं यथा-
बुद्धि यथाबलम् अनुशिष्यात् प्रजा राजा धर्म्मार्थी
तद्धिते रतः । यथा तासाञ्च मन्येत श्रेय आत्मन एव च ।
तथा कर्म्माणि सर्व्वाणि राजा राष्ट्रेषु वर्त्तयेत्” इत्यु-
पक्रमे “मदुदोहमित्याद्युक्तं” तच्च करशब्दे १६८७ पृ०
दर्शितम् । तत्र ९० अ० इत्युक्तिः प्रामादिकी ८८ अ०
इत्येव साधु । ततः परं कियदन्तरे
“प्रयोगं कारयेयुस्तान् यथा बलिकरांस्तथा । कृषिगोरक्ष-
बाणिज्यं यच्चान्यत् किञ्चिदीदृशम् । पुरुषैः कारयेत्
[Page2272-a+ 38]
कर्म्म बहुभिः कर्म्मभेदतः । नरश्चेत् कृषिगोरक्षाबा-
णिज्यञ्चाप्यनुष्ठितौ । संशयं लभते किञ्चित्तेन राजा
विगर्ह्यते । धनिनः पूजयेन्नित्यं पानाच्छादनभोजनैः ।
बक्तव्याश्चानुगृह्णीध्वं प्रजाः सह मयेति वै । अङ्गमेत-
न्महद्राज्ये धनिनो नाम भारत! । ककुदं सर्वभूतानां
धनस्थो नात्र संशयः । प्राज्ञः शूरो धनस्थश्च स्वामी
धाम्मि क एव च । तपस्वी सत्यवादी च बुद्धिमांश्चापि
रक्षति । तस्मात् सर्वेषु भूतेषु प्रीतिमान् भव पार्थिव! ।
सयमार्ज्जवमक्रोधमानृशंस्यञ्च पालय । एवं दण्डञ्च
कोषञ्च मित्रं भूमिञ्च लप्स्यसे । सत्यार्ज्जवपरो राज-
न्मित्रकोषबलान्वितः” । १६ तदाधारे गृहे जटा० (खाज-
नाघर) “तस्मात्द्विजेन्धोदत्त्वार्द्धमर्द्धं कोषे निवेशयेत्”
मनुः । १७ भेघे निघ० ।
<LEND>
