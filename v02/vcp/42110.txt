<L>42110<pc>4942,b<k1>वीथि<k2>वीथि(थी)
वीथि(थी)¦ स्त्री विथ--इन् वा ङीप् । १ पङक्तौ २ श्नेणौ
३ गृहाङ्गे ४ वर्त्मनि ५ दृश्यकाव्यभेदे च मेदि० ।
तल्लक्षणादि सा० द० ६ प० उक्तं यथा
“वीथ्यामेको भवेदङ्कः कश्चिदेकोऽत्र कल्प्यते । आकाश-
भाषितैरुक्तैश्चित्रां प्रत्युक्तिमाश्रितः । सूचयेद् भूरि-
शृङ्गारं किञ्चिदन्यान् रसानपि । मुखनिर्वहणे सन्धी
अर्थप्रकृतयोऽखिलाः” । कश्चिदित्युत्तमो मध्यमोऽधमो
वा । शृङ्गारबहुलत्वाच्चास्याः कैशिकीवृत्तिवहुलत्वम् ।
“अस्यास्त्रयोदशाङ्गानि निर्दिशन्ति मनीषिणः । उद्घात्य-
कावलगिते प्रपञ्चस्त्रिगतं छलम् । वाक्केल्यधिवले गण्ड-
मवस्यन्दितनालिके । असत्प्रलापव्याहारमृदवानि च
तानि तु” । तत्रोद्घात्यकावलगिते प्रस्तावनाप्रस्तावे
सोदाहरणं लक्षिते “मिथो वाक्यसमुद्भूतः प्रपञ्चो हास्य-
कृन्मतः” । यथा विक्रमोर्वश्याम् । वडभीस्थविदूषक-
चेट्योरन्योन्यवचनम् “त्रिगतं स्यादनेकार्थयोजनं श्रु-
तिसाम्यतः” । यथा तत्रैव राजा “सर्वक्षितिभृतां नाथ!
दृष्टा सर्वाङ्गसुन्दरी । रामा रम्ये वनान्तेऽस्मिन् मया
विरहिता त्वया” । नेपथ्ये तत्रैव प्रतिशब्दः । राजा
कथं दृष्टेत्याह । अत्र प्रश्नवाक्यमेवोत्तरत्वेन योजितम्
“नटादित्रितयविषयमेवेदमिति” कश्चित् “प्रियाभैरप्रियै-
र्वाक्यैर्विलोभ्य छलनाच्छलम्” यथा वेण्यां “भीमार्जुनौ”
“कर्त्ता द्यूतच्छलानां जतुमयशरणोद्दीपनः सोऽभिमानी
राजा दुःशासनादेगु रुरनुजशतस्याङ्गराजस्य मित्रम् ।
कृष्णाकेशोत्तरीयव्यपनयनपटुः पाण्डवा यस्य दासाः
क्वास्ते दुर्य्योधनोऽसौ कथयतु न रुषा द्रष्टुमभ्यागतौ
स्वः” “अन्ये त्वाहुश्छलं किञ्चित् कार्य्यमुद्दिस्य कम्य-
चित् । उदीर्य्यते यद्वचनं वञ्चना हास्यरोषकृत्” । “वाक्के-
लिर्हास्यसम्बन्धो द्वित्रिप्रत्युक्तिती भवेत्” । द्वित्रीत्युप-
लक्षणं यथा “मिक्षो! मांसनिषेवणं प्रकुरुषे किं तेन
मद्यं विना मद्यञ्चापि तव प्रियं प्रियमहो वाराङ्ग-
नाभिः सह । वेश्याप्यर्थरुचिः कुतस्तव धनं द्यूतेन
चौर्य्येण वा चौर्य्यद्यूतपरिग्रहोऽपि भवतो नष्टस्त
[Page4943-a+ 38]
कान्या गतिः” । “केचित् प्रक्रान्तवाक्यस्य साकाङ्क्ष
स्यैव निर्वृत्तिर्वाक्केलिरित्याहुः” । अन्ये च “अनेकस्व
प्रश्नस्यैकमुतरम्” । “अन्यान्यवाक्याधिक्योक्तिः स्पर्द्धया-
धिवलं मतम्” । यथा मम प्रभावत्यां वज्रनाभः
“अस्य यक्षः क्षणेनैव निर्मथ्य गदयानया । लीलयोन्मू-
लयिष्यामि भुवतद्वयभद्य वः” । प्रद्युम्नः । अरेरे असु-
रापसद! अलममुना बहुपलापेन मम खलु “अद्य
प्रचण्डभुजदण्डसमर्पितोरुकोदण्डनिर्गलितकाण्डसमूह-
पातैः । आस्तां समस्तदितिजक्षतजोक्षितेयं क्षोणिः
क्षणेन पिशिताशनलोभनीया” । “गण्डं प्रस्तुतसम्बन्धि
भिन्नार्थं सत्वरं वचः” । यथा वेण्यां “राजा” अध्या-
सितुं तव चिराज्जघनस्थलस्य पर्य्याप्तमेव करभोरु!
ममोरुयुग्मम्” । अनन्तरं प्रविश्य कञ्चुकी । “देव भग्नं
भग्नमित्यादि” । अत्र रथकेतनभङ्गार्थं वचनमूरुभङ्गार्थे
सम्बन्धे सम्बद्धम् । “व्याख्यानं खरसोक्तस्यान्यथावस्य-
न्दितं भवेत्” । यथा छलितरामे सीता । जाद काल्लं
क्खु अओञ्झाए गन्तव्वं तहिं सो राआ विणएण
पणयिदव्यो । लवः । अथ किमावाभ्यां राजोपजीविभ्यां
भवितव्यं । सीता । जाद सो तुह्माणं पिदा । लवः ।
किमावयोः षुपतिः पिता । सीता । साशङ्कं मा अ-
ण्णधा संकधं ण क्खु तुह्माणं सअलाए ज्जेव पुहवी
ए त्ति” । “प्रहेलिकैव हास्येन युक्ता भवति नालिका” ।
संवरणकार्य्युत्तरं प्रहेलिका । यथा रत्नावल्यां “सुस-
ङ्गता “सहि जस्म कदे तुमं । णंचित्तफलअस्म” ।
अत्र त्वं रज्ञः कृते आगतेत्यर्थः संवृतः । “असत्प्रलापो
यद्वाक्यमसाबद्धं तथोत्तरम् । अगृह्वतोऽपि मूर्खस्य पुरो
यच्च हितं वचः” । तत्राद्यं यथा मम प्रभावत्याम्
प्रद्युम्नः सहकारवल्लीमवलीक्य सानन्दम्” अहो
सा कथमिहैव । “अलिकुलमञ्जुलकेशी परिमलबहुला
रसावहा तन्वी । किशलयपेशलपाणिः कोकिलकल
भाविणी प्रियतमा मे” । एवमसम्बद्धोत्तरेऽपि । तृतीयं
यथा वेण्यां दुर्य्योधनं प्रति गान्धारीवाक्यम् । “व्या-
हारो यत्परस्यार्थे हास्यलोभकरं वधः” । यथा माल-
विकाग्निमित्रे । लास्यप्रयोगावसाने मालविका निर्गन्तु-
मिच्छति । “विदूषकः । मा दाव उपदेशसुद्धा गमि-
स्ससि इत्युपक्रमे गणदासः । विदूषकं प्रति आर्य्य !
उच्यतां यस्त्वया क्रमभेदो लक्षितः । विदूषकः । प-
ढमं बम्हणपूआ भोदि सा इताए लंघिदा । मालविका
[Page4943-b+ 38]
“स्ययते” (तत्र इति पाठान्तरम्) इत्यादिना नायकस्थ
विशुद्धनायिकादर्शनप्रयुक्तेन हासलोभकादिणा वचसा
व्याहारः । “दोषा गुणा गुणा दोषा यत्र स्युर्मृदवं
हि तत्” । क्रमेण यथा “प्रियजीवितता क्रौर्य्यं
निःस्नेहत्वं कृतघ्नता । भूयस्तद्दर्शनादेव ममैते गुणतां
गता । तस्यास्तद्रूपसौन्दर्य्यं भूषितं यौवनश्रिया ।
सुखैकतायनं जातं दुःखायैव ममाधुना” । इति चा-
ङ्गानि नाटकादिषु सम्भवन्त्यपि वीथ्यामवश्यंविधेयानि ।
विस्पष्टतया नाटकादिषु विनिविष्टान्यपीहोदाहृतानि
नानारसानाञ्चात्र मालारूपतया स्थितत्वाद्वीथीयम्”
सा० द० ६ प० ।
<LEND>
