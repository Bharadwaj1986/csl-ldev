<L>33821<pc>4454,a<k1>प्रतिश्याय<k2>प्रतिश्याय
प्रतिश्याय¦ पु० प्रति + श्यै--करणे घञ् । पीनसे रोगभेदे
तल्लक्षणादि सुश्रुतोक्तं यथा
“अथातः प्रतिश्यायप्रतिषेधे व्याख्यास्यामः । नारी-
प्रसङ्गः शिरसोऽभितापो धूमो रजः शीतमतिप्रतापः ।
सन्धारणं मूत्रपुरीषयोश्च सद्यः प्रतिश्यायनिदानमुक्तम् ।
चयङ्गता मूर्द्ध्वनि मारुतादयः पृथक्समस्ताश्च तथैव शो-
णितम् । प्रकोप्यमाना विविधैः प्रकोपणैर्नृणां प्रतिश्या-
यकरा भवन्ति हि । शिरोगुरुत्वं क्षवथोः प्रवर्त्तनं
तथाङ्गमर्दः परिहृष्टरोमता । उपद्रवाश्चाप्यपरे पृथग्-
विधा नृणां प्रतिश्यायपुरःसराः स्मृताः । आनद्धा
पिहिता नासा तनुस्रावप्रवर्त्तिनी । गलताल्वोष्ठशोषश्च
निस्तोदः शङ्खयोस्तथा । स्वरोपधातश्च भवेत्प्रतिश्या-
येऽनिलात्मके । उष्णः सपीतकः स्नावो घ्राणात् स्रवति
पैत्तिके । कृशोऽतिपाण्डुः सन्तप्तो भवेत्तृष्णाभिपीडितः ।
सधूमं सहसा वह्निं वमतीव च मानवः । कफः कफ-
कृते घ्राणाच्छुक्लः शीतः स्रवेन्मुहुः । शुक्लावभासः शू-
नाक्षो भवेद्वुरुशिरोमुखः । शिरोगलौष्ठतालूनां कण्डूय-
नमतीव च । भूत्वा भूत्वा प्रतिश्यायो योऽकस्माद्विनि-
वर्त्तते । सम्पक्वो वाप्यपक्वो वा स सर्वप्रभवः स्मृतः ।
[Page4454-b+ 38]
लिङ्गानि चैव सर्वेषां पीनसानां च सर्वजे । रक्तजे तु
प्रतिश्याये रक्तास्रावः प्रवर्त्तते । ताम्राक्षश्च भवेज्जन्तु
रुरोघात प्रतीडितः । दुर्गन्धोच्छ्वासवदनस्तथा गन्धान्न
वेत्ति च । मूर्च्छन्ति चात्र कृमयः श्वेताः कृष्णास्तथा-
ऽणवः । कृमिमूर्द्धविकारेण समानं चास्य लक्षणम् ।
प्रक्लिद्यति पुनर्नासा पुनश्च परिशुष्यति । मुहुरानह्यते
चापि मुहुर्विव्रियते तथा । निश्वासोच्छ्वासदौर्गन्ध्यं तथा
गन्धान्नवेत्ति च । एवं दुष्टं प्रतिश्यायं जानीयात्कृच्छ्र-
साधनम् । सर्व एव प्रतिश्याया नरस्याप्रतिकारिणः ।
कालेन रोगजनना जायन्ते दुष्टपीनसाः । बाधिर्य्यमा-
न्ध्यमघ्राणं घोरांश्च नयनामयान् । कामाग्निसादशोफांश्च
वृद्धाः कुर्वन्ति पीनसाः” ।
<LEND>
