<L>258<pc>0055,a<k1>अग्निगर्भ<k2>अग्निगर्भ
अग्निगर्भ¦ पु० अग्निरिव जारको गर्भोऽस्य । अग्निजारवृक्षे ।
अग्निर्गर्भेऽस्य । सूर्य्यकान्तमणौ (आतसि) तस्य सूर्य्य-
किरणसम्पर्कात् अग्न्युत्थापकत्वात्तथात्वम् । अग्निमन्थन
काष्ठरूपारणौ च । अग्निः स्थितो गर्भेऽस्याः । शमी-
लतायाम् स्त्री । “अग्निगर्भां शमीमिवेति” रघुः । शम्या
गर्भेऽग्निस्थितिकथा भा० आनुशा० प० ८५ अध्याये
“रुद्रस्य रेतःप्रस्फन्नमग्नौ निपतितञ्च यत् तत्तेजोऽग्निर्मह-
[Page0055-b+ 38]
द्भूतं द्वितीयममिव पावकम् । वधार्थं देवशत्रूणां गङ्गायां
जनयिष्यतीति” ब्रह्मवाक्यानन्तरं कार्त्तिकेयोत्पत्त्यर्थमन्वि-
ष्यमाणस्य कुतश्चित् कारणेन गुप्तस्याग्नेः “नष्टमात्मनि संलीनं
नाधिजग्मुर्हुताशनमित्यनेन” देवैस्तस्यानासादने उक्ते
नानास्थानेऽन्वेषणात् परिशेषे शमीगर्भे प्राप्तिरुक्ता, यथा
“अश्वत्थान्निर्गतोवह्निः शमीगर्भमुपाविशदिति” । शमीगर्भे-
चास्य स्थितिं कथयतः शुकस्य जिह्वापरिवृत्तिरूपशापदान-
मुक्त्वा देवैस्तस्मै वरान् दत्त्वा शमीगर्भे वह्निरलक्ष्य त
इत्युक्त्वा च “इत्युक्त्वा तं शमीगर्भे वह्निमालक्ष्य देवताः तदे
वायतनं चक्रुः पुण्यं सर्व्वक्रियास्वपि । ततः प्रभृति
चाग्निः स शमीगर्भेषु दृश्यते । उत्पादने तथोपायमधि-
जग्मुश्च मानवा” इति ।
अग्नेः सकाशात् गर्भोऽस्याः पृथिव्यां स्त्री । वह्निना
गङ्गायामासिक्तगर्भस्य धारयितुमशक्यस्य पृथिव्यां सुमेरौ
गङ्गया निक्षेपणमुक्तं तत्रैव । “सा वह्निना वार्य्यमाणा
देवैरपि सरिद्वरा । समुत्ससर्ज तं गर्भं मेरौ गिरिवरे
तदेति, उक्त्वा “तेजसा तस्य गर्भस्य भास्करस्येव रश्मिभिः
यद्द्रव्यं परिसंसृष्टं पृथिव्यां पर्व्वतेषु च तत् सर्वं काञ्चनी
भूतं समन्तात् प्रत्यदृश्यत । पृथिवी च तदा देवी ख्याता
वसुमतीति च स तु गर्भो महातेजाः गाङ्गेयः पावकोद्भवः
दिव्यं शरवणं प्राप्य ववृधेऽद्भुतदर्शन इति भा० आनु०
८५ अ० । अतएव श्रुतौ “यथाग्निगर्भा पृथिवी यथा
द्यौरिन्द्रेण गर्भिणी” इत्युक्तम् । अग्निरिव गर्भोमध्यभागो-
ऽस्याः । अग्निदीप्तायां महाज्योतिष्मतीलतायाम् स्त्री ।
<LEND>
