<L>13841<pc>2068,b<k1>कुञ्जर<k2>कुञ्जर
कुञ्जर¦ पुंस्त्री० कुञ्जःदन्तो हनुर्वा प्राशस्त्येनास्त्यस्य । १ हस्तिनि
स्त्रियां जातित्वात् ङीष् “कुञ्जरस्येव संग्रामे परि-
गृह्याङ्कुशग्रहम्” भा० व०२६ अ० “अद्रीन्द्रकुञ्जचर-
कुञ्जरगण्डकाष--संक्रान्तदानपयसोवनपादपस्य” माघः ।
अस्य समर्थेन व्याघ्रा० उपमितसमासः राजा कुञ्जर
इव राजकुञ्जरः । “एवमुक्त्वा परिष्यज्य देत्यास्तं राज
कुञ्जरम्” भा० व० २५१ अ० । अत्र कुञ्जरसादृश्येन
राज्ञः श्रेष्ठत्वम् गम्यते । तदभिप्रायेणैव “स्युरुत्तरपदे
व्याघ्रपुङ्गवर्षभकुञ्जराः । सिंहशार्द्दूलनागाद्याः पुंसि
श्रेष्ठार्थवाचकाः” इत्यमरोक्तिः । ५ देशभेदे च मेदि० ।
मात्राप्रस्तारे पञ्चमात्रस्य प्रथमे ६ प्रस्तारेऽऽ । छन्दोग्रन्थः!
“क्षितेर्दक्षिणदिगस्थिते गजाकृतौ ७ पर्व्वतभेदे । “कृत्वा
प्राचीविभागन्तु दक्षिणायामथोदिशि” इत्युपक्रमं “चकार
कुञ्जरञ्चैव कुञ्जरप्रतिमाकृतिम् । पर्व्वतं काञ्चनगुहं बहुयो-
जनविस्तृतम्” हरिवं० २२५ अ० । “ऋषभः पर्वतश्चैश
श्रीमदृषभसंस्थितः । कुञ्जरः पर्वतश्चैव यत्रागस्त्यगृहं
शुभम्” हविवं० २३६ अ० । ८ हस्तनक्षत्रे च तस्य ह-
स्तिकराकारत्वात्तथात्वम् । कुञ्जरपिप्पली शब्दस्यान्त्यलोपे
९ पिप्पल्याञ्च शब्दचि० ।
<LEND>
