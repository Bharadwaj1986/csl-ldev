<L>5507<pc>0498,b<k1>अश्व<k2>अश्व
अश्व¦ पु० अशनुते व्याप्नोति भार्गम् अश--क्वन् । घोटके “गच्छन्त
<>मुच्चलितचामरचारुमश्वम्” माघः । “जितसिंहभयानागा
<>यत्राश्वा विलयोनयः” कुमा० । “अमृताद्वाष्पतोवह्ने
<>र्वेदेभ्योऽण्डाच्च गर्भतः । साम्नो हयानामुत्पत्तिः सप्तघा
<>परिकीर्त्तिताः इत्युक्तेस्तेषाममृताद्युत्पत्तिस्थानम् ।
[Page0499-a+ 38]
<>हयोत्पत्तिस्थानसंख्यासाम्याच्च २ सप्तसंख्यायाम् “काष्ठतुल्यवपु-
<>र्धृष्यो मिथ्याचारश्व निर्भयः । द्वादशाङ्गुलमेढ्रश्च दरिद्रस्तु
<>हयो मत” इत्युक्तलक्षणपुरुषभेदे “पद्मिनी शशके तुष्टा
<>हये तुष्टा च हस्तिनीति” रस० । अत्र प्रसङ्गात् अश्वाना-
<>मङ्गविभागविशेषसंज्ञालक्षणादिकमुच्यते जयदत्तकृतादश्व
<>शास्त्रात् सारांशः “अतिप्रसिद्धा जिह्वा तु तस्याः शूना
<>भवेदधः । ऊर्द्धं तालु भवेत्तस्यास्ततोऽग्रे दन्तपी-
<>ठकम् । ततोदन्ताः समुद्दिष्टा ऊर्द्धंदन्ता भवन्त्यधः ।
<>चिवुकं चाघरे भागे तेषां प्रोक्तं विचक्षणैः । चिवुकस्यो-
<>परिष्टात्तु अधरोष्ठः प्रकीर्त्तितः । चिवुकात्पार्श्वभागे
<>तु हनुर्नामाभिधीयते । सृक्वद्वयं विजानीयात् वक्त्रपा-
<>र्श्वगतं बुधः । उत्तरोष्ठं प्रयाणाख्यं तदूर्द्धं प्रोथ उच्यते
<>नासाच्छिद्रेतथा पार्श्वेप्रोथस्यैव व्यवस्थिते । नासाच्छिद्राक्षि-
<>मध्ये तु घोणाख्या समुदाहृता । घोणापार्श्वगतौ गण्डौ-
<>क्षीरिके च ततःपरम् । नेत्रयोरुत्तरे भागे अश्रुपात उदाहृ-
<>तः । कर्णान्ते चैव नेत्रान्तमपाङ्गं ब्रुवते बुधाः । कनी-
<>निकाख्यो विज्ञेयो यश्च नासासमीपगः । सितासितौ च
<>तन्मध्ये नेत्रयोर्मण्डलं हि तत् । प्रच्छादनं भवेद्वर्त्म
<>चाक्षिकूटमतःपरम् । तस्मादूर्द्धं भ्रुवोर्लेखा ललाटं च
<>तदुत्तरम् । ऊर्द्धं ललाटदेशात्तु केशान्तं च ततः श्रवः ।
<>ततः शिरो विजानीयात् श्रवादूर्द्धगतं बुधः । शिरः-
<>पार्श्वगतौ कर्णौ तयोर्मूलं सकुन्तलम् । अपाङ्गाद्द्व्यङ्गुले
<>चैव शङ्खं विद्याद्विचक्षणः । शङ्क्षकर्णान्तरे चैव कटाक्षं
<>समुदाहृतम् । विदोमर्म्मविदुश्चैव कर्णस्याधः षडङ्गुले ।
<>घण्टाबन्धसमीपस्थो निगालः परिकीर्त्तितः । अधस्तले
<>निगालस्य गलमाहुर्मनीषिणः । ततः कण्ठं विजानी-
<>यादधोभागे नतं बुधः । ग्रीवा लोकप्रसिद्धा तु
<>तस्याश्चोपरि केशरः । ग्रीवास्कन्धान्तरे चैव वाहं प्राहुर्म-
<>नीषिणः । वाहस्योपरि यस्तु स्याल्काकसं ककुदं च तत् ।
<>ततः पृष्ठं विजानीयादासनं पृष्ठमध्यगम् । अंसके ककुदश्चैव
<>निबन्धः परिकीर्त्तितः । स्यातामंसादधोबाहू तयोर्बाह्ये-
<>षडङ्गुले । मन्दिरः पश्चिमोमागः कलापी जानुनोऽग्रिमः ।
<>जानुनश्चाधरे भागे जङ्घां विद्याद्विचक्षणः । जङ्घापार्श्वे
<>कलां विद्यात् सन्ध्यं चैषिकसंज्ञकम् । अग्रतः पालिहस्तः
<>स्यात् पश्चात्कूर्च उदाहृतः । किणस्तत्रैव मध्यस्थोह्यधोभागे
<>च कुष्टकी । खुरसन्धिं ततोविद्यादधोभागे ततः खुरम ।
<>खुरस्य पार्श्वे पार्ष्णिः स्यादग्रभागे नखो भवेत् । खुरस्या-
<>धस्तलं चैव मण्डुकी तलमध्यगा । खुरमांसं विजानीयात्
[Page0499-b+ 38]
<>क्षीरकाख्यं विचक्षणः । हृदयात्परतः कुक्षी पार्श्वतश्च
<>विभागतः । जठरं पार्श्वमध्यस्थं तस्य नाभिश्च मध्यतः ।
<>रोमराजीं ततो विद्यान्मूत्रकोशमतःपरम् । आ कट्याः
<>पश्चिमे भागे पुटौ स्फिचौ च कीर्त्तितौ । पुच्छमूलं च
<>वाहानां भाषते पुच्छमूलतः । तस्याधः कीर्त्तितः पायुः
<>सीवनी च ततः परम् । मुष्कौ च कटिसन्धिं च
<>ततोविद्यात्परं बुधः । अधस्तात्कटिसन्धेस्तु ऊरुसन्धि-
<>रुदाहृतः । सक्थिनी फलसन्धेस्तु ऊरू पादाभिधायके ।
<>ततः स्थूरं विजानीयात्तस्याधोमन्दिरं भवेत् । किणं
<>चैव ततो विद्यान्मन्दिराख्ये सुसंस्थितम् । ततः परं
<>विजानीयात् कालकूर्चं च कुष्टिकम् । खुरान्तसंज्ञं
<>मण्डूकं ततो विद्याद्विचक्षणः । अग्रे जङ्घाद्वयं चैव वक्षो
<>ग्रीवाशिरोमुखम् । पूर्वकायःसमद्दिष्टः पृष्ठदेशस्तु मध्यमः ।
<>आ कटेः पश्चिमे भागे खुरान्तश्चापरं स्मृतम्” ।
<P>तेषां लक्षणाणि “अशुभैर्लक्षणैर्युक्ता हया न ग्रहणो-
<>चिताः । अतो लक्षणमेवादौ तेषां वक्ष्यामि देहजम् ।
<>ओष्ठयोः सृक्वणोश्चैव जिह्वायां दशनेषु च । वक्त्रे तालुनि
<>नासायां गण्डयोर्नेत्रयोस्तथा । ललाटे मस्तके चैव केशे
<>कर्णपुटे तथा । ग्रीवायां केशरे चापि स्कन्धे वक्षसि बाहुके ।
<>ऊङ्घायां जानुनोश्चाधः कूर्चे पादे तथैव च । पार्श्वयोः
<>पृष्ठभागे च कुक्षौ कट्यां सवालधौ । मेहने मुष्कयोश्चापि
<>तथा चैवोरुकद्वये । आवर्त्ते च खुरे पुच्छे गतौ वर्णे स्वरे
<>तथा । महादोषे त्यजेत्प्राज्ञश्छायायां गन्धसत्वयोः ।
<>प्रमाणस्यैव वाहानां लक्षणं यत्प्रतिष्ठितम् । शुभा-
<>शुभविवेकाय तद्विद्याद्वुद्धिमान्भिषक् । शालिहोत्रादि-
<>भिःसम्यक् त्रिकालज्ञानकोविदैः । आताम्रौ पूजिता-
<>वोष्ठौ बलिहीनौ मृदुत्वचौ । सुप्रोथोत्तरसंस्थं च
<>विपरीतं विवर्जयेत् । सृक्वणोर्मृदुता शस्ता जिह्वायां
<>रक्तता तथा । अतश्चान्यद्धि दोषाय न त्वदीर्घा च सा शुभा ।
<>घना स्निग्धा सुबद्वा च समा दन्ताः सुशोभनाः । षट्संख्ये
<>बन्धरे वृत्ते तेषु व्यञ्जनसंभवः । आयतं तुङ्गघोणं च निर्मांसं
<>प्रियदर्शनम् । सुबन्धं पूजितं वक्त्रं विपरीतं विगर्हितम् । तालु-
<>रक्तं प्रशस्तं च सुपुटे चैव नासिके । नातितनू समौ गण्डौ
<>वाहानां कीर्त्तितौ शुभौ । अत्यन्तनिर्गते चैव सुबद्धे नैव
<>चाविले । प्रशस्ते वाजिनां नेत्रे मद्याभे मलतारके ।
<>स्रिग्धायते विशाले च श्रेष्टे मधुनिभाक्षिणी । कनक-
<>प्रतिसंकाशे शस्ते वाहस्य लोचने । सावर्त्तं च विशालं च
<>अनिम्नं चैव वाजिनः । ललाटं पूजितं प्राहुर्मुनयः शास्त्र
[Page0500-a+ 38]
<>कोविदाः । शिरः समं तथा वृत्तमावर्त्तद्वयभूषितम् । केशाश्च
<>मृदवश्चैव बहवश्चैव पूजिताः । ऋजुता कर्णयोश्चैव तीक्ष्णता
<>तनुता तथा । अदीर्घरोमता चैव प्रशस्ता विप्रकीर्त्तिता ।
<>सुवृत्ताङ्कुञ्चिताञ्चैव धन्यां ग्रीवां बिदुर्बुधाः । केशरश्च
<>जटाहीनो मृदुश्चैव प्रशस्यते । सुबद्धश्च दृढश्चैव स्कन्धो-
<>वाहस्य पूजितः । वक्षः प्रशस्त विपुलं निर्गतं विशरं च
<>तत् । ऋजुवृक्षसमौ बाहूगूढं जानु प्रशस्यते । अवक्रा
<>मांसहीना च वाजिजङ्घा प्रशस्यते । शुभं स्मृतं सुवृत्तं च
<>समं चैव नतोन्नतम् । कूर्चमेवंविधं विद्याद्ग्रन्थिव्रणविव-
<>र्जितम् । दृढमण्डकिकायुक्तो वर्त्तुलः श्लिष्टसन्धिकः ।
<>खुरः खरखुराकारः प्रशस्तः ससुदाहृतः । पार्श्वे चैव समे
<>वृत्ते ऊर्द्ध्वमांसोपशीभिते । अविलम्बि सुवृत्तं च उदरं
<>चातिपूजितम् । नातिदीर्घं समं पृष्ठं किञ्चिच्च विनतं
<>शुभम् । सुवृत्ता चैव पीना च कटिर्धन्या प्रकीर्त्ति ता ।
<>मृदुस्निग्धायतैर्युक्तं बालैः प्रच्छं प्रशस्यते । वृषणौ च समौ
<>वृत्तौ ईषल्लम्बावलोमशौ । कृष्णवर्णविहीनं तु ह्रस्वं मेहन-
<>मिष्यते । अनुपूर्वं परं चैव शोभनं चोरुकद्वयम् । पूर्व-
<>जङ्घे च जङ्घादि खुरान्तं चापि पश्चिमम् । शालिहो-
<>त्रादिभिः प्रीक्तं मुनिभिः पूर्ववेदिभिः” ।
<P>आवर्त्तलक्षणम् “विंशतिस्तु शुभाः प्रोक्ताः षट्सप्तत्यशुभाः”
<>स्मृताः । उत्तरोष्ठप्रपाणस्थास्तत्रावर्त्ताः शुभावहाः । सृक्वणोश्च
<>था प्रोक्ताः सर्वकामफलप्रदाः । त्रयश्चैवाथ चत्वारो वाजिनो-
<>र्यस्य रोमजाः । द्वौ वा ललाटजौ यस्य स तु धन्यतमः स्मृतः ।
<>आनुपूर्व्व्या स्थिताश्चोर्द्ध्वं ललाटे रोमजास्त्रंयः । निःश्रेणी
<>नाम सा ख्याता भर्त्तुः सर्वार्थसाधिनी । शिरःकेशान्त-
<>योर्म्मध्ये श्रवोनामाभिधीयते । तत्रावर्त्तः स्थितोऽश्वस्य
<>भर्त्तुर्ज्जयविवर्द्धनः । घण्टाबन्धसमीपस्थो निगालः
<>कीर्त्तित्ॐ बुधैः । तस्मिन्देवसणिर्नाम रोमजः शुभकृत्
<>स्मृतः । कर्णमूले तथा बाह्वोः केशान्ते मस्तके तथा ।
<>आवत्तोः पूजिता नित्प विशेषेण तु मस्तके ।
<>आवर्त्ता यस्य चत्वारो वाजिनो वक्षसि स्थिताः । एका
<>कण्ठे भवेत् स्पष्टं स धन्यः सर्वकामदः । रन्ध्रे चैव सदा
<>भर्त्तुः शंसितार्थप्रदोमतः । उपरन्ध्रोद्भवश्चैव रोमजश्चाति
<>पूजितः । शङ्खचक्रगदापद्मशुक्तिवज्रोपमाश्च ये । विशेषेण
<>शुभाः प्रोक्ता रोमजाः शुभदेशजाः । अत ऊर्द्ध्वं प्रव-
<>क्ष्यामि रोमजानशुभाय यान् । भर्त्तुः क्लेशवहान् सर्बा-
<>न्धनप्राणापहारकान् । नासिकापुटयोर्मध्ये प्रदेशः
<>प्रोथ उच्यते । तत्र भर्त्तुर्विनाशाय रोमजोऽश्वस्थ
[Page0500-b+ 38]
<>कीर्त्तितः । ऊर्द्ध्वस्थो नासिकाच्छिद्रात् स्वामिनः क्लेश-
<>दायकः । गण्डजश्चैव भर्त्तारं हन्त्यावर्त्तो दुरासदः ।
<>अश्रुपातः समुद्दिष्टः प्रदेशश्चक्षुषोरधः । तत्रावर्त्तीभवेद्धीनः
<>स्वामिनः कुलनाशनः । अपाङ्गाद्द्व्यङ्गुले चैव प्रदेशः
<>शङ्ख उच्यते । तत्र भर्त्तुर्विनाशाय भवेद्वाहस्य रोमजः ।
<>भ्रुवो देशे समुद्भूत आवर्त्तो नैव पूजितः । सुहृद्वियोगकृत्स-
<>स्याद्भर्त्तुरर्थावसादकः । सव्यां ग्रीवां शिरां विद्यात्तत्रावर्त्तस्तु
<>कुत्सितः । कक्षयोश्चापि संग्रामे स्वामिनं चाशु घातयेत् ।
<>चिवुकस्य समीपस्थो वामदक्षिणभागतः । प्रदेशस्तु हनुर्नाम
<>तत्रावर्त्तो हि दारुणः । अधरोष्ठस्य चाधस्तु चिवुको हि
<>प्रसिद्धकः । तस्मिन् पापो भवेद्भर्त्तुः कर्णयोश्चापि रोमजः ।
<>कण्ठस्याथ निगालस्य मध्ये वालक उच्यते । तत्रावर्त्तः
<>स्थितः पापः स्कन्धसन्धिगतश्च यः । अधस्ताज्ज्वङ्घयो-
<>श्चैव ग्रन्थिः कूर्च इति स्मृतः । तत्रावर्त्तः स्मृतो भर्त्तुः
<>संग्रामे जीवितान्तकृत् । कूर्चादष्टाङ्गुलं चोर्ध्वं पार्श्वयोः
<>ककता स्मृता । तत्र भर्त्तुः शराघातै र्जीवितान्ताय रोमज ।
<>ककुदं वृषभस्येव सुव्यक्तमुपलक्ष्यते । वाजिनो यस्य तत्रस्थ
<>आवर्त्तस्तु विनाशकृत् । ककुदस्य पुरोभागे समीपे वाह
<>उच्यते । भर्त्तुः सुतसमेतस्य तस्मिन् नाशाय रोमजाः ।
<>काकसे तु हयस्य स्यादावर्त्त्ॐ यस्य दारुणः । रणे हतः समं
<>भर्त्त्रा कृव्यादैः स विलुप्यते । क्रोडे चैवासने चापि हृदये
<>र्चव वाजिनः । आवर्त्ताः स्वामिघाताय भवन्त्ये ते न
<>संशयः । पार्श्वयोरोमजो यस्य स चाश्वोनयति क्षयम् । सपक्षं
<>चाशु भर्त्तारं नीहाराम्बु यथाम्बुजम् । कूर्चस्याधःप्रदेशस्तु
<>कुष्टिश्च परिकीर्त्तितः । अधन्यस्तत्र वाहस्य जघन्यो जानु-
<>जश्च यः । नाभिजोमुष्कजश्चैव त्रिकजश्च विशेषतः ।
<>पुच्छमूलस्थितश्चापि नैव धन्यः प्रकीर्त्तितः । कुक्षौ
<>व्याधिः, क्षयायेव रोमजाः कुक्षिसंभवाः । पायुत्रि-
<>बलिमध्यस्था नैव धन्या प्रकीर्त्तिताः । स्फिचिजः खुरजश्चैव
<>यस्यावर्त्तो हि वाजिनः । लञ्जावर्त्तः स विख्यातो भर्त्तुः
<>सर्वार्थनाशकः । शतपादीति विख्यातस्तथा वै मुकुलोऽपरः ।
<>आवर्त्तश्चैव संघातः पादुकश्चार्द्धपादुक्रः । शुक्तिश्चैवावली-
<>ढश्च आवर्त्तः कीर्त्तितोऽष्टधा । वाजिदेहगतः सम्यक्
<>शुभाशुभनिवेदकः । शतपादीसमाकारः शतपादीति
<>कीर्त्तितः । जातीमुकुलसंकाशो मुकुलः समुदाहृतः । आवर्त्तो
<>भ्रमितो बालैः संघातो रोमपुञ्जकः । शुक्तिश्च शुक्तिसंस्थानै-
<>रोमभिर्व्यक्तलक्षणैः । एतेषामेव लीढस्तु अवलीढः प्रकी
<>र्त्तितः । पादुकः पादुकाकारस्तथाचैवार्द्धपादुकः । बालै-
[Page0501-a+ 38]
<>र्विशेषसंस्थानैर्निर्द्दिशेन्मतिमान्भिषक् । शास्त्रमार्गा-
<>नुसारेण यथा प्रोक्तं तपोधनैः एतेषामेव सर्वेषामावर्त्तानां
<>विचक्षणैः । रोम्णां तिलकृता संज्ञा वाजिलक्षणवे-
<>दिभिः । शुभाशुभौ तु यत्र द्वौ तत्रैको न फलप्रदः ।
<>एवं हेम्ना दहेत्पापं तेन दोषो न दुष्यति । अथ वा
<>वाजिनो मुख्याः ये चाङ्गादिगुणाधिकाः । दत्त्वा
<>ग्राह्याः क्रयेणैव दुरावर्त्तस्तु काकूदी । श्रीवृक्षो रोमज-
<>श्चैव रोचमानस्तथैव च । अङ्गादी पेषली नाम राज-
<>रत्नप्रदाः सदा । प्रयाणे मारुतं विद्याल्ललाटे च हुताशनम् ।
<>उरसि चाश्विनौ देवौ चन्द्रासूर्य्यौ च मूर्द्धनि । रन्ध्रे स्कन्द-
<>विशाखौ च उपरन्ध्रे हरीहरौ । इत्येवं पूजिताह्ये ते
<>दशबन्धास्तु वाजिनः । अप्येकेन विहीना ये भवेयुर-
<>शुभास्तदा” ।
<P>अथ पुण्ड्रलक्षणम् अत ऊर्द्ध्वं प्रवक्ष्यामि पुण्ड्राणां
<>लक्षणम् शुभम् । शुक्तिशङ्खगदापद्मखड्गचक्राङ्गुशोपमाः ।
<>शिरोललाटं वदनं यः पुण्ड्रो व्याप्य तिष्ठति । स धन्यः
<>पूजितोनित्यं मृदुकश्चैव योभवेत् । पर्वतेन्दुपताकाभा ये च
<>स्रग्दामसन्निभाः । ते सर्वे पूजिताः पुण्ड्रा धनधान्यफल-
<>प्रदाः । इति पुण्ड्राः समाख्याताः पूर्व्वशास्त्रानुसारतः ।
<>अशुभांश्चैव वक्ष्यामि--यथायीगं समासतः । काककङ्कक-
<>बन्धाहिगृघ्रगोमायुसन्निभाः । असिताः पीतका रक्ताः
<>पुण्ड्रका न च पूजिताः । तिर्य्यगगाश्चैव विच्छिन्नाः शृङ्ल-
<>लापाशशोभिताः । जिह्वाकृष्णाक्षिरूक्षाणि भस्मवर्ण्ण-
<>निभानि च । शूलाग्रा वामदेहस्थाः पुण्ड्रका न शुभप्रदाः ।
<>पुण्ड्रकाणि विनश्यन्यि भिन्नवर्ण्णानि वाजिनः” ।
<P>अथ पुष्पलक्षणम् । “आगतं वत्सरन्तस्य ये भवन्त्यन्यव-
<>र्ण्णकाः । विन्दवः पुष्पसंज्ञा वा हिताहितत्वकारकाः । तेषां
<>प्रदेशभेदे च लक्षणं यद्व्यवस्थितम् । तत्तथैव समासेन विस्पष्टं
<>कीर्त्त्यतेऽधुना । प्रपाणे च ललाटे च कचे मूर्द्धनि कर्णयोः ।
<>निगाले चैव केशान्ते पुष्पं धन्यतमं स्मृतम् । स्कन्धे वक्षसि
<>कक्षे च मुष्कयोर्बाहुके मुखे । हनौ पृष्ठे च वाहानां पुष्पं
<>स्वामिहितप्रदम् । नाभौ केशे तथा कण्ठे दन्ते चैव हि
<>वाजिनाम् । पुष्पं धन्यतमं प्रोक्तं भर्त्तुः सर्वार्थसाधकम् ।
<>अप्रशस्तानि दृष्टानि मुनिभिर्यानि शास्त्रतः । तानि सम्यक्
<>प्रवक्ष्यामि पुष्पाण्यन्यानि दर्शनात् । अधरोष्ठे करे प्रोथे
<>उत्तरोष्ठे तथैव च । घोणायां गण्डयोश्चैव शङ्खयोश्च तथा
<>भ्रुवोः । ग्रीवायां चैव वाहे च सृक्कणोःस्थूरके
<>स्थिचि । पायौ क्रोडे च पुष्पाणि निन्दितानीति निश्चयः ।
[Page0501-b+ 38]
<>रक्तं पीतं तथा कृष्णं पुष्पं सर्वत्र नेष्यते । शुभप्रदेशे
<>सञ्जातं भवेत्साधारणं ततः । पुत्रलाभधनप्राप्तिमारोग्यं
<>विजयं तथा । विद्यात्पुष्पैः शुभैर्भर्त्तुरशुभैश्च विपर्य्ययम् ।
<>सर्वाङ्गपुष्पितो वाहो परित्याज्यो न संशयः” ।
<P>अथ गतिशुभादिलक्षणम् “दूरमुत्क्षिप्य यः पार्दा-
<>स्तप्तांगारान् स्पृशन्निव । पुलं याति शुभं हृष्टो वाजी भद्र-
<>गतिस्तुसः । पूजिता वृषमातङ्गसि हशार्दूलगामिनः । अतो-
<>ऽन्यगतयो नेष्टाः मर्वशुद्धतुरङ्कमाः । संकीर्णा एकतोभ्रष्टा
<>चङ्क्रमौध विवर्जिताः । अत्यूर्द्धा चैव वक्रा च वाजिनां निन्दिता
<>गतिः । षोडशाछोटिकाभिस्तु करवेष्टितजानुभिः । शतं द्विगु-
<>णितं गत्वा हस्तानां पुनरेति यः । स शीघ्रगतिरित्युक्तो वाजी
<>धन्यस्तपोधनैः । दशहीना भवन्त्येते मध्यमाधमगा हयाः ।
<P>अथ वर्ण्णभेदेन नामभेदः “श्वेतः कोकाह इत्युक्तः कृष्णः
<>खुग ह उच्यते । पीतको हरितः प्रोक्तः कषायो रक्तकः स्मृ-
<>तः । पक्कतालनिभो वाजी कयाहः परिकीर्त्तितः । पीयूषव-
<>र्णः सेराहो गर्दभाभः सुरूहकः । नीलो नीलक एवाश्वः
<>त्रिपूहः कपिलः स्मृतः । शिलहः कपिशो वाजी
<>पाण्डुकेशः सुबालधिः । हलाहश्चित्रकश्चत्रिपुलाहः
<>श्वेतपीतकः । ईषत्पीतः कुलाहस्तु यो भवेत् कृष्णजा-
<>नुकः । कृष्णा चास्ये भवेद्रेखा पृष्ठवंशानुगामिनी । उराहः
<>कृष्णजानुस्तु मनाक्पाण्डुस्तु यो भवेत् । वेरुहाणः स्मृतो
<>वाजी पाटलो यः प्रकीर्त्तितः । रक्तपीतकषायोत्थो वर्णजो
<>यस्य दृश्यते । दुकुलाहःस विख्यातो वर्णो वाहस्य देहजः ।
<>पूंर्वोक्तानां च वर्ण्णानां मुखपुण्ड्रेण वाजिनाम् । ये भवन्ति
<>परे भेदास्तान् ब्रवीम्यनुपुर्वगः । कोकाहः पुण्ड्रिको
<>नाखः कोकुराहः प्रकीर्त्तितः । खुराहखरगाहौ च
<>हरिकोहरिराहिकः । कलाहश्चैव वोल्लाहः सिराहः
<>सिहुराहकः । कुलाहः कुलुराहस्तु सराहः शुभरा-
<>हकः । चारुराहो जयेदश्वो वोरुराहो न यः स्मृतः ।
<>कुलीही दुरुणाहस्तु युद्धके नैव कोर्त्तितः । त्रिपुहस्त्रि-
<>पुक्षाहश्च युद्धके नैवकीर्त्तितः । त्रिपुहस्त्रिपुलाहश्च चित्र-
<>लाङ्गश्च यो भवेत्” ।
<P>अथ रोमवर्ण्णभेदेन शुभाश्रुभलक्षणम् । “यस्य गौराणि
<>पीतानि गात्ररोमाणि वाजिनः । स भर्त्तुः श्रिव-
<>माधत्ते यस्य शुक्लासितानि च । यस्य पादाः सिताः
<>सर्वे पुच्छं वक्षो मुखं तथा । ऊर्द्ध्वजङ्घा सिता यस्य त विद्या-
<>दष्टमङ्गलम् । प्रभूतासितताराश्च प्रशस्ता मुनिभिः स्मृताः ।
<>यस्तु पीतासितैस्तारैः स घन्यः कीर्त्तितो हयः । प्रशस्तः
[Page0502-a+ 38]
<>कृष्णतारस्तु मल्लिकाक्षः प्रकीर्त्तितः । श्वेतजावेष्टितं कृष्ण
<>रेखया तारकं च यत् । मल्लिकाक्षः सविज्ञेयः स्वामिनः
<>सुखवर्द्धनः । सिततयाऽप्रशस्तश्च स्वामिनः क्लेशवर्द्धनः ।
<>सर्वश्वेतश्च कृष्णश्च रक्तपीतस्तथैव च । एते सांग्रामिकाः
<>प्रोक्तास्तुरगा मुनिसत्तमैः । हरिताः किल जायन्ते
<>वाजिनः पुण्यदर्शनाः । यतो हिता नरेन्द्राणामायुरारो
<>ग्यश्रीप्रदाः । रक्तास्यमेहनः शस्तः श्यामकर्ण्णस्तु यः
<>सितः । कपोतेन च वर्णेन योहयः शुक्लकेशरः । शुक्लपा-
<>दमुखो वाजी प्रशस्तः परिकीर्त्तितः । चतुर्णां चैव
<>पादानां शुक्लता यस्य वाजिनः । मुखं सिततरं चैव पञ्च-
<>भद्रः स उच्यते । श्वेतमण्डलचित्रश्च भर्त्तुः सर्वार्थ-
<>साधकः । पाण्डुरा यस्य रेखा स्यात् पृष्ठवंशानुगामिनी
<>श्वेतकृष्णशिरा यश्च नैव धन्यः प्रकीर्त्तितः । अन्यवर्णं
<>शिरो यस्य पुच्छ वा यस्य वाजिनः । पुच्छेन शिरसा
<>वापि नानावर्णेन निन्दितः । अव्यक्तवर्णो योवाहस्तथा ति-
<>त्तिरिसन्निभः । कुत्सितो वानराक्षश्च यीवा व्याघ्रावलीढकः”
<P>तथाङ्गविकृतितोऽशुभलक्षणम् । “काकुदी कृष्णजिह्वश्च
<>कृष्णसेफाण्डतालुकः कराली हीनदन्तश्च शृङ्गी वाधिक-
<>दन्तकः । एकाण्डश्चैव जाताण्डः कञ्चुकी त्रिसरी
<>तथा । मार्ज्जारपादो व्याघ्राभस्त्रिकंर्णी द्विखुरी स्तनी ।
<>यमयो वामनश्चैव काकतित्तिरसंनिभः । वानराक्षो
<>विडालाक्षो मुशली चेन्द्रवृद्धिकः । येषां पृष्ठे हतो भर्त्ताऽ
<>जातदन्तस्तथैव च । एते दोषान्विता वाहास्त्याज्या वै
<>भूतिमिच्छता । धनप्राणहराह्येते बन्धुविग्रहकारकाः । एषां
<>चिह्नं प्रवक्ष्यामि येन जानन्ति सादिनः । पूर्व्वशास्त्रानुसारेण
<>मुनीनां वचनं यथा । आवर्त्ता यत्र ककुदे काकुदी स उदा-
<>हृतः । करालैर्वाधरे दन्तैर्ज्जायते यस्य चोत्तरम् चतुर्भिः
<>पञ्चभिश्चैव हीनदन्तः प्रकीर्त्तित्लः । सप्तमिश्चाष्टभिर्दन्तै
<>र्ज्जातश्चाधिकदन्तकः । अङ्गुष्ठपर्वसंकाशं छागशृङ्गोपमन्तथा ।
<>जम्बूवदररूपं च तथा चामलकोपमम् । आम्रास्थिसदृशं
<>चापि हरीतक्याः फलोपमम् । दग्धचर्म्मनिभं चापि बालं
<>संस्थानमेव च । कालङ्कर्णान्तरे यस्य केशान्ते चापि दृश्यते ।
<>धोरेयः सर्वपापानां वाहः शृङ्गी स कीर्त्तितः । एवंविधेन
<>शृङ्गेण शृङ्गी राष्ट्रे न वासयेत् । एकतोलप्रमाणेन
<>मुष्केणैकाण्डसंज्ञकः । अत्यन्तरोमशाभ्यां तु ताभ्यां जाताण्ड
<>उच्यते । स्कन्धे वक्षसि बाह्वोश्च अंसदेशे तथैव च । अन्य
<>वर्णो भवेद्वाजी कञ्चुकी स प्रकीर्त्तितः । यस्यान्यवर्णा
<>रेखा स्यात्पादे कूर्च्चे च वाजिनः । मार्ज्जारपादः प्रोक्तो-
[Page0502-b+ 38]
<>ऽसौ सोऽधन्यः कुलनाशनः । अन्यवर्णस्य वाहस्य शिरः
<>कृष्णं यदा भवेत् । त्रिसरी नाम स प्रोक्तो भर्त्तुः कुल-
<>विनाशनः । द्विखुरं गोखुराकारखुरैर्विद्याद्विचक्षणः ।
<>अथ वा त्रिबलियुक्तै र्निम्नमध्यैश्च निर्दिशेत् । वृषणाभ्यां
<>सुजाताभ्यां स्तनाभ्यां विहिता स्तनी । त्रिभिः कर्णैस्त्रि-
<>कर्णी च व्याघ्राभो व्याघ्रवर्णकः । एकेनाङ्गेन हीनेन
<>निम्नेन च विशेषतः । यमयं वाजिनं विद्याद्वामनं
<>वामनाकृतिम् । वर्णादेकेन पादेन अन्यवर्णेन यी हयः ।
<>मुसलीति स विख्यातो भर्त्तुः कुलविनाशनः । विरोधं नैव
<>यो याति दृष्ट्वाश्वान् मुष्कवर्जितः । इन्द्रवृद्धिः स विख्यातो
<>भर्त्तुः कुलविनाशनः । अथ चेद्बडवां दृष्ट्वा विरोध-
<>मधिगच्छति । निगूढ वृषणाख्यस्तु स धन्यः सर्वकामदः ।
<>द्विवर्षं तु समारभ्य यावद्वा पञ्चवार्षिकः । दन्तानां मुषक-
<>योश्चैव सम्भवो वाजिनः स्मृतः । अत ऊर्द्ध्वं न जायन्ते
<>मुष्कौ दन्ताश्च वाजिनः । अशुभं तु फलं वाच्यमभावे न
<>ततस्तथा” ।
<P>अथाश्वाङ्गचेष्टादिशुभाशुभम् । अतःपरं प्रवक्ष्यामि तुर-
<>गाणां विभागतः ज्वलितेन यथाङ्गेन फलं वाच्यं शुभा-
<>शुभम् । यदा ज्वलति वाहानां सर्व्वगात्रे हुताशनः । तदा
<>विद्यादनावृष्टिमव्दमेकं न संशयः । अन्तःपुरविनाशस्तु
<>मेहनेज्वलिते भवेत् । उदरे वित्तनाशस्तु पायौ पुच्छे
<>पराजयः । उत्तमाङ्गे च वक्त्रे च स्कन्धे चैवासने
<>तथा । भर्त्तुर्जयाय वाहानां ज्वलनं यत्र नेत्रके ।
<>धूमं ललाटे बाह्वोश्च तथा वक्षसि निन्दितम् । तत्रैव
<>ज्वलनं शस्तं तथा नासासमुद्भवः । यदा व्याधिं विना
<>वाजी ग्रासं त्यजति दुर्म्मनाः । अश्रुपातं च कुरुते तदा
<>भर्त्तुरशोभनम् । स्वयमेव यदा वक्त्रं हृष्टो लोकयते हयः ।
<>रवङ्कायप्रदाने तु तदा विद्याज्जयं प्रभोः । सर्वैदेव शिरो-
<>घ्नस्तु सर्वेषां नैव पूजितः । वामपादाभिघातस्तु प्रभीर्या-
<>त्रानिषेधकः । स्वामिनारूढमात्रेण दक्षिणं पार्श्वमात्मनः ।
<>तुरङ्गमो यदा न्यस्येत्तदा भर्त्तुर्जयो भवेत् । पुच्छं
<>वाहं यदा वाहो वामतो विकिरेद्यदा । तदा भर्त्तुः प्रवासः
<>स्यात् दक्षिणे विजयस्तया । प्रकिरन्ति यदात्यर्थं सर्व पुच्छ्वं
<>तुरङ्गमाः । अकस्मादेव जाता च तेषां भीतिः प्रभोःस्मृता” ।
<P>अथाश्वमानम् “हस्तोऽङ्गुलानां विंशत्या चतुरुत्तरया स्मृतः ।
<>चतुर्हस्तस्तु विख्यातः शास्त्रोक्तेनोत्तमो हयः । अर्द्धहस्तेन
<>हीनस्तु भवेन्मध्यस्तुरङ्गमः । मुष्टिन्यूनेन हस्तेन हीनश्चाप्य-
<>धमः स्मृतः । ऊर्द्ध्वमानप्रमाणं तु परिणाहं विनिर्दिशेत् ।
[Page0503-a+ 38]
<>उत्तमानाञ्च मध्यानां होनानां चैव वाजिनाम् । अर्द्धसप्त-
<>महस्तं तु श्रेष्ठं दैर्व्येण निर्दिशेत् । षड्भिश्च मुष्टिभिहीर्नं
<>मध्यमं च विचक्षणः । पञ्चहस्तप्रमाणस्तु जघन्यः समुदाहृतः ।
<>द्वात्रिंशदङ्गुलं वक्त्रमुत्तमाश्वस्य कीर्त्तितम् । पृष्ठं वक्षः कटीं
<>चैव मुखतुल्यं समादिशेत् । अङ्गुलीद्वयहीनं तु मुखादि मध्य-
<>माधमम् । निर्दिशेन्मतिमान्वैद्यः वाजिशास्त्रविशारदः । स-
<>प्ताङ्गुलं खुरं चैव उत्तमाश्वस्य कीर्त्तितम् । षडङ्गुलं भवे-
<>न्मध्येजघन्ये चतुरङ्गुलम् । षोडशाङ्गुलदीर्घा तु जङ्घा चैवो-
<>त्तमे हये । चतुर्दशाङ्गुला मध्ये हीने च द्वादशाङ्गुला ।
<>एवंविधं प्रमाणं तु निर्दिष्टं शास्त्रशालिभिः । अपाङ्गात्
<>पुच्छमूलं तु दैर्व्येणाश्वं प्रमाणयेत् । खुरान्तात् ककुदं
<>यावदूर्द्धमानेन बुद्धिमान् । वक्षोभागे तु सर्बेभ्यो रज्ज्वा
<>वा सूत्रकेण च । परिणाहं तुरङ्गस्य मापयेन्मतिमान्भिषक् ।
<>एवं प्रमाणभागेन विभक्ताङ्गश्च पूजितः । अतो हीनाधिका-
<>ङ्गाश्च हरयो नैव पूजिताः” ।
<>आवर्त्तादिकं विशेषयति हेमा० प० ख० ज्योति० पराशर-
<>संहिता । “आवर्त्तो बहिर्मुखवृत्तमण्डलरोमा, दीर्घवृत्तार्द्ध-
<>रोमा शुक्तिः । कनकमन्तर्मुखवृत्तरोमसंघातं, प्रफुल्लविकच-
<>रोम पुष्परमिति” । पुष्पं विशेषयति तत्रैव । “श्वेतं स्निग्ध-
<>मन्यवर्ण्णस्थ प्रशस्तंश्वेतस्य कृष्णं पीतं रूक्षंरक्तं वा । यस्या-
<>न्यवर्णं ललाटे श्वेतं बालेन्दुतारकसंस्थानं वा पुष्पम्” ।
<P>अयाश्वायुर्लक्षणम् “आयुर्लक्षणमश्वानामतऊर्द्ध्वं प्रव-
<>क्ष्यते । शालिहोत्रादिनिर्दिष्टं यथा पूर्व्वं तपोधनैः । सु-
<>संहताश्च ये वाहा ह्रस्वकर्णास्तथैव च । स्वरनेत्रस्व-
<>भावेषु न दीनाश्चिरजीविनः । महाघोणा महाका-
<>याये चाश्वाः पृथुवक्षसः । तेषां दीर्घं भवेदायुः स्निग्धा-
<>ङ्गाश्चैव ये सदा । कर्णाग्रे पीडिते येषां सिन्दूराभस्य
<>दर्शनम् । शोणितस्य भवेत् क्षिप्रं ते मताश्चिरजीविनः ।
<>न विष्किरन्ति ये बालं खपासाय तुरङ्गमाः । न वा
<>जिघ्रन्ति ये चापि तेऽपि दीर्घायुषो मताः । कुष्टिकानां
<>किणा येषां दृश्यन्ते वाजिनां स्फुटाः । प्रतिस्रोतः पिब
<>न्त्यम्भो ये च ते दीर्घजीविनः । पद्मपत्रदलाकारं जिह्वाग्रं
<>यदि वाजिनः । दन्ताश्च मौक्तिकाकारा लिङ्गं येषां च
<>निर्मलम् । सीत्कारं च भवेद्येषां लाङ्गूले चालनं पुनः ।
<>प्रस्वेदः शुभगन्धस्तु नखा वा दर्पणोपमाः । येषां च दृढ-
<>रोमाणि ते सर्वे चिरजीविनः । स्निग्धा गम्भीरदीर्घाश्च
<>प्रोथगा यस्य वाजिनः । भवन्ति विपुला रेखास्तं विद्या-
<>द्दीर्घजीविनम् । छत्रचामरशृङ्गारखड्गशङ्खाङ्गुशानिभाः ।
[Page0503-b+ 38]
<>शुक्तिवज्रगदाकारा ध्वजपद्मसमोपमाः । श्रीवृक्षस्वस्ति-
<>काभासाः प्रोथरेखाश्चिरायुषाम् । ऊर्द्ध्वं प्रोथोत्थिता
<>रेखा यस्यवामेन चानता । ह्रस्वा वा यस्य वाहस्य न
<>चिरं तस्य जीवितम् । ऊर्द्ध्वं प्रोथसमा रेखा दृश्यते यस्य
<>वाजिनः । तस्य मृत्युः समुद्दिष्टो दशमं प्राप्य वत्सरम् ।
<>त्र्यङ्गुला चेद् दश द्वे च वर्षाणां तस्य जीवितम् । त्रयो-
<>दशाव्दं स जीवेद्यस्यास्ये चतुरङ्गुले । तिर्यग्गे चोर्द्धगे
<>स्यातां द्वे रेखे चैव वाजिनः । प्रोथगे वाथ वाहस्य तस्य
<>विद्याच्चतुर्द्दश । दक्षिणेन च पार्श्वेन यः शेते सर्वदा
<>हयः । बहुमूत्रोऽल्पमूत्रश्च चिरं जीवति नो हयः ।
<>विनतः पूर्व्वकायेन स्थूलजानुश्च योहयः । शूनाक्षिकूटस्त-
<>ब्धाक्षः स्वल्पायुः स प्रकीर्त्तितः । जातन्दन्तद्वयं बाल्ये
<>पतत्यव्दे तृतीयके । चतुरो दशनान् विद्याच्चतुर्थे पतितो-
<>त्थितान् । पञ्चमे पतितोद्भूतान् षट् च दन्तान् मनीषिणः ।
<>षष्ठाव्देषु च वर्षेषु कालिकादिसमुद्भवः । कालिका हरिणी
<>शुक्ला कृष्णा काचा समक्षिका । शङ्खा चैव क्रमेणाश्व-
<>वयसः परिसूचिकाः । वक्त्रान्ते कालिका रेखा कृष्णा
<>दन्ताग्रसंस्थिता । षष्ठे च सप्तमे वर्षे चाष्टमे च भवेत्
<>क्रमात् । आपीता हरिणी ज्ञेया कालिका स्थानमाश्रिता ।
<>नवमे दशमे वर्षे भवेदेकादशे तथा । कृष्णा चैव भवेच्छुक्ता
<>दन्ते मूर्द्ध्नि समुद्भवा । द्वादशाव्दं समारभ्य भवेद्याव-
<>च्चतुर्द्दशम् । सिता सिद्धार्थकाकारा काचेति परिकीर्त्तिता ।
<>पञ्चदशाव्दमारभ्य यावत्सप्तदशादितः । मक्षिका मक्षि-
<>कांकारा भवेदष्टादशादिषु । विंशत्यन्तेषु वर्षेषु वाजिनां
<>दशनोद्भवा । त्रयोविंशावसानेषु एकविंशादिषु त्रिषु ।
<>शङ्खाकारा भवेच्छङ्खा प्रयुक्तस्थानमाश्रिता । छिद्रं
<>च चलनं चैव तथा पातश्च षष्टितः” । “अतिबद्धाः
<>कषायाश्च तनवश्चेति तत्त्रयः । ते भवन्ति द्विवर्षस्य युक्ताश्चैव
<>द्विजन्मना । ईषच्च शिरसः सूक्ष्मा भवेच्च पतितोत्थिता ।
<>खल्लाग्रा विपुला दन्ता भवन्ति पतितोत्थिताः । खल्लभागे
<>विनापूर्णे व्यञ्जनानां न सम्भवः । पूर्णेषु खल्लभागेषु
<>जायन्ते कालिकादयः । निम्नं कृष्णं च दन्ताग्रं खल्लमित्यभि
<>धीयते । पूर्णतां चास्य जानीयात् षष्ठप्रभृतिवत्सरे ।
<>खल्लेषु कालिकाऽऽयाति नैव कार्य्या विचारणा । नियता
<>कालिका रेखा सुपूर्णे दन्तमस्तके । द्वयोर्भवति षष्ठे द्वे
<>चतुर्णां सप्तमे तथा । खल्लमष्टसु वर्षेषु दन्तानां कालिका
<>क्रमात् । कालिकानुक्रमेणैव हरिण्यादिषु बुद्धिमान् । द्वौ
<>द्वौ वर्षेण जानीयाद्वाजिनां व्यञ्जनं प्रति” ।
[Page0504-a+ 38]
<>देशभेदजाश्वलक्ष्म “अश्वानां जन्मदेशांस्तु प्रवक्ष्याम्यनुपू-
<>र्व्वशः । उत्तमानां च मध्यानां हीनानां चैव संमतान् ।
<>उत्तमास्त्वधिकाः प्रोक्तास्तथापारसिकाश्च ये । कोङ्कणा-
<>श्चैव ये वाहा पृष्ठजा ये च कीर्त्तिताः । उरौजाताश्च
<>कीराश्च तुरुष्का माण्डवाश्च ये । पार्व्वताः सैन्धवा मध्या
<>स्तथा सारस्वता हयाः । संभलाश्चाष्टलाश्चैव जटा-
<>देशोद्भवाश्च ये । अधमाष्टङ्कणैः सार्द्धंये च प्राग्दक्षिणो-
<>द्भवाः । वृत्तदीर्घाञ्चितग्रीवाह्रस्वकर्णा महाहयाः । महा-
<>काया महोरस्का निस्त्रासास्तेऽधिका मताः । अत्यन्तं
<>विनतं येषां निर्म्मासं च मुखं भवेत् । पीनेन कटिदेशेन
<>मुखराश्च भवन्ति ते । अध्वन्याश्च महासाराः संग्रामे चैव
<>पूजिताः । अपि शस्त्रहताङ्गश्च नैव मुञ्चति सादिनम् ।
<>पारसीकोऽधिकस्तस्मात् कोङ्कणाः किञ्चिदूनकाः । स्थूलाः
<>स्थूलशारीराश्च प्रस्थाने दीर्घपृष्ठकाः । कोङ्कणदेशजातानां
<>मध्यमानां च वाजिनाम् । नाधिकैः सदृशं वक्त्रं
<>बाहुल्येन विनिर्देशेत् । सुवृत्तदेहतीक्ष्णश्च स्वप्रमाणेन
<>मध्यमः । उरुजातः समुद्दिष्टः किञ्चित्स्थूलो मनाग्जवः ।
<>अतिस्थूलोऽतितीक्ष्णश्च ह्रस्वग्रीवोरुकस्तथा । तुरुष्कः
<>कीर्त्तितो वाजी स्थूलवक्रमुखश्च यः । कोङ्कणाकारदेहस्तु
<>भवेन्माण्डविको हयः । शान्त्या चैव प्रसाणेन केवलं
<>नैव तत्समः । सिब्धुदेशोद्भवो वाजी पृष्ठजश्चारुकोरुकः ।
<>आननं चापि दीर्घं च तस्य पृष्ठं प्रकीर्त्तितम् । शान्त्या चैव
<>जवेनापि रणशूरस्त्वयंमतः । सादिभक्त्येच्छया याति-
<>ताजिकादधिकस्तथा । परिमण्डलदेहास्तु तीक्ष्णकर्ण्णमुखा
<>हयाः । पृष्ठदेशोद्भवा दृष्टास्तथा सारस्वताश्च ये । लम्बकर्ण
<>जटश्चैव आष्टलः परिकीर्त्तितः । सम्भलः श्लिष्टजानुश्च
<>पदा पश्चाद्बलोपमः । वर्त्तुलाश्चापि ह्रस्वाश्च टङ्कणाः परि-
<>कीर्त्तिताः । दाक्षिणात्यो भवेत्कुण्ठो योऽधन्यः सर्ववाजि-
<>नाम् । जवहीना महादुष्टा पूर्व्वदेशसमुद्भवाः । वाजिवद्देश
<>जानांच वेशं विद्याद्विचक्षणः” ।
<P>अथाश्वानां विप्रादिजातिः “साम्येन जायते जाति
<>र्ज्जातिरूपेण वाहयेत् । साम प्रदानं दण्डं च त्रिविधं
<>विनियोजयेत् । त्रासी लुब्धोदयालुश्च विप्रः स परिकी-
<>र्त्तितः । शूरश्च दृढमन्युश्च क्षत्रियस्तुरगः स्मृतः ।
<>पापिनः कल्परूपाश्च दुष्टाः वैश्याः प्रकीर्न्तिताः । विरूपा
<>विषमाश्चैव शूद्राश्चण्डा उदाहृताः । ब्राह्मणान् शक्तिदानेन
<>साम्ना चैव तु क्षत्रियान् । वैश्यान् दण्डेन शब्देन शूद्रान्
<>दण्डेन वाहयेत्” ।
[Page0504-b+ 38]
<P>अथ भद्रजात्यादि हेमा० प० ख० । “युद्धेऽध्वनि तथाग्तौ च
<>समः पीडां नियच्छति । योवा व्रजति शीघ्रंच येन केनचिदा-
<>सितः । धृतिं गच्छति सर्वत्र भद्रजातिस्तुरङ्गभः । मङ्गल्यो
<>लक्षणैर्युक्तः किञ्चित्त्वेव विगर्हितः । शीघ्रं गृह्णाति
<>शिक्षां च क्षिप्रं च प्रतिमुञ्चति १ । रात्रौ स्वपिति न तथा-
<>ह्न्युपविष्टस्तुरङ्गमः । तुरङ्गमाणां क्रोधीव कामी चेर्षालुरेव
<>च । आदौ शूरस्ततः पश्चाद्भीतत्वमुपगच्छति । न केनापि
<>प्रकारेण चिरं पालयते तु यः । एवविवस्तु विज्ञेयो
<>मन्दजातिस्तुरङ्गमः २ । ईर्ष्यी भीतस्तथा त्रासी तथा सर्वत्र
<>शङ्कितः । प्रसार्य्य गात्रं सकलं दिवा वा यदि वा निशि ।
<>सततं जातनिद्रोऽन्यान् वाधते च तुरङ्गमान् । न च
<>वेत्ति प्रकरांश्च म्नानिं शीघ्रं च गच्छति । न च तुष्टिं
<>समाप्नोति मृगजातिस्तुरङ्गमः ३ । मिश्रैर्गुणैः स्यान्मि-
<>श्राख्यस्तथैव बडवा गुणैः ४ । भद्रः श्रेष्ठोहयोज्ञेयो जातिरे-
<>षातु वाजिनाम् । मिश्रोमिश्राधिकोज्ञेयोगुणदोषैः समा-
<>सतः” । वर्णभेदेन अन्या अपि संज्ञाः शालिहोत्रे दर्शिता
<>विस्तरभयान्नोक्तास्ततएवावसेयाः ।
<P>वृहत्संहितायां लक्षणादि समासेनोक्तम् “दीर्घग्रीवा-
<>क्षिकूटस्त्रिकहृदयपृथुस्ताम्रताल्वोष्ठजिह्वः सूक्ष्मत्वक्केश-
<>बालः सुशफगतिमुखो ह्रस्वकर्णोष्ठपुच्छः । जङ्घा-
<>जानूरुवृत्तः समसितदशनश्चारुसंस्थानरूपो वाजी
<>स र्वाङ्गशुद्धो भवति नरपतेः शत्रुनाशाय नित्यम् ।
<>अश्रुपातहनुगण्डहृद्गलप्रोथशङ्खकटिवस्तिजानुनि । मुष्क-
<>नाभिककुदे तथा गुदे सव्यकुक्षिचरणेषु चाशुभाः । ये प्रपा-
<>णगलकर्णसंस्थिताः पृष्ठमध्यनयनोपरि स्थिताः । ओष्ठ-
<>सक्थिभुजकुक्षिपार्श्वगास्ते ललाटसहिताः सुशोभनाः । तेषां
<>प्रपाण एको ललाटकेशेषु च ध्रुवावर्त्तः । रन्ध्रोपरन्ध्र-
<>मूर्धनि वक्षसि चेति स्मृतौ द्वौ द्वौ । षड्भिर्दन्तैः सिता-
<>भैर्भवति हयशिशुस्तैः कषायैर्द्विवर्षः सन्दंशैर्मध्यमान्त्यैः
<>पतितसमुदितैस्त्र्य व्दपञ्चाव्दिकोऽश्वः । सन्दंशानुक्रमेण
<>त्रिकपरिगणिताः कालिका पीतशुक्लाः काचा माक्षीकशङ्खा-
<>अथ चलनमतो दन्तपातं च विद्धि” । अश्नाति सर्वम् अश-
<>क्रन् । ३ अग्निविशेषे । अश्नुते व्याप्नोति । ४ व्यापके त्रि०
<>अश्वपर्ण्णशब्दे उदाहरणम् । “विष्णोरश्वस्य वाजिनम्”
<>ता० ब्रा० । ५ यदुवंश्यचित्रकस्य पुत्रभेदेऽश्वबाहुशब्दे
<>विवृतिः । गोत्रापत्ये अश्वा० फञ् । आश्वायनः
<>तद्गोत्रापत्ये पुंस्त्री० । चतुरर्थ्यां कुमुदा०
<>ठक् । आश्विकः वाजिसन्निकृष्टदेशादौ त्रि० । अश्वेन
[Page0505-a+ 38]
<>चरति पर्पा० ष्ठन् अश्विकः अश्वेन चारिणि त्रि०
<>स्त्रियां ङीप् । कस्यायमश्वः अज्ञाते क । अज्ञात-
<>स्वामिके अश्वे । कुत्सितोऽश्वः क । अश्वकः । कुत्सितेऽश्वे
<>अश्व इव संज्ञायां कन् अश्वसदृशसंज्ञावति पु० । अश्व
<>इव प्रकृतिकृतौ कन् । अश्वप्रतिकृतौ । अश्वानां समूहः
<>छ यच्च अश्वीयम् अश्व्यञ्च घोटकसमूहे न० । एत-
<>दन्तस्य पादस्य बहुव्रीहौ हस्त्यादि० नान्त्यलोपः अश्वस्य
<>पादाइव पादावस्य अश्वपाद इत्येव । जातित्वेऽपि अजा०
<>स्त्रियां टाप् । अश्वा अश्वजातिस्त्रियाम् “अश्वे इव
<>विषिते हासमाने” ऋ० ३, ३३, १, ।
<LEND>
