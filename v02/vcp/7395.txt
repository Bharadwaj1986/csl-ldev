<L>7395<pc>0801,b<k1>आराम<k2>आराम
आराम¦ पु० आरम्यतेऽत्र आ + रम--आधारे घञ् । कृत्रिम
वने १ उद्याने “आत्मारामाविहितरतयोनिर्विकल्पे समा-
धौ” वेणी० आत्माआरामैव । घञन्तस्य पुंस्त्वानु
शासनात् क्लीवत्वोक्तिः प्रामादिकी । “वाप्यारामतडाग-
कूपभवनारम्भप्रतिष्ठाव्रतेत्यादि” मुहू० चि० । “क्षेत्रकूप-
तडागानामारामस्य गृहस्य च” “गृहं तडागमारामं क्षेत्रं
वा भीषया हरन्” “तडागारामदाराणामपत्यस्य
च विक्रयः” इति च मनुः “जलाशयारामसुर-
प्रतिष्ठा सौम्यायने जीवशशाङ्कशुक्रे । ऋक्षे मृदुक्षि-
प्रचरध्रुवे स्यात् पक्षे सिते स्वर्क्षतिथिक्षणे वा रिक्तार-
वर्ज्ये दिवसेऽतिशस्ता” वृत्तर० टी० उक्ते षोडशभिश्च रगणै-
राराम इत्युक्ते २ दण्डकभेदे च । आ + रम--भावे घञ् ।
३ आरतौ “योऽन्तःसुखोऽन्तरारामः” गीता । अन्त-
रात्मनि आरामोयस्येति विग्रहः “अघायुरिन्द्रिया-
मोमोघं पार्थ! स जीवति” गीता । आरामकरण-
प्रकारः” वृहत् सं० उक्तः यथा “प्रान्तच्छायाविनिर्मुक्ता
न मनोज्ञा जलाशयाः । यस्मादतो जलप्रान्तेष्वारामान्
विनिवेशयेत् । मृद्वी भूः सर्ववृक्षाणां हिता तस्यां तिलान्
वपेत् । पुष्पितांस्तांश्च गृह्णीयात् कर्म्मैतत्प्रथमं भुवि ।
अरिष्टाशोकपुन्नागशिरीषाः सप्रियङ्गवः । मङ्गल्याः
पूर्वमारामे रोपणीया गृहेषु वा । पनसाशोककदली-
जम्बूलकुचदाडिमाः । द्राक्षापालीवताश्चैव वीजपूराति
मुक्तकाः । एते द्रुमाः काण्डरोप्या गोमयेन प्रलेपिताः ।
मूलच्छेदे ऽथवा स्कन्धे रोपणीयाः प्रयत्नतः । अजात-
शाखाञ्छिशिरे जातशाखान् हिमागमे । वर्षागमे च
सुस्कन्धान् यथादिक् प्रतिरोपयेत् । घृतोशीरतिलक्षौद-
विडङ्गक्षीरगोमयैः । आमूलस्कन्धलिप्तानां कुङ्कुमेन विरो-
पणम् । शुचिर्भूत्वा तरोः पूजां कृत्वा स्नानानुलेपनैः ।
रोपयेद्रोपितश्चैव पत्रैस्तैरेव जायते । सायं प्रातश्च
[Page0802-a+ 38]
घर्म्मान्ते, शीतकाले दिनान्तरे । वर्षासु च भुवः शोषे
सेक्तव्या रोपिता द्रुमाः । जम्बूवेतसवानीरकदम्बोदुम्ब-
रार्जुनाः । बीजपूरकमृद्वीकालकुचाश्च सदाडिमाः ।
वञ्चुलो नक्तमालश्च तिलकः पनसस्तथा । तिमिरो
ऽम्रातकश्चैव षोडशानूपजाः स्मृताः । उत्तमं विंशति-
र्हस्ता मध्यमं षोडशान्तरम् । स्थानात्, स्थानान्तरं कार्य्यं
वृक्षाणां द्वादशान्तरम् । अभ्यासजातास्तरवः संस्पृशन्तः
परस्परम् । पत्रैर्मूलैश्च न फलं सम्यग्यच्छन्ति पीडिताः ।
शीतवातातपैरोगो जायते पाण्डुपत्रता । अवृद्धिश्च
प्रवालानां शाखाशोषो रसस्रुतिः । चिकित्सितमथैतेषां
शस्त्रेणादौ विशोधनम् । विडङ्गघृतपङ्काक्तान् सेचयेत्
क्षीरवारिणा । फलनाशे कुलत्थैश्च माषैर्मुद्गैस्तिलैर्यवैः ।
शृतशीतपयःसेकः फलपुष्पाभिवृद्धये । अविकाजशकृ-
च्चूर्णस्याढके द्वे तिलाढकम् । सक्तुप्रस्थो जलद्रोणो गोमांसं
तुलया सह । सप्तरात्रोषितैरेतैः सेकः कार्यो वनस्पतेः ।
वल्लीगुल्मलतानां च फलपुष्पाय सर्वदा । वासराणि
दश दुग्धभावितं बीजमाज्ययुतवस्तयोजितम् । गोमयेन
बहुशो विरूक्षितं क्रौडमार्गपिशितैश्च धूपितम् । मत्स्य-
शूकरवसासमन्वितं रोपितं च परिकर्मितावनौ । क्षीर-
संयुतजलावंसेचितं जायते कुसुमयुक्तमेव तत् । तिन्ति-
डीत्यपि करोति वल्लरीं व्रीहिमाषतिलचूर्ण्णसक्तुभिः ।
पूतिमांससहितैश्च सेचिता धूपिता च सततं हरिद्रया ।
कपित्थतल्लीकरणाय मूलान्यास्फोतधात्रीधवबासकानाम् ।
पलाशिनीवेतससूर्य्यवल्लीश्यामातिमुक्तैः सहिताष्टमूली ।
क्षीरे शृते चाप्यनया सुशीते नालाशताख्यं तु कपित्थ-
बीजम् । दिने दिने शोषितमर्कपाकैर्मासं विधिस्त्वैष
ततो ऽधिरोप्यम् । हस्तायतं तद्द्विगुणं गभीरं खात्वाऽ
वटं प्रोक्तजलावपूर्ण्णम् । शुष्कं प्रदग्धं मधुसर्पिषा तत्
प्रलेपयेद्भस्मसमन्वितेन । चूर्ण्णीकृतैर्माषतिलैर्यवैश्च प्रपूरये-
न्मृत्तिकयान्तरस्थैः । मत्स्यामिषाम्भःसहितं च हन्याद्
यावद्घनत्वं समुपागतं तत् । उप्तं च बीजं चतुरङ्गुलाधो
मत्स्याम्भसा मांसजलैश्च सिक्तम् । वल्ली भवत्याशु शुभ-
प्रबाला विस्मापनी मण्डपमावृणोति । शतशोऽङ्कोल्लस-
म्भूतफलकल्केन भावितम् । एतत्तैलेन वा वीजं श्लेष्मा-
तकफलेन वा । वापितं करिकोन्मिश्रं मृदि तत्क्षणजन्म-
कम् । फलभारान्विता शाखा भवतीति किमद्भुतम् ।
श्लेष्मातकस्य बोजानि निष्कुलीकृत्य भावयेत्प्राज्ञः । अ-
ङ्कोल्लहिज्जलाद्भिश्छायायां सप्त कृत्वैवम् । माहिषगोमय-
[Page0802-b+ 38]
घृष्टान्यस्य करीषे च तानि निक्षिप्य । करकाजलमृद्योगे
न्युप्तान्यह्ना फलकराणि । ध्रुवमृदुमूलविशाखा गुरुभं
श्रवणस्तथाश्विनी हस्तम् । उक्तानि दिव्यदृग्भिः पादप-
संरोपणे भानि” ।
<LEND>
