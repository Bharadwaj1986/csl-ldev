<L>10804<pc>1539,b<k1>एरण्ड<k2>एरण्ड
एरण्ड¦ पु० ईरयति वायुम् मलं वाऽधः ईर--अण्डच् नि० गुणश्च ।
१ वृक्षभेदे (एरडी) । (भेरण्डा) । “एरण्डयुग्भं भधुर
मुष्णं गुरु विनाशयेत् । शूलशोथकटीवस्तिशिरःपीडो-
दरज्वरान् । व्रध्नश्वासकफानाहकासकुष्ठाममारुतानिति”
एरण्डयुग्मम् शुक्लरक्तैरण्डौ “एरण्डपत्रं वातघ्नं कफ
कृमिविनाशनम् ॥ मूत्रकृच्छ्रहरञ्चापि पित्तरक्तप्रकोप-
णम् । वातार्य्यग्रदलं गुल्मवस्तिशूलहरं परम् ।
कफवातकृमीन् हन्ति वृद्धि सप्तविधामपि । एरण्डफल-
मत्युष्ण गुल्भशूलानिलापहम् । यकृत्प्लीहोदरार्शोघ्नं क-
टुकं दीपनं मतम् । तद्वन्मज्जा च विड्भेदी वातश्लेष्मो-
दरापह । क्वाथेऽस्य मूलं संग्राह्यमित्याहुरपरे जनाः”
[Page1540-a+ 38]
“एरण्डर्तलं तीक्ष्णोष्णं दीपनं पिच्छिलं गुरु । वृष्यं
त्वच्यं वयःस्थायि मेधाकान्तिषलप्रदम् । कषायानुरसं
सूक्ष्मं योनिशुक्रविशोधनम् । विस्रं स्वादुरसं पाके
सुतिक्तं कटुकं सरम् (रेचकम्) विषमज्वरहृद्रोगपृष्ठ-
गुह्यादिशूलहृत् । हन्ति वातोदरानाहगुल्माष्ठीलाकटि-
ग्रहान् ॥ वातशोणितविड्बन्धश्लेघ्मशोथामविद्रधीन् ।
आमवातगजेन्द्रस्य शरीरवनचारिणः । एक एव निह-
न्तायमेरण्डस्नेहकेशरी” भावप्र० । स्वार्थे कन् । तत्रैव ।
एरण्डस्य फलम् अण् । ऐरण्ड तत्फले । “ऐरण्डं
कोमलं ग्राह्यं फलं तक्रेण स्वेदितम् । पाचितं
कटुतैलेन हिङ्गुनातिसुवासितम् । कफानिलहरं वृष्यं
रूक्षमुष्णञ्च पित्तलम् । अग्निसंजननं रुच्यं गुरु पाके-
ऽतिपिच्छिलम्” भावप्र० । “फले लुक्” पा० अणोलुग्वि-
धानात् एरण्डमित्येव साधु । २ पिष्पल्यां स्त्री शब्दच० ।
टाप् गौ० ङीष् वा ।
<LEND>
