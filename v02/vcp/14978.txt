<L>14978<pc>2241,a<k1>केरल<k2>केरल
केरल¦ पु० सगरेण म्लेच्छतां प्रापिते १ क्षत्रियभेदे । तत्कथा
हरिवं० १४ अ०
<फ्>“ततः शकान् सयवनान् काम्बोजान् पारदांस्तथा ।
पह्नवांश्चैव निःशेषान् कर्त्तुं व्यवसितः किल । ते बध्य-
माना वीरेण सगरेण महात्मना । वशिष्ठं शरणं गत्वा-
प्रणिपेतुर्म्मनीषिणम् । वशिष्ठस्त्वथ तान् दृष्ट्वा समयेन
महाद्यतिः । सगरं वारयामास तेषां दत्त्वाऽभयन्तदा ।
सगरः स्वाम्प्रतिज्ञाञ्च गुरोर्वाक्यं निशम्य च । धम्मं
जघान तेषां वै वेशान्यत्वं चकार ह । अर्द्धं शकानां
शिरसो मुण्डयित्वा व्यसर्ज्जयत् । यवनानां शिरः सर्वं
काम्बोजानां तथैव च । पारदा मुक्तकेशाश्च पह्नवाः
श्मश्रुधारिणः । निःस्वाध्यायवषट्काराः कृतास्तेन
महात्मना । शका यवनकाम्बोजाः पारदाः पह्नवास्तथा ।
कोलिसर्पाः समहिषा दार्व्वाश्चोलाः सकेरलाः । सर्व्वे
ते क्षत्त्रियास्तात! धर्म्मस्तेषां निराकृतः । वशिष्ठवचना-
द्राजन्! सगरेणं महात्मना” ।
३ तदधिष्ठानदेशभेदे ब० व० । स च दक्षिणस्थः वृ० सं०
कूर्म्मविभागे १४ अ० । “दशपुरगोनर्द्दकेरलकाः” दक्षिण
स्यामुक्तम् तत्रत्य पर्व्वतनद्यादि रर्घो वर्णितं यथा
“तस्यानीकैर्विसर्पद्भिरपरान्तजयोद्यतैः । रामास्त्रोत्सा-
रितोऽप्यासीत् सह्यलग्न इवार्णवः । भयोत्सृष्टविभूषाणां
तेन केरलयोषिताम । अलकेषु चमूरेणुः चूर्णप्रतिनि-
धीकृतः । मुरलामारुतोद्धूतमगमत् कतकं रजः” ।
३ होरायां ४ ज्योतिर्ग्रन्थविशेषे च स्त्री गौरा० ङीष्
शब्दरत्ना० । केरलज्योतिविद्यायाञ्च सङ्केतविशेषोदि-
ग्मात्रं दर्श्यते । “वर्गवर्ण्णप्रमाणञ्च सस्वरं ताडितं मिथः ।
पिण्डसंख्या भवेत्तस्य यथाभागैस्तु कल्पना” गर्गसंहिता ।
अयमर्थः । अ क च ट त प य शा इत्यष्टौ वर्गास्तेषा-
मेकादिसंख्या यथा अवर्गे १ । कवर्गे २ । चवर्गे ३ । टव-
र्गे ४ । तवर्गे ५ । पवर्गे ६ । यवर्गे ७ । शवर्गे ८ ।
वर्णसंख्या च प्रतिवर्गं भिन्ना यथा अवर्गे १६ वर्ण्णा यथा
[Page2241-b+ 38]
अ १ आ २ इ ३ ई ४ उ ५ ऊ ६ इत्यादि । कादौ पान्ते वर्गे च पञ्च
पञ्चसख्या । यवर्गे ४ शवर्गे च ४ । एवं च दाडिमफलनामप्रश्ने
दकारस्य तवर्गत्वात् वर्गसंख्या ५ वर्ण्णसंख्या ३ मिलि-
त्वा ८ । डस्य वर्गसंख्या ४ वर्ण्णसंख्या ३ मिलित्वा ७ ।
मस्य वर्गसंख्या ६ वर्णसंख्या ५ मिलित्वा ११ एवं वर्गवर्ण-
संख्या २६ । दाडिमपदे आ इ अ इति स्वरत्रययुक्ते
अवर्गसंख्या १ आरूपसंख्या २ मिलित्वा ३ एवं इ ४ अ
२ । मिलित्वा नवसंख्या तथा समष्टौ ३५ । पश्चात्
यथोक्तक्रिया कार्य्या । प्रश्नशब्दे तद्गणनादि फलं च
वक्ष्यते । क्वचित् स्वरसंख्यामनादाय अन्यथा सङ्केतो
दर्शितो यथा । “कादयष्टादयोऽङ्काः स्युः पाद्याः
पञ्च तथा मताः । यादयोऽष्टौ ङनां शून्यं गणकैः
परिकीर्त्तितम्” इत्युक्तिमनुरुध्य कालमा० “सौरवा-
र्हस्पत्यसावनशशधरनाक्षत्रिकाः क्रमेण । मातुलपाता-
लातुलवितुलविमलवरदाश्च संवत्साराः षञ्च” आयु-
र्वेदवाक्ये “गणकप्रसिद्धयाक्षरसंख्यया मातुलशब्दः
पञ्चषष्ट्यधिकशतत्रयमाचष्टे तावद्दिवसपरिमितः कालः
सौरः । पातालशब्द एकषष्ठ्यधिकशतत्रयमाचष्टे तावद्दि-
वसपरिमितः वार्हस्पत्यः । अतुलशब्दः षष्ट्यधिक
शतत्रयमाचष्टे तावद्दिवसपरिमितः सावनः । विमलशब्दः
श्रतुःपञ्चाशदधिमशतत्रयमाचष्टे तावद्दिनपरिमितश्चान्द्रः,
वरदशब्दश्चतुर्विंशत्यधिकशतत्रयमाह तावद्दिवसपरि-
मितो नाक्षत्रिकः संवत्सरः” इत्युक्रम् । अस्याय-
मर्थः । मातुलशब्दस्य स्वरत्यागे मस्य पकारात् पञ्चमत्व
तेन ५ संख्या गृह्यते । तकारस्य टादितः षष्ठत्वेन ६ संख्या
लस्य यादो तृतीयत्वेन ३ संख्या अङ्कस्य वामागत्या तेषां
यथाक्रमयोजने मातुलशब्दे ३६५ संख्या निष्पद्यते । एव
पातालशब्दे पस्य आद्यत्वात् १ संख्या तकारस्य टादितः
षष्ठत्वात् ६ स ख्या लस्य प्राग्वत् ३ संख्या । तेन पातालश-
ब्द ३६१ संख्या । अतुलशब्दस्य नञादशाकारस्य शून्य-
वाचित्वात्० । तकारस्य ६ संख्या लस्य ३ संख्या । तेन
३६० संख्या । विमलशब्दे च वस्य यादौ चतुर्थत्वात्
४ संख्या सस्य प्राग्वत् ५ संख्या लस्य ३ संख्या यथा
स्थानयोजने ३५४ संख्या । वरदशब्द व ४ र २ द ३
यथाक्रमयोजन ३२४ संख्या । ईदृशकेरलसङ्गेतमभि-
प्रेत्यैव मन्त्रविशेषपुटितसप्तशताजपस्य एकस्मिन्दिने
करण्णासामर्थ्ये ३ माहात्म्यात्मकसप्तशत्या दिनावर्शषेषु
माहात्म्यासंख्याविशेषपाठार्थं तदीकायां नागोजीं
[Page2242-a+ 38]
मद्देन “पाठोऽयं विफकारः” इत्युक्तम् । तस्यायमाशयः
पस्य पादावेकत्वात् १ संख्या तेन प्रथमदिने १ माहा-
त्म्यं पाठ्यम । ठस्य टादितः द्वितीयत्वात् २ संख्या तेन
द्वितीयदिने द्वे माह्यत्म्ये । यस्य यादावाद्यत्वात् १ संख्या
तेन तृतीयदिने १ माहात्म्यं पाठ्यम् । वकारस्य यादौ च-
तुर्थत्वात् ४ संख्या तेन चतुर्थदिने ४ माहात्म्यानि । फस्य
पादौ द्वितीयत्वात् २ संख्या तेन पञ्चमदिने २ द्वेमाहात्म्ये ।
कस्य कादावाद्यसंख्यात्वात् १ संख्या तेन षष्ठे दिने एक-
माहात्म्यम् रस्य यादौ द्वितीयत्वात् २ संख्या तेन सप्तम-
दिने २ माहात्म्येपाट्ये । एवं सप्तभिर्दिनैः त्रयोदश माहा-
त्म्यानि जप्यानीति । केरलोक्तदशा तु दशाशब्दे वक्ष्यते
<LEND>
