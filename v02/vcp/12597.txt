<L>12597<pc>1826,a<k1>कल्माषपाद<k2>कल्माषपाद
कल्माषपाद¦ पु० कल्माषौ पादौ यस्य । सूर्य्यवंश्ये सुदा-
सपुत्रे नृपभेदे । “द्वेभार्य्ये सगरस्यास्ताम्” इत्युपक्रम्य “अयु
ताजित्सुतस्त्वासीदृतपर्ण्णो महायशाः । दिव्याक्षहृदय-
ज्ञोऽसौ राजा नलसखो बली । ऋतपर्ण्णसुतस्त्वासीदार्त्त-
पर्णिर्महीपतिः । सुदासस्तनयस्तस्य राजा इन्द्रसखोऽभ-
वत् । सुदासस्य सुतस्त्वासीत् सौदासो नाम पार्थव! ।
ख्यातः कल्माषपादो वै नाम्ना मित्रसहोऽभवत्”
हरिवं० १५ अ० । तस्य ब्रह्मशापात् राक्षसत्वप्राप्तेर्वसिष्ठेन
शापविमोचनस्य च कथा भा० आ० १७७, ७८० अ० यथा-
“कल्माषपाद इत्येवं लोके राजा बभूव ह । इक्ष्वाकु-
वंशजः पार्थ! तेजसाऽसदृशो भुवि । स कदाविद्वनं राजा
मृगयां निर्ययौ पुरात् । मृगान् विध्यन् वराहांश्च चचार
रिपुमर्द्दनः । तस्मिन् वने महाघोरे खड्गांश्च बहुशोऽह-
नत् । हत्वा च सुचिरं श्रान्तो राजा निववृते ततः ।
अकामयत्तं याज्यार्थे विश्वामित्रः प्रतापवान् । स तु राजा
महात्मानं वाशिष्ठमृषिसत्तमम् । तृष्णार्त्तश्च क्षुधार्त्तश्च
एकायनगतः पथि । अपश्यदजितः सङ्ख्ये मुनिं प्रतिमु-
खागतम् । शक्त्रिं नाम महाभागं वशिष्ठकुलवर्द्धनम् ।
ज्येष्ठं पुत्रं पुत्रशताद्वशिष्ठस्य महात्मनः । अपगच्छ
पथोऽणाकमित्येवं पार्थिवोऽब्रवीत् । तथा ऋषिरुवाचैनं
सान्त्वयन् श्लक्ष्णया गिरा । मम पन्था महाराज! धर्म्म
[Page1826-b+ 38]
एष सनातनः । राज्ञा सर्व्वेषु धर्म्मेषु देयः पन्था द्विजा-
तये । एवं परस्परं तौ तु पथोऽर्थं वाक्यमूचतुः ।
अपसर्पापसर्पेति वागुत्तरमकुर्व्वताम् । ऋषिस्तु नाप-
चक्राम तस्मिन् धर्म्मपथे स्थितः । नापि राजा मुने-
र्म्मानात् क्रोधाच्चापजगाम ह । अमुञ्चन्तं तु पन्थानं
तमृषिं नृपसत्तमः । जघान कशया मोहात्तदा राक्षस
वन्मुनिम् । कशाप्रहाराभिहतस्ततः स मुनिसत्तमः ।
तं शशाप नृपश्रेष्ठं वाशिष्ठः क्रोधमूर्च्छितः । हंसि
राक्षसवद्यस्माद्राजापसद! तापसम् । तणात्त्वमद्यं-
प्रभृति पुरुषादो भविष्यसि । मनुष्यपिशिते
सक्तश्चरिष्यसि महीमिमाम् । गच्छ राजाधमेत्युक्तः
शक्त्रिणा वीर्य्यशक्तिना । ततो याज्यनिमित्तन्तु
विश्वामित्रवशिष्ठयोः । वैरमासोत्तदा तन्तु विश्वा-
मित्रोऽन्वपद्यत । तयोर्विवदतोरेवं समीपमुपचक्रमे ।
ऋषिरुग्रतपाः पार्थ! विश्वामित्रः प्रतापवान् । ततः स
बुबुधे पश्चात्तमृषिं नृपसत्तमः । ऋषेः पुत्त्रं वशिष्ठस्य
वशिष्ठमिव तेजसा । अन्तर्द्धाय तदात्मानं विश्वामित्रो-
ऽपि भारत! । तावुभावतिचक्राम चिकीर्षन्नात्मनः प्रियम् ।
स तु शप्तस्तदा तेन शक्त्रिणा वै नृपोत्तमः । जगाम शरणं
शक्त्रिं प्रसादयितुमर्हयन् । तस्य भावं विदित्वा स
नृपतेः कुरुसत्तम । विश्वामित्रस्ततो रक्ष आदिदेश नृपं
प्रति । शापात्तस्य तु विप्रर्षेर्व्विश्वामित्रस्य चाज्ञया ।
राक्षसः किङ्करो नाम विवेश नृपतिं तदा । रक्षसा तं
गृहीतन्तु विदित्वा मुनिसत्तमः । विश्वामित्रोऽप्यपाक्रा-
मत्तस्माद्देशादरिन्दम! । ततः स नृपतिस्तेन रक्षसान्तर्गतेन
च । बलवत्पीडितः पार्थ! नान्ववुध्यत किञ्चन । दद-
र्शाथ द्विजः कश्चिद्राजानं प्रस्थितं वनम् । अयाचत
क्षुधापन्नः समांसम्भोजनन्तदा । तमुवाचाथ राजर्षिर्द्विजं
मित्रसहस्तदा । आसस्व व्रह्मंस्त्वमत्रैव मुहूर्त्तं प्रतिपाल-
यन् । निवृत्तः प्रतिदास्यामि भोजनं ते यथेप्सितम् ।
इत्युक्त्वा प्रययौ राजा तस्थौ स द्विजसत्तमः । ततो राजा
परिक्रम्य यथाकामं यथासुखम् । निवृत्तोऽन्तःपुरं पार्थ!
प्रविवेश महामनाः । ततोऽर्द्धरात्र उत्थाय सूदमानाय्य
सत्वरम् । उवाच राजा संस्मृत्य ब्राह्मणस्य प्रतिश्रुतम् ।
गच्छामुष्मिन् वनोद्देशे ब्राह्मणो मां प्रतीक्षते । अन्नार्थो
तं त्वमन्नेन समांसेनोपपादय । गन्धर्व्व उवाच । एव-
मुक्तस्ततः सूदः सोऽनासाद्यामिषं क्वचित् । निवेदया-
मास तदा तस्मै राज्ञे व्यथान्वितः । राजा तु रक्षसा-
[Page1827-a+ 38]
विष्टः सूदमाह गतव्यथः । अप्येनं नरमांसेब भोजयेति
पुनः पुनः । तथेत्थुक्त्वा ततः सूदः स स्थानं बध्यघाति-
नाम् । गत्वाऽऽजहार त्वरितो नरमांसमपेतभीः । स तत्
संस्कृत्य विधिवदन्नोपहितमाशुवै । तस्मैप्रादाद् ब्राह्मणाय
क्षुधिताय तपस्विने । स सिद्धचक्षुषा दृष्ट्वा तदन्नं द्विज-
सत्तमः । अभोज्यमिदमित्याह क्रोधपर्य्याकुलेक्षणः ।
ब्राह्मण उवाच । यस्मादभोज्यमन्नं मे ददाति स नृपा-
धमः । तस्मात्तस्यैव मूढस्य मविष्यत्यत्र लोलुपा । सक्तो
मानुषमांसेषु यथोक्तः शक्त्रिणा पुरा । उद्वेजनीयो
भूतानां चरिष्यति महीमिमाम् । द्विरनुव्याहृतो राज्ञः
स शापो बलवानभूत् । रक्षोबलसमाविष्टो विसंज्ञश्चा-
भवन्नृपः । ततः स नृपतिश्रेष्ठो राक्षसोपहतेन्द्रियः ।
उवाच शक्त्रिं तं दृष्ट्वा न चिरादिव भारत! । यस्माद-
सदृशः शापः प्रयुक्तोऽयं मयि त्वया । तस्मात्त्वत्तः प्रव-
र्त्तिष्ये स्वादितुं मानुषानहम् । एवमुक्त्वा गतः सद्यस्तं
प्राणैर्व्विप्रयुज्य च । शक्त्रिं त भक्षयामास व्याघ्रः
पशुमिवेप्सितम् । शक्त्रिं तन्तु मृतं दृष्ट्वा विश्वामित्रः पुनः
पुनः । वशिष्ठस्यैव पुत्रेषु तद्रक्षः सन्दिदेश ह । स तान्
शक्त्र्यवरान् पुत्त्रान् वशिष्ठस्य महात्मनः । भक्षयामास संक्रुद्धः
सिंहः क्षुद्रान् मृगानिव । वशिष्ठो घातितान् श्रुत्वा विश्वा-
मित्रेण तान् सुतान् । धारयामास तं शोकं महाद्रिरिव मेदि-
नीम्” । “ततः प्रतिनिवृत्तः स तया बध्वा सहानघः । कल्मा-
षपादमासीनं ददर्श विजने वने । स तु दृव तं राजा
क्रुद्ध उत्थाय भारत! । आविष्टो रक्षसोग्रेण इयेषात्तुं तदा
मुनिम् । अदृश्यन्ती तु तं दृष्ट्वा क्रूरकर्माणमग्रतः ।
भयसंविग्नया वाचा वशिष्ठमिदमब्रवीत् । असौ मृत्यु-
रिवोग्रेण दण्डेन भगवन्नितः । प्रगृहीतेन काष्ठेन
राक्षसीऽभ्येति दारुणः । तंनिवारयितुं शक्तो नान्योऽस्ति
भुवि कश्चन । त्वदृतेऽद्य महाभाग! सर्व्ववेदविदां वर! ।
पाहि मां भगवन्! पापादस्माद्दारुणदर्शनात् । राक्ष-
सोऽयमिहात्तुं वै नूनमावां समीहते । वशिष्ठ उवाच ।
मा भैः पुत्त्रि! न भेतव्यं राक्षसात्तु कथञ्चन । नैतद्रक्षो
भयं यस्मात् पश्यसि त्वमुपस्थितम् । राजा कल्माष-
पादोऽयं वीर्य्यवान् प्रथितो भुवि । स एषोऽस्मिन् वनो-
द्देशे निवसत्यतिभीवणः । गन्धर्व्व उवाच । तमापतन्त
संप्रेक्ष्य वशिष्ठो भगवानृषिः । वारयामास तेजस्वी
हूङ्कारेणैव भारत! । मन्त्रपूतेन च पुनः स तमभ्युक्ष्य
वारिणा । मोक्षयामास वै शापात् तस्माद्घोरान्नराधिपम् ।
[Page1827-b+ 38]
स हि द्वादश वर्षाणि वाशिष्ठस्यैव तेजसा । ग्रस्त आसीद्-
ग्रहेणेव पूर्णकाले दिवाकरः । रक्षसा विप्रमुक्तोऽथ
स नृपस्तद्वनं महत् । तेजसा रञ्जयामास सन्ध्याभ्रमिव
भास्करः । प्रतिलभ्य ततः संज्ञामभिवाद्य कृताञ्जलिः ।
उवाच नृपतिः काले वशिष्ठमृषिसत्तमम् । सौदासोऽहं
महाभाग! याज्यस्ते मुनिसत्तम! । अस्मिन् काले यदिष्टन्ते
ब्रूहि किं करवाणि ते । वशिष्ठ उवाच । वृत्तमेतद्यथा-
कालं गच्छ राज्यं प्रशाधि वै । ब्राह्मणांस्तु मनुष्येन्द्र!
मावमंस्थाः कदाचन । राजोवाच । नावमंस्ये महा-
भाग! कदाचिद्ब्राह्मणर्षभान् । त्वन्निदेशे स्थितः सम्यक्
पूजयिष्याम्यहं द्विजान्” ।
<फ्>कल् माषाङ्घ्रिरप्यत्र । तस्य कल्माषपादताकथा स्त्री-
संसर्गे मृत्युरूपशापादिकथा च भाग० ९, ९ अ० यथा-
<फ्>“ऋतपर्ण्णोऽनलसस्वोयोऽश्वविद्यामियान्नलात् । दत्त्वा-
ऽक्षहृदयञ्चास्मै, सर्व्वकामस्तु तत्सुतः । ततः सुदास-
स्तत्पुत्रोमदयन्तीपतिर्नृपः । आहुर्म्मित्रसहं यं वै
कल्भषाङ्घ्रिमुत क्वचित् । वशिष्ठशापाद्रक्षोऽभूदनपत्यः स्व-
कर्म्मणा । श्रीराजोवाच । किंनिमित्तोगुरोः शापः
सौदासस्य महात्मनः । एतद्वेदितुमिच्छामि कथ्यतां
न रहोयदि । श्रीशुक उवाच । सौदासोमृगयां किञ्चि-
च्चरनृक्षोजघान ह । मुमोच भ्रातरं, सोऽथ गतः प्रति-
चिकीर्षया । संचिन्तयन्नयं राज्ञः सूदरूपधरोगृहे ।
गुरवे भोक्तुकामाय पक्त्वा निन्ये नरामिवम् । परिवेक्ष्य-
माणं भगवान् विलोक्याभक्ष्यमञ्जसा । राजानमशपत्
क्रुद्धोरक्षोह्येवं भविष्यसि । रक्षःकृतं तद्विदित्वा चक्रे
द्वादशवार्षिकम् । सोऽप्यपोऽञ्जलिमादाय गुरुं शप्तुं
समुद्यतः । वारितोमदयन्त्याऽपोरुशतीः पादयोर्जहौ ।
दिशः स्वमवनीं सर्व्वं पश्यञ्जीवमयं नृपः । राक्षसं
भावमापन्नः पादे कल्माषताङ्गतः । व्यवायकाले
ददृशे वनौकोदम्पती द्विजौ । क्षुधार्त्तोजगृहे विप्रं तत्-
पत्न्याहाकृतार्थवत् । न भवान्राक्षसः साक्षादिक्ष्वाकूनां
महारथः । मदयत्न्या पतिर्व्वीर! नाधर्म्मं कर्त्तुमर्हसि ।
देहि मेऽपत्यकामाया अकृतार्थं द्विजं पतिम् । देहोऽयं
मानुषोराजन्! पुरुषस्याखिलार्थदः । तस्मादस्य बधो वीर!
सर्व्वार्थबध उच्यते । एष हि ब्राह्मणो विद्वांस्तपःशील-
गुणान्वितः । आरिराधयिषुर्ब्रह्म महापुरुषसंज्ञितम् ।
सर्व्वभूतात्मभावेन भूतेष्वन्तर्हितं गुणैः । सोऽयं ब्रह्मर्षि-
वर्य्यस्ते राजर्षिप्रवराद्विभो । कथमर्हति सर्व्वज्ञ! वधं
[Page1828-a+ 38]
पितुरिवात्मजः । कर्म्मणा मनसा वाचा सर्व्वमूतेषु सौ-
हृदम् । विद्याविवेकसम्पन्नाः शोलमेतद्विदुर्बुधाः ।
तस्य साधोरपापस्य भ्रूणस्य ब्रह्मवादिनः । कथं बधं
यथा बभ्रोर्म्मन्यते सम्मतोभवान् । यद्ययं क्रियते भक्ष्य-
स्तर्हि मां स्वाद पूर्व्वतः । न जीविष्ये विना येन क्षणञ्च
मृतकं तथा । एवं करुणभाषिण्या विलपन्त्या अनाथ-
वत् । व्याघ्रः पशुमिवाखादत् सौदासः शापमोहितः ।
ब्राह्मणी वीक्ष्य दिधिषुं पुरुषादेन भक्षितम् । शोचन्त्यात्मा-
नमुर्व्वीशमशपत् कुपिता सती । यस्मान्मे भक्षितः पाप!
कामतः स्वपतिस्त्वया । तवापि मृत्युराधानादकृतप्रज्ञ!
दर्शितः । एवं मित्रसहं शप्त्वा पतिलोकपरायणा । तद-
स्थीनि समिद्धेऽग्नौ प्रास्य भर्त्तुर्गतिङ्गता । विशापोद्वाद-
शाब्दान्ते मैथुनाय समुद्यतः । विज्ञाप्य ब्राह्मणीशापं
महिष्या स निवारितः । ततऊर्द्ध्वं स तत्याज स्त्रीसुखं
कर्म्मणाऽप्रजः । वशिष्ठस्तदनुज्ञातोमदयन्त्यां प्रजामधात्” ।
<LEND>
