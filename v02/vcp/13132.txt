<L>13132<pc>1906,b<k1>काम्य<k2>काम्य
काम्य¦ त्रि० कम--णिङ् कर्मणि यत् । १ कामनाविषये
<>“काम्योहि वेदाधिगमः कर्मयोगश्च वैदिकः” मनुः ।
<>“काम्यानां स्वफलार्थञ्च दोषघातार्थमेव च । अतः-
<>काम्यं नैमित्तिकं प्रायश्चित्तमिति स्थितिः” प्रा० त०
<>जावालः । काम्यत्वञ्च तत्तत्फलकामनावदधिकारि-
<>कर्त्तव्यत्वम् । काम्यकर्मणामपि फलाभिसन्धानाभावेनानु-
<>ष्ठाने मोक्षदत्वम् तदेतत् मल० त० निर्णीतम् ।
<>मनुः “इह चामुत्र वा काम्यं प्रवृत्तं कर्म्म कीर्त्त्यते ।
<>निष्कामं ज्ञानपूर्व्वन्तु निवृत्तमुप्रदिश्यते । प्रवृत्तं कर्म्भ
<>संसेव्य देवानामेति सार्ष्टिताग् । निवृत्तं सेवमानस्तु
<>भूतान्यत्येति पञ्च वै” । “कामनापूर्व्वकं कर्म्म शरीर-
<>प्रवृत्तिहेतुत्वात् प्रवृत्तं तदेव कर्म्म कामनारहितम्
<>पुनर्ब्रह्मज्ञानाभ्यासपूर्व्वकं संसारनिवृत्तिहेतुत्वात् निवृ-
<>त्तमुच्यते । सार्ष्टितां समानगतिताम् ऋषेर्गत्यर्थत्वात् ।
<>पञ्च भूतान्यत्येति अतिक्रामति मोक्षं प्राप्नोतीत्यर्थः”
<>विष्णुपुराणम् । “विशिष्टफलदाः काम्या निष्कामाणां
<>विमुक्तिदाः” । भगवद्गीतापि “युक्तः कर्म्मफलं त्यक्त्वा शान्ति-
<>माप्नोति नैष्ठिकीम् । अयुक्तः कामकारेण फले सक्तोनि-
<>बव्यते” । युक्तईश्वराय कर्म्माणि, न फलाय इत्येवं
<>समाहितः फलं त्यक्त्वा कर्म्माणि कुर्व्वन्निति शेषः
<>शान्तिं मोक्षाख्यां नैष्ठिकीं निष्ठायां भवाम् । सत्व-
<>शुद्धिज्ञानप्राप्तिसर्वकर्म्मसन्न्यासज्ञाननिष्ठाक्रमेणेति वाक्य
<>शेषः । अयुक्तस्तद्बहिर्मुखः कामकारेण कामप्रेरिततया
<>कामतः प्रवृत्तेरिति यावत् । फले सक्तः मम फलाय
<>इदं, कर्म्म करोमीत्येवं फले सक्तोनियतं बन्धं प्राप्नोति
<>तथाचार्ज्जुनं प्रति भगवद्धाक्यम् । “मयि सर्व्वाणि
<>कर्म्माणि सन्न्यस्याध्यात्मचेतसा । निराशीर्निर्ममोभूत्वा
<>युध्यस्व विगतज्वरः” । सन्न्यस्य निःक्षिप्य समर्प्य इति
<>यावत् । अध्यात्मचेतसा विवेकबुद्ध्या अहंकर्त्ता ईश्व-
<>राय भृत्यवत् करोमीत्यनया बुद्ध्या । निराशीस्त्यक्तकाम-
<>सङ्कल्पः । अतएव निर्म्मनोमसतारहितः विगत-
[Page1907-a+ 38]
<>ज्वरः विगतसन्तापः । व्यक्तमाह सएव “यत् करोषि
<>यदश्नासि यज्झोषि ददासि यत् । यत् तपस्यसि
<>कौन्तेय! तत् कुरुष्व मदर्पणम्” । विष्णुपुराणे । “कर्म्मा-
<>ण्यसङ्कल्पिततत्फलानि सन्न्यस्य विष्णौ परमात्मरूपे ।
<>अवाप्य तां कर्ममहोमनन्ते तस्मिँल्लयं ते त्वमलाः प्रायन्ति” ।
<>तां कममहीं भारवर्षरूपाम् । भाग० एकादशस्कन्धे “वेदो-
<>क्तमेव कुर्व्वाणोनिःसङ्गोऽर्पितुमोश्वरे । नैष्कर्म्म्यां लभते
<>सिद्धिं रोचनार्था फलश्रुतिः” । वेदोक्तमेव कुर्वाणो न तु
<>निषिद्धम् । ननु कर्मणि क्रियमाणे तस्मिन्नासत्तिस्तत्
<>फलञ्च स्यात् नतु नैष्कर्म्म्यरूपा फलसिद्धिः? अतआह
<>निःसङ्ग इति अनभिनिवेशितवान्, ईश्वरेऽर्पितुं न फलो-
<>द्देशेन । अथ फलस्य श्रुतत्वात् कर्मणि कृते फलं भवत्येव
<>इत्यत आह रोचनार्था इति । कर्मणि रुच्युत्पादानार्था ।
<>अतएव तत्रैव “फलश्रुतिरियं नॄणां न श्रेयो रोचनं परम् ।
<>श्रेयोविवक्षया प्रोक्ता यथा भैषज्यरोचनम् । उत्पत्त्यैव
<>हि कामेषु प्राणेषु स्वजनेषु च । आसक्तमनसोमर्त्या
<>आत्मनोऽनर्थहेतुषु । न तानविदुषः स्वार्थं भ्राम्यतो-
<>वृजिनाध्वनि । कथं युञ्ज्यात् पुनस्तेषु तांस्तमोविशतोबुधः ।
<>एवं व्यवस्थितं केचिदविज्ञाय कुबुद्धयः । फलश्रुतिं
<>कुसुमितां न वेदज्ञा वदन्ति हि” । इयं फलश्रुतिर्न श्रेयः-
<>परमपुरुषार्थपरा न भवति किन्तु बहिर्मुखानां मोक्ष-
<>विवक्षया अवान्तरकर्मफलैः कर्मसु रुच्युत्पादनमात्रम् ।
<>यथा भैषज्ये औषधे रुच्युत्पादनम् । यथा “पिब निन्वं
<>प्रदास्यामि खलु ते स्वण्डलड्डुकान् । पित्रैवमुक्तः पिबति
<>तिक्तमप्यतिबालकः” । अत्र यथा तिक्तनिम्बादिपानस्य न
<>खलु खण्डलड्डुकादिलाभ एव प्रयोजनम् किन्त्वारोग्यम् ।
<>तथा वेदोऽप्यवान्तरफलैः प्रलोभयन् मोक्षायैव कर्म्माणि
<>विधत्ते । ननु कर्मकाण्डे मोक्षस्य नामापि न श्रूयते
<>कुत एवं व्याख्यायते यथाश्रुतस्यैवाघटनादित्यतआह
<>उत्पत्त्येति द्वाभ्याम् । उत्पत्त्या स्वभावतएव कामेषु पश्वा-
<>दिषु प्राणिषु आयुरिन्द्रियबलवीर्य्यादिषु पुत्रदारादिषु
<>परिपाकतोदुःखहेतुषु अतस्तान् स्वार्थं परमसुखमविदुषः
<>अजानतो अतो नतान् प्रह्वीभूतान् बुधोवेदोयद्बोधयति
<>तदेव श्रेय इति विश्वसितानित्यर्थः तानेवम्भूतान् वृजि-
<>नाध्वनि पापे वर्त्मनि देवादियोनौ भ्राम्यतः । पुनस्त
<>मोभूतवृक्षादियोनौ विशतः पशुकाम इति चायुरिन्द्रिया-
<>दिकाम इति च पुत्रादिकाम इति च कथं पुनस्तेषु स्वयं
<>बुधोवेदोयुञ्ज्यात् । तथासत्यनाप्तः स्यादिति भावः ।
[Page1907-b+ 38]
<>कथं तर्हि कर्ममीमांसकाः कर्मफलपरतां वदन्ति तत्राह
<>एवमिति व्यवस्थितम् । वेदस्याभिप्रायमविज्ञाय कुसुमिताम्
<>अवान्तरफलरोचनतया रमणोयां परमफलश्रुतिं वदन्ति
<>यतस्ते कुबुद्धयः तदाह हि यस्मात् वेदज्ञा व्यासादयः
<>तथा न वदन्तीति । अतएव निष्कामकर्मणात्मज्ञानमित्युक्तम् ।
<>यथा “अयमेव क्रियायोगोज्ञानयोगस्य साधकः । कर्म-
<>योगं विना ज्ञानं कस्यचिन्नैव दृश्यते” । सोऽपि दुरितक्षय-
<>द्वारा न साक्षात् । तथाच “ज्ञानमुत्पद्यते पुंसां क्षयात्
<>पापस्य कर्मणः । श्रुतिः “तमेतं वेदार्थवचनेन ब्राह्मणा
<>विविदिषन्ति ब्रह्मचर्थ्येण तपसा दानेन श्रद्धया यज्ञेनान-
<>शनेन चेति” तमात्मानम् । अतएव यज्ञादीनां ज्ञान-
<>शेषताञ्चावधार्य्य निष्कामेषु कर्मसु प्रवर्त्तते । पण्डिते-
<>नापि मूर्खः काम्ये कर्मणि न प्रवर्त्तयितव्यः इत्याह
<>भाग० षष्ठस्कन्धे “स्वयं निःश्रेयसं विद्वान् न वक्त्यज्ञाय
<>कर्म हि । न राति रोगिणेऽपथ्यं वाञ्छतेऽपि भिष-
<>क्तमः’ । राति ददाति । फलकामनानिन्द्यत्वमुक्तं तत्रैव
<>“अकामः सात्विकोलोको यत्किञ्चिद्विनिवेदयेत् । तेनैव
<>स्थानमाप्नोति यत्र गत्वा न शोचते । धर्मबाणिजिका-
<>मूढाः फलकामा नराधमाः । अर्च्चयन्ति जगन्नाथं ते
<>कामानाप्नुवन्त्यथ । अन्तवत्तु फलं तेषां तद्भवत्यल्पमेधसाम् ।
<>पद्भ्यां प्रतीच्छते देवः सकामेन निवेदितम् । मूर्द्ध्ना
<>प्रतीच्छते दत्तमकामेन द्विजोत्तमाः”! इति वामनपुरा०
<>काम्यमपि दानं विष्णुप्रीतये सार्व्वकालिकम् यथा
<>म० त० “पुरुषोत्तमस्य तुष्ट्यर्थं प्रदेयं सार्व्वकालिकम्
<>श्रीदत्तः “सार्व्वकालिकं मलमासादावपि विष्णुप्रीत्यर्थं
<>देयम्” मल० त० रघु० । “सम्यक् संसाधनं कर्म कर्त्तव्यमधि-
<>कारिणा । निष्कामेण सदा पार्थ! काम्यं कामान्वि-
<>तेन च” प्रा० त० भविष्यपु० । काम्यञ्च “यांत्कञ्चित् कुरुते
<>कर्भयज्ञदानजपादिकम् । क्रियते कायिकं यच्च तत्काम्य-
<>मिति कीर्त्तितम्” इत्युक्तलक्षणम् । काम्याच्च सर्वाङ्गो-
<>पेतात् फलनिष्पत्तिः इति कात्या० श्रौ० प्रतिपादि-
<>तम् तच्च कात्यायनशब्दे १८६५ पृ० प्रदर्शितम् ।
<>२ अभिरूपे सुन्दरे च “नासौ न काम्यो नच वेद सम्यक्”
<>रघुः । कामाय हितं यत् । ३ कामोद्दीपके त्रि० ।
<LEND>
