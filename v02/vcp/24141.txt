<L>24141<pc>3413,a<k1>दक्षिणायन<k2>दक्षिणायन
दक्षिणायन¦ न० दक्षिणा दक्षिणस्यां दक्षिणे गोले वा-
<>ऽयनं रवेः । रवेः स्वाधिष्ठितस्थानापेक्षया १ दक्षिण-
<>दिग्गमने २ दक्षिणगोलरूपतुलादिराशिषट्के गमने
<>तदुपलक्षिते ऋतुत्रयात्मके ३ कालभेदे च तत्राद्यार्थे
<>“ऋतुत्रयञ्चाप्ययनं द्वे अयने वर्षसंज्ञिते । कर्कटादिस्थिते
<>भानौ दक्षिणायनमुच्यते” मल० त० विष्णुपु० ।
<>द्वितीयार्थे “दैवे रात्र्यहनी वर्षं प्रविभागस्तयोः पुनः ।
<>अहस्तत्रोदगयनं रात्रिः स्याद्दक्षिणायनम्” मनुः ।
<>अयनशब्दे ३५३ पृ० उत्तरायणशब्दे ११०४ पृ०
<>खगोलशब्दे च दक्षिणायनशब्दार्थस्योक्तप्रायत्वेऽपि
<>दक्षिणायनव्यवस्थार्थमधिकमत्रोच्यते यद्यपि चन्द्रस्यापि
<>स्वाधिष्ठितस्थानापेक्षया दक्षिणस्यां दक्षिणगोले च गतिः
<>सम्भवति तथापि सूर्य्यस्यैव गतिभेदे तदुपलक्षितकाले च
<>दक्षिणायनशब्दव्यवहारः । “सौरेण द्युनिशीर्वामं
<>षडशीतिमुखानि च । अयनं विषुवं चैव संक्रान्तेः
<>पुण्यकालता” सू० सि० अयनस्य सौरत्वोक्तेः “यान्
<>मासान् दक्षिणा आदित्य एति यान् मासानुत्तरादित्य
<>एति” वाजसनेयिनां पञ्चाग्निविद्यायां दक्षिणोत्तरमा-
<>र्गयोः पाठात् “तस्मादादित्यः षण्मासान् दक्षिणेनैति
<>षण्मासानुत्तरेणैतीति तैत्तिरीयश्रुतेश्चादित्यगतिमुपजी-
<>व्यैवायनशब्दप्रवृत्तेश्च । तेनादित्यगतिनिष्पन्नत्वात्तस्य
<>सौरत्वम् । उभयविधदक्षिणायनस्य किमवधिकस्य मनूक्तं
<>रात्रित्वं तदभिधीयते । तत्र “भेषादौ देवभागस्थो
<>देवानां याति दर्शनम् । असुराणां तुलादौ तु सूर्यस्तद्भा-
<>गसञ्चरः” सू० सि० ।
<>“जम्बुद्वीपलवणसमुद्रसन्धौ परिधिवृत्तं भूगोलमध्ये तत्सु-
<>गसूत्रेणाकाशे वृत्तं विषुवद्वृत्तं तत्र क्रान्तिवृत्तं षड्भा-
<>न्तरेण स्थानद्वये लग्नं तन्मेषतुलास्थानं प्रवहवायुना
<>विषुवद्वृत्तमार्गे भ्रमति मेषस्थानात् कर्कादिस्थानं विषुव-
<>द्वृत्ताच्चतुर्विंशत्यंशान्तर उत्तरतः । मकरादिस्थानं विषुव
<>द्वृत्ताश्चतुर्विंशत्यंशान्तरे दक्षिणतः । तत् स्वस्थाने प्रवह-
[Page3413-b+ 38]
<>वायुना भ्रमति । एवं क्रान्तिवृत्तप्रदेशाः स्वस्वस्थाने प्रवह
<>वायुना भ्रमन्ति । तत्र मेषादौ देवभागस्थः “जम्बुद्वीपं च
<>तत्रापि देवासुरविभागकृदिति” पूर्वोक्तेः । तत्सम्बद्धा मेषा-
<>दिकन्यान्ता राशय उत्तरगोलः । तत्रस्थः सूर्यो मेषादौ
<>मेषादिप्रदेशे देवानां मेरोरुत्तराग्रवर्त्तिनां दर्शनं षण्मा-
<>सानन्तरं प्रथमदर्शनं याति गच्छति प्राप्नोतीत्यर्थः विषुव-
<>द्वृत्तस्य तत्क्षितिजत्वात् । एवं दैत्यानां मेरोर्दक्षिणाग्र-
<>वर्तिनामित्यसुराणामित्युक्तेनैवोक्तम् । तद्भागसञ्चरो
<>दैत्यभागे समुद्रादिदक्षिणविभागस्थास्तुलादिमीनान्ता रा-
<>शयो दक्षिणगोलस्तत्र सञ्चरो गमनं यस्येत्येतादृशसूर्य-
<>स्तुलादिप्रदेशे तुक्क्वाराददर्शनानन्तरं प्रथमदर्शनं प्राप्नो-
<>तीत्यर्थः तेषामपि विषुवद्वृत्तक्षितिजत्वात्” रङ्गना० ।
<>“देवासुरा विषुयति क्षितिजस्थं दिवाकरम् । पश्यन्त्य-
<>न्योन्यमेतेषां वामसव्ये दिनक्षपे” सू० सि० ।
<>“विषुवति काले देवदैत्याः सूर्य्यं क्षितिजस्थं पश्यन्ति
<>विषुवद्वृत्तस्य तयोः स्वस्थानाद्भूगोलमध्यस्थत्वेन क्षितिज-
<>त्वात् । एतेषां देवदैत्यानामन्योन्यं परस्परं ये वामसव्ये
<>अपसव्यसव्ये ते क्रमेण दिनक्षपे दिवसरात्री भवतः ।
<>अयं भावः देवानां भूमेरुत्तरभागः स्वकीयत्वात् सव्यमतो
<>दैत्यानामपसव्यं स्वकीयत्वाभावात् । एवं दैत्यानां भूमे-
<>र्दक्षिणभागः स्वकीयत्वात् सव्यं देवानां स्वकीयत्वाभावा-
<>दपसव्यमतो दैत्यानां वामसव्यगावुत्तरदक्षिणगोलौ देवानां
<>क्रमेण दिनरात्री । देवानां वामसव्यभागौ दक्षिणीत्तर-
<>गोलौ दैत्यानां दिनरात्री । अन्यथाऽन्योन्यं वामसव्ये
<>इत्यनयोः सङ्गतार्थानुपपत्तेः । अतएव पूर्वं मेषादा-
<>वित्याद्युक्तमिति” रङ्गना० । अथ पूर्वश्लोकोत्तरार्धस्य सन्दि-
<>ग्धत्वशङ्कया दिनपूर्वापरार्धकथनच्छलेन तदर्थं श्लोकाभ्यां
<>विशदयति ।
<>“मेषादावुदितः सूर्यस्त्रीन् राशीनुदगुत्तरम् । सञ्चरन्
<>प्रागहर्मध्यं पूरयेम्भेरुवासिनाम् । कर्कादीन् सञ्चरं-
<>स्तद्वदह्नः पश्चार्धमेव सः । तुलादींस्त्रीन्मृगादींश्च
<>तद्वदेव सुरद्विषाम्” सू० सि० ।
<>“मेषादौ विषुवद्वृत्तस्थक्रान्तिवृत्तभागे रेवत्यासन्न उदितो
<>दर्शनतां प्राप्तः सूर्य उत्तरं यथोत्तरं क्रमेणेति यावत्
<>त्रीन् राशीनुदगुत्तरभागस्थान् मेषवृषमिथुनान् सञ्चरन्न-
<>तिक्रामन् सत् मेरुस्थानां देवानां प्रागहर्मध्यं प्रथमं
<>दिनस्यार्धं पूरयेत् पूर्णं करोतित्यर्थः । मिथुनान्ते सूर्ये मेरु
<>स्थानां सध्याह्नं स्यादिति फलितार्थः । कर्फादीन् त्रीन्
[Page3414-a+ 38]
<>राशीन् कर्कसिंहकन्थास्तद्वत् क्रमेणेत्यर्थः । अतिक्रामन्
<>सन् स मूर्यो दिवसस्य पञ्चार्धमपरदलम् । एवकारोऽन्य-
<>योगव्यवच्छेदार्थः । पूरयेत् । कन्यान्ते सूर्ये मेरुस्थानो
<>सूर्यास्तो भवतीति फलितार्थः । अथ दैत्यानामाह ।
<>तुलादीनिति । सुरद्विषां मेरोर्दक्षिणाग्रवर्त्तिनां देत्याना
<>मित्यर्थः । तुलादींस्त्रीन् राशींस्तुलावृश्चिकधनुराख्यान्
<>मृगादींस्त्रीन् राशीन् मकरकुम्भमीनांस्तद्वत् क्रमेणाति-
<>क्रामन् सूर्यः । चकारस्तुलामृगादिक्रमेण पूर्वापरार्ध-
<>मित्यर्थकः । एवकार उक्तातिरिक्तव्यवच्छेदार्थः । दिनं
<>पूरयतीत्यर्थः । धनुरन्ते सूर्ये दैत्यानां मध्याह्न मीनान्ते
<>सूर्ये सूर्यास्ती भवतीति फलितार्थः” रङ्गना० ।
<>“अतो दिनक्षपे तेषामन्योन्यं हि विपर्ययात् । अहोरा-
<>त्रपमाणं च भानोर्मगणपूरणात् । दिनक्षपार्धमेतेषाम-
<>यनान्ते विपर्ययात् । उपर्यात्मानमन्योन्यं कल्पयन्ति
<>सुरासुराः” सू० सि० ।
<P>“एतेषां देवदैत्यानामयनान्तेऽयनसन्धौ विपर्ययाद्व्यत्या-
<>साद्दिनक्षपार्धं दिनार्धं रात्र्यर्धं च भवति । यत्र देवानां
<>मध्याह्नं रात्र्यर्धं च तत्र दैत्यानां क्रमेण रात्र्यर्धमध्याह्ने
<>यत्र च दैत्यानां मध्याह्नरात्र्यर्धे तत्र देवानां क्रमेण
<>रात्र्यर्धमध्याह्ने इति फलितार्थः । अत्र हेतुमाह ।
<>उपरीति । देवदैत्या मेरोरुत्तरदक्षिणाग्रवर्तिनोऽन्योन्य-
<>मात्मानं स्वसुपरिभाग ऊर्द्धभागे कल्पयन्त्यङ्गीकुर्वन्ति ।
<>वस्तुतो भूमेर्गोलत्वेन सर्वत्र तुल्यत्वान्निरपेक्षोर्ध्वाधो-
<>भागयोरनुपपत्तेः । तथा च देवा दैत्यापेक्षयोर्ध्वस्थत्वं
<>मन्यमाना दैत्यानधःस्थानङ्गीकुर्वन्ति । दैत्याश्च देवस्थाना-
<>पेक्षयार्ध्वस्थं मन्यमाना देवानधः कुर्वन्तीति तात्पर्यार्थः ।
<>एवं च देवदैत्ययोर्विपरीतावस्थानाद्दिनरात्र्योर्वैपरीत्यं
<>युक्तमेवेति भावः” रङ्गना० ।
<>ततश्च उत्तरगोलरूपगेषादिराशिषट्कस्थरविककालस्य
<>देवानां दिनत्वेदक्षिणगोलरूपतुलादिराशिषट्कस्थरविक
<>कालस्य रात्रित्वे स्थितेऽपि मकरादिकानां देवानां दिन-
<>रात्रिकालतोक्तिः श्रौतस्मार्त्तकर्म्मोपयोगिनी रवेः स्वा-
<>धिष्ठितस्थानापेक्षया दक्षिणोत्तरतो गत्या वा तथा व्यव-
<>ह्रियते इति बोध्यम् अतएव सि० शि० उक्तं यथा
<>“दिनं दिनेशस्य यतोऽत्र दर्शने तमी तमोहन्तुरदर्शने
<>सति । कुपृष्ठगानां द्युनिशं यथा नृणां तथा पितॄणां
<>शशिपृष्ठवासिनाम्” इदानीं संहितोक्तस्याभि-
<>प्रायमाह । “दिनं सुराणामयनं यदुत्तरं निशेतरत्
[Page3414-b+ 38]
<>सांहितिकैः प्रकीर्तितम् । दिनोन्मुखेऽर्के दिनमेव
<>तन्मतं निशा तथा तत्फलकीर्त्तनाय तत् । द्वन्द्वान्तमा-
<>रोहति यैः क्रमेण तैरेव वृत्तैरवरीहतीनः । यत्रैव
<>दृष्टः प्रथमं स देवैस्तत्रैव तिष्ठन् न विलोक्यते किम्?” ।
<>“सांहितिकानां न चेदयमभिप्रायस्तर्हि मेषादेरूर्द्धं मिथु-
<>नान्तं यावद्यै र्वृत्तैरेवारोहणं कुर्वन्नपि देवैर्वृष्टस्तैरेव
<>पुनरवरोहणं कुर्वन् किं न दृश्यत इति” प्रमिता० ।
<P>एतदभिप्रायेणैव श्रीपत्युक्तं यथा
<P>“मृगादिराशिद्वयभानुभोगात् षट्चर्त्तवः स्युः शिशिरो
<>वसन्तः । ग्रीष्मश्च वर्षा च शरच्च तद्वद्धेमन्तनामा कथितोऽत्र
<>षष्ठः ॥ शिशिरपूर्वमृतुत्रयमुत्तरं ह्ययनमाहुरहश्च तदाम-
<>रम् । भवति दक्षिणमन्यदृतुत्रयं निगदिता रजनी मरुतां
<>च सा । गृहप्रवेशत्रिदशप्रतिष्ठाविवाहचौलव्रतबन्ध-
<>पूर्वम् । सोम्यायने सर्म शुभं विधेयं यद्गर्हितं तत् खलु
<>दक्षिणेच” ।
<P>एतदभिप्रायेणैव च सत्यव्रतः--“देवतारामवाप्यादि-
<>प्रतिष्ठोदङ्मुखे रवौ । दक्षिणाभिमुखे कुर्वन् न तत्फल-
<>मवाप्नुयात्” सूर्य्यस्य दक्षिणोत्तराभिमुख्येनैव प्रतिष्ठाद्यै
<>विधिनिषेधावाह । अतएव सू० सि० “भानोर्मकरसं-
<>क्रान्तेः षण्मासा उत्तरायणम् । कर्कादेस्तु तथैव स्यात्
<>षण्मासादक्षिणायनम्” इत्युक्तम् । अतः स्वापेक्षया
<>दक्षिणोत्तरगमनादेव दक्षिणोत्तरायणव्यवहारो भाक्तो
<>दक्षिणोत्तरगोलयोर्गत्या तु मुख्य इत्यवधेयम् । तेन
<>भाक्ते दक्षिणायन एव प्रतिष्ठादिनिषेधः न मुख्ये” प्रागुक्त-
<>सत्यव्रतवाक्यैकवाक्यत्वात् । विवाहव्रतबन्धादिचूडासंस्का-
<>रदीक्षणम् । यज्ञगृहप्रवेशादिदानार्च्चनप्रतिष्ठनम् ।
<>पुण्यानि यानि कर्माणि वर्जयेद्दक्षिणायने” म० त० भविष्य-
<>पु० । तत्रावपादः कालमा० वेखानसंहितायां यथा
<>“मातृभैरववाराहनरसिंहत्रिविक्रमाः । महिषासुरहन्त्री
<>च स्थाप्या वै दक्षिणायने”
<P>४ तदभिमानिदेवताभेदे च “धूसो रात्रिस्तथा कृष्णः
<>षण्मासादक्षिणायनम्” गीता । “आतिवाहिकास्तल्लि-
<>ङ्गात्” शा० भा० धूमादीनां तदभिमानिदेवतापरत्वसमर्थ-
<>नात् । ५ दक्षिणभागस्थे प्राणे च “दक्षिणस्थो यदा
<>प्राणस्तदा स्यात् दक्षिणायनम् । पञ्चभूतात्मकास्तत्र
<>ह्रस्वाः पञ्चोदयन्ति वै” पदार्थादर्श धृतप्रयोगसार-
<>वाक्यम् ।
<LEND>
