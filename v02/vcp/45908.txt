<L>45908<pc>5279,b<k1>साध्य<k2>साध्य
साध्य¦ पु० सिध--णिच्--यत् । “मनोमन्ता तथा प्राणो भरो-
<>ऽपानश्च वीर्य्यवान् । निर्मयो नरकश्चैव दंशो नारायणो
<>वृषः । प्रभुश्चेति समाख्याताः साध्या द्वादश देवताः”
<>इत्युक्ते द्वादशसंख्यके १ गणदेवताभेदे ज्यो० उक्ते विष्क-
<>म्भादिषु योगेषु २ एकविशे योगे च । ३ साधनीये त्रि०
<>मेदि० । ३ अष्टादशविवादेषु प्रमाणादिना उद्भाव्ये
<>पदार्थे “प्रतिज्ञादोषनिर्मुक्तं साध्यं सत्कारणान्वितम् ।
<>निश्चितं लोकसिद्धञ्च पक्षं पक्षविदोविदुः” इत्युक्ते व्यव-
<>हारे साधनार्हे प्रतिज्ञेये ४ पक्षे पु० “ऋणादिषु विवादेषु
<>स्थिरप्रायेषु निश्चितम् । उने वाप्यधिके चार्थे प्रोक्ते
<>साध्यं न सिध्यति” कात्या० । ५ अनुमित्या साध-
<>नीये वह्न्यादौ च यथा वह्निमान् धूमादित्यादौ सिषा-
<>धयिषितो वह्निः साध्यः । साध्यमस्यास्ति अर्श आद्यच् ।
<>६ साध्यवति पक्षे पु० “साध्यनिर्देशः प्रतिज्ञे” ति गौ०
<>सूत्रम् । साध्यवत्तया पक्षनिर्देश इति दीधितिकारः त-
<>न्त्रोक्ते ७ मन्त्रमात्रे ग्राह्यमन्त्रस्य स्वानुकूलताग्राहके
<>३८ पृ० उक्ते अकथहचक्रस्थे द्वितीयपञ्चमादिकोष्ठस्थाद्यक्ष-
<>रके “सिद्धः साध्यः सुसिद्धोऽरिः क्रमात् ज्ञेया मनीषिभिः”
<>इत्युक्ते ८ मन्त्रभेदे । १० देवमात्रे मेदि० । व्याकरणोक्ते लि-
<>ङ्गसंख्यानन्वयिक्रियाभेदे क्रियाशब्दे २३१७ पृ० दृश्यम् ।
<>“साध्यरूपा क्रिया तत्र धातुरूपनिबन्धना” हरिः ।
<>“साध्यस्य साधनाकाङ्क्षा” हरिः ।
<LEND>
