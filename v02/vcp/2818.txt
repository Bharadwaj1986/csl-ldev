<L>2818<pc>0241,a<k1>अपह्नुति<k2>अपह्नुति
अपह्नुति¦ स्त्री अप + ह्नु--क्तिन् । १ अपह्नवे “प्रकृतं प्रतिषिध्यान्य-
स्थापनं स्यादपह्नुतिरिति” सा० द० उक्ते २ अर्थालङ्कारभेदे
च । सा च द्विधा अपह्नवपूर्व्वकः अन्यारोपः, अन्यारोप-
पूर्व्वकः अपह्नवश्च यथा “नेदं नभोमण्डलमम्बुराशिर्नैताश्च
तारा नवफेनभङ्गाः । नायं शशी कुण्डलितः फणीन्द्रो
नासौ कलङ्कः शयितो मुरारिः” ॥ “एतद्विभाति चरमा-
चलचूडचुम्बि हिण्डीरपिण्डरुचिशीतमरीचिविम्बम् । उ-
ज्ज्वालितस्य रजनीं मदनानलस्य धूमं दधत्प्रकटलाञ्छनकैत-
वेन” ॥ “विराजते व्योमवपुः पयोधिस्तारामयास्तत्र च
फेनभङ्गाः” । इत्याद्याकारेण प्रकृतनिषेधो बोद्धव्यः ।
“गोपनीयं कमप्यर्थं द्योतयित्वा कथञ्चन । यदि श्लेषेणा-
न्यया वाऽन्यययेत् साप्यवह्नुतिः” सा० द० तत्र श्लेषेण
यथा ॥ “कालेवारिघराणामयतितया नेव शक्यते स्थातुम् ।
उत्कण्ठितासि तरले! न हि न हि सखि! पिच्छिलः
पत्थाः” ॥ अत्रापतितयेत्यत्र पतिं विनेत्युक्त्वा पतनाभावेने-
त्यन्यथाकृतम् । अश्लेषेण यथा । “इह पुरोऽनिलकम्पित-
विग्रहा मिलति का न वनस्पतिना लता । स्मरसि किं
सखि कान्तरतोत्सवं! न हि घनागमरीतिरुदाहृता” इति ॥
<LEND>
