<L>16<pc>0036,b<k1>अंशुपति<k2>अंशुपति
अंशुपति¦ पु० ६ त० । सूर्य्ये, तस्य सर्व्वतेजस्विनां किरणा-
धायकत्वात् चन्द्रादिग्रहादौ तेजोदायकत्वाच्चास्य तथात्वम्
अतएवोक्तं बृहत्संहितायाम् “सलिलमये शशिनि रवे-
र्दीधितय” इति “मूर्त्तित्वे परिकल्पितः शशिभृत” इति
बृहज्जातके च । “अग्निं वावादित्यः सायं प्रविशतीति”
“उद्यन्तं वावादित्यमग्निरनुसमारोहतीति” च श्रुतौ
अग्नौ सूर्य्यांशुप्रवेशाभिधानम् । अत एव माघे तस्य
त्विषां पतित्वेन तस्यास्तमये तासामनुमरणार्थं ज्वलनप्रवेश
उक्तः । यथा “रुचिधाम्नि भर्त्तरि भृशं विमलाः पर-
लोकमभ्युपगते विविशुः । ज्वलनं त्विष इति” । एवं
अंशुस्वामी त्विट्पतिप्रभृतयोऽप्यत्र ।
<LEND>
