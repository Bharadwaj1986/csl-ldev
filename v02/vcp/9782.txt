<L>9782<pc>1329,b<k1>उपवीत<k2>उपवीत
उपवीत¦ न० उप + व्ये--क्त संप्र० । बहिर्भूतदक्षिणहस्त-
तया वामांसस्थापिते कार्पासादि १ यज्ञसूत्रे । तच्च त्रि-
गुणोकृतस्य सूत्रस्य पुनस्त्रैगुण्ये भवति यथाह छन्दो०-
प० “ऊर्द्ध्वं तु त्रिवृतं कार्य्यं तन्तुत्रयमधोवृतम् । त्रिवृत-
ञ्चोववीतं स्यात् तस्यैकोग्रन्थिरिष्यते” । तथा च
प्रथमं ऊर्द्ध्वावर्त्तनेन सूत्रत्रयमेकाकृत्य पुनस्तथाभूतसृत्र
त्रयस्याध आवर्त्तनेन नवमूत्रात्मकमेकत्र पिण्डीकृतं भवति
तच्च पुनस्तिवृतमसंहतरूपेण पिण्डीकृतमेकग्रन्थियुक्तमेक
मपवीतं भवति । व्यक्तमाह देवलः “यज्ञोपवतीतकं कुर्य्या-
त् सूत्राणि नव तन्तवः” इति । सद्द्वयमेव सर्व्वदा धार्य्य
मुत्तरीयवस्त्रालाभे तु तत्तित्रयं धार्य्यम् “यज्ञोपवीते द्वे
धाय्यश्रौते स्मात्ते च कर्म्मणि । तृतीयमुत्तरीयार्थं वस्त्रा-
लाभेऽतिदिश्यते” आ० त० स्मृतेः । तद्ग्रन्थिश्च सावि-
त्रीमन्त्रण कार्य्यः “सावित्रीग्रन्थिसंयुक्तमुपवीतं तवा-
च्यत” विष्णुपूजने व्रह्मपुराणात् “लौकिकास्तु सावित्री
ग्रन्थिःप्रवरसंख्ययावेष्टितग्रन्थिरित्याहुः” आ० त० रघु०
अत्र सावित्रीग्रन्थिरित्युक्तेः देवपूजादौ सावित्रीग्रन्थिः
रेवान्यत्र सावित्रीग्रन्थि ब्रह्मग्रन्थिर्वेति शाखिभेदाद्व्यवस्था ।
तत्सूत्रभेदश्च मनुना वर्णभेदेन उक्तः “कार्पासमुपवीतं स्यात्
विप्रस्योर्द्धवृतं त्रिवृत् । शणसूत्रमयं राज्ञो वैश्यस्या
विकसौत्रिकम्” । “ऊर्द्ध्ववृतं दक्षिणावर्त्तितम्” कुल्लू० ।
इदञ्चोपनयनकाले उत्तरकाले तु सर्वेषामेव कार्पासमय-
मिति भेदः । ऋषीणान्तु यथेच्छसूत्रमयम् अत एव माषे
<फ्>“विहङ्गराजाङ्गरुहैरिवायतैर्हिरण्मयोर्वीरुहवल्लितन्तु-
भिः । कृतोपवीतं हिमशुभ्रमुच्चकैः” “मुक्तायज्ञोपवीतानि
बिभ्रतो हैमवल्कलाः कुमारे च वर्ण्णितम् ।
यद्यप्युपनयनप्रकरणे उपवीतधारणं गृह्यसूत्रादौ न विहितं
तथापि प्रागुक्तमनुवचने “मेखलामजिनं दण्डमुपवीतं कम-
ण्डलुम् । अप्सु प्रास्य विनष्टानि गृह्णोतान्यानि मन्त्रवत्”
इति मनुवचने समन्त्रकधारणविधानात् “सदोपवातिना भाव्य
[Page1330-a+ 38]
मिति स्मृतेः “दण्डाजिनोपवीतञ्च मेखलाञ्चैव धारयेत्”
याज्ञ० वाक्यात् “पवित्रं चास्मै प्रयच्छतीति” जातू-
कर्ण्णवाक्यात् तद्धाहरणमवश्यं कार्य्यमिति गम्यते ।
किञ्च गृह्यकारेणापि कर्मबिशेषे यज्ञोपवीतधारण-
नियमोऽभिहितः “यज्ञोपवीतशौचे च” आश्व० गृ० १, १,
१० “मानुषपैतृकव्यतिरिक्ते कर्ममात्रे उपवीतधारणनियमः”
ना० वृ० । “यज्ञोपवीतिना आचान्तेन कृत्यमिति” गोभिल
सूत्रे च तथा नियम्यते । “यज्ञोपवीतमसि यज्ञस्य
त्वोपवीतेनोपनेह्यामि” भट्टभाष्यधृतमन्त्रलिङ्गात् “यज्ञो-
पवीतिनं कुर्य्यादिति” सांख्यायनगृह्याच्च “वेणुवीं धार-
येद्यष्टिं सोदकञ्च कमण्डलुम् । यज्ञोपवीतं वेदञ्च शुभे
रौक्मे च कुण्डले” इति मानवाच्च तद्धारणविधिः ।
“यज्ञोपवीतं परमं पवित्रम् वृहस्पतेर्यत् सहजं पुरस्तात् ।
आयुष्यमग्र्यं प्रतिमुञ्च शुभ्रं यज्ञोपवीतं बलमस्तु तेजः”
इति मन्त्रोक्तफलमेव तद्धारणे ज्ञेयम् । तथाधृते २ वस्त्रे च
<फ्>न केवलं यज्ञसूत्रस्यैव तथात्वं तथानिवेशितस्य वस्त्र-
स्यापि तथात्वम् “दक्षिणं बाहुमुद्धृत्य शिरोऽव-
धाय सव्येऽंसे प्रतिष्ठापयति दक्षिणं कक्षमवलम्बनं भवति
एवं यज्ञोपवीती भवति सव्यं बाहुमुद्धृत्य शिरोऽवधाय
दक्षिणेऽंसे प्रतिष्ठापयति सव्यं कक्षमवलम्बनं भवत्येवं
प्राचीनावीती भवति, निवीती कण्ठसज्जन इति” गोभिलेन
सामान्यतोऽभिधानात् “शिरोऽवधाय दक्षिणादिपाणाव-
नुद्धृते कण्ठादेव सज्जने ऋजुप्रालम्बे यज्ञसूत्रे वस्त्रे च
निवाती भवति” कुल्लू० उक्तेः मनुना “उद्ध्रते दक्षिणे पाणा
वुपवीत्युच्यते द्विजः । सव्येतु प्राचीनावीती निवीतो
कण्ठमज्जने” इति सामान्यतोऽभिधानाच्च । उपवीतमस्या-
स्ति इनि । उपवीतिन् तथासन्निवेशितसूत्रवस्त्रधारिणि ।
उपवीतस्य वस्त्रादिसंनिवेशविशेषरूपस्य प्राकरणिकाङ्गता
मोमांसायां ३ अ० १ पादे निर्णीता यथा “दर्शपौर्ण्णमा-
सयोः ७ । ८ ब्राह्मणानुवाकयोः सामचेन्य उक्ता नवमे
निविदः दशमे काम्याः सामधेनीकल्पाः, एकादशे यज्ञोप-
वीतमाम्नातम् । “उपव्ययते देवलक्ष्मैव तत् कुरुते” इति
श्रुतिवाक्यार्थस्य उपवीतं सामधेनीनां प्रकरणे निवृत्तेऽ-
निवृत्ते वा इति सन्देहे सामधेनीप्रकरणमनिवृत्तं तत्र
उपवीतं समाम्रातमिति कुतः? काम्यानां सामधेनीक-
ल्पानामानन्तर्य्यवचनात् हृदयमनुविपरिवर्त्तमानासु
सामधेनीषु उपवीतमामनन्ति कर्त्तुश्च वासो वित्यासमात्रं
गुणो भवति उपवीतं नाम, किं कुर्वता तत्कर्त्तव्यमिति?
[Page1330-b+ 38]
भवति तत्र पदार्थाकाङ्क्षा तत्र बुद्धौ सन्निहितेनाविप्र-
कृष्टेन सामधेनीवाक्येन एकवाक्यतामुपगम्य सामधेनीषु
उपवीतम् उपव्ययते इति शब्दोविदधाति इति गम्यते
इति पूर्व्वपक्षः । सिद्धान्ते तु निविदा व्यवधानात् बुद्ध्या
विप्रकृष्टत्वाच्च वाक्यभेदभिया च न सामधेनीभिः सहैकवा-
क्यतीपवीतस्य, तस्मात् दर्शादिप्रकरणे यदनुष्ठेयं तदुप-
वीतिना कार्य्यम् इति” । श्रुतौ उपव्ययते इति श्रवणात्
उपपूर्बकात् व्येञ एव रूपमुपवीतमिति तु न्याय्यमित्यन्य-
दुपेक्षितम् । अजधातुरूपोक्तिः श्रुत्यदर्शनात् प्रामादिकी ।
<LEND>
