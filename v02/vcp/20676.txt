<L>20676<pc>3050,a<k1>जय<k2>जय
जय¦ पु० जि--भावे अच् । परापेक्षया १ उत्कर्षलाभे (जित
हओया) २ वशिकरणे इन्द्रियजयः । “मौनं सदासनजयः
स्थैर्य्यं प्राणजयः शनैः” भाग० ३२ ८ । ६ । ३ शत्रुपराङ्मुखी-
करणे ४ संग्रामादिजये । “सप्त वित्तागमा धर्म्म्या दायो
लाभः क्रयो जयः । विभागः संप्रयोगश्च सत्प्रतिग्रह एव
च” मनुना तस्य धर्म्यस्वत्वहेतुत्वमुक्तं तच्च क्षत्रियस्यैव
“स्वामी ऋक्थक्रयसंविभागपरिग्रहाविगमेषु व्राह्मणस्या-
धिकं लब्धं क्षत्रियस्य विजितं निर्विष्टं वैश्यशूद्रयोरिति”
गौतमस्मृतेः । “जयो रन्ध्र्यहारिणाम्” रघुः । “समदुःख-
सुखे कृत्वा लाभालाभौ जयाजयौ” गीता । जि--कर्त्तरि
अच् । ५ परमेश्वरे पु० तस्य सर्वभूतजयित्वात् तथात्वं
“नयो जयः सत्यसन्धो दाशार्हः सात्वतां पतिः” विष्णूस० ।
६ जयन्ते इन्द्रपुत्रे असुरजयात्तस्य तथात्वम् ७ युधिष्ठिरे
[Page3050-b+ 38]
क्रोधजयात् गुह्यतन्नामकत्वाद्वा तस्य तथात्वम् । विराट-
नगरे छद्मवेशेन स्थायिनः युधिष्ठिरस्य यथा गुह्यं तन्नाम
तथोक्त “जयोजयन्तो विजयो जयत्सेनो जयद्बलः । इति
गुह्यानि नामानि तेषां चक्रे युधिष्ठिरः” भा० वि० ५ अ० ।
८ अग्निमन्थवृक्षे रोगजयात्तस्य तथात्वम् । ९ दानवभेदे “जयो
निकुम्भः कुपथश्च दानवो ररक्षुरेते दशदानवाधिपम्”
हरिवं० २४२ अ० । १० विश्वामित्रसुतभेदे । “मधुच्छन्दा
जयश्चैव देवलश्च तथाष्टकः । कच्छपो हारितश्चैव विश्वा-
मित्रस्य ते सुताः” २७ अ० । ११ सोमवंश्ये सृञ्जयनृपपुत्र-
भेदे “ऐलपुत्रा बभूवुस्ते सप्त देवसुतोपमाः । दिविजाता
महात्मान आयुर्धीमानमावसुः” इत्युपक्रमे “आयोः
पुत्रास्तथा पञ्च सर्वे वीरा महारथाः । स्वर्भानुतन-
यायाञ्च प्रभायां जज्ञिरे नृप! । नहुषः प्रथमं यज्ञे
वृद्धधर्म्मा ततः परम् । रम्भो रजिरनेनाश्च त्रिषु लोकेषु
विश्रुतः” इति आयुपुत्रभेदानुक्त्वा “अनेनसः सुतो राजा प्रति
क्षत्रो मक्षायशाः । प्रतिक्षत्रसुतश्चापि सृञ्जयो नाम
विश्रुतः । सृञ्जयस्य जयः पुत्रो विजयस्तस्य चात्मजः”
हरिवं० २९ अ० । ऐलस्योर्वशीगर्भजाते १२ सुतभेदे । “ऐलस्य
चोर्वशीगर्भात् षडासन्नात्मजा नृप । आयुः श्रुतायुः
सत्यायू रथो ह विजयो जयः” भाग० ९ । १५ । १ ।
दशमे ब्रह्मसावर्णिमन्वत्तरे १३ द्विजभदे “दशमो ब्रह्मसाव-
र्णिरुपश्लोकसुतो महान् । तत्सुता भूरिसेनाद्या हवि-
ष्मत्प्रमुखा द्विजाः । हविष्मान् सुकृतः सत्यो जयो मूर्त्ति-
स्तदा द्विजाः” भाग० ८ । १३ । १० । १४ जनकवंश्ये मैथिले
नृपभेदे । “जन्मना जनकः सोऽभूत् वैदेहस्तु विदेहजः ।
मिथिलो मथनाज्जातो मिथिला येन निर्म्मिता” इत्युप-
क्रमे “श्रुतस्ततो जयस्तस्माद्विजयोऽस्मादृतः सुतः”
भाग० ९ । १३ । १६ । सोमवंश्ये १५ सृञ्जयसुते १६ सङ्कृति
नृपसुते च । “कुशात् प्रतिक्षत्रवृद्धात् सृञ्जयस्तत्सुतो
जयः । ततः सुतः कृतस्यापि जज्ञे हर्य्यश्ववान् नृपः ।
सहदेवस्ततोऽहीनो जयत्सेनस्तु तत्सुतः । सङ्कृति-
स्तम्य च जयः क्षत्रधर्म्मा महारथः” भाग० ९ । १७ । १० ।
अत्र जयस्य द्विधा कीर्त्तनात् तद्वंशे द्वौ जयौ । १७ इक्ष्वा-
कुवंश्ये विजननन्दननूपभेदे हेम० । १८ विष्णुदौवारिक-
भेदे । जयविजयौ हि विष्णुद्वारपौ भगवद्दिदृक्षया
वैकुण्ठगतान् नग्नान् समकादीन् भगवदभ्यन्तरे गम-
नाय निवार्य्य वेत्रेण ताडयन्तौ तैरभिशप्तौ हिर-
ण्याक्षाद्यसुरभावेन जातौ तत्कथा भाग० ३ । १६ अ० ।
[Page3051-a+ 38]
“मानसात्मसुता युष्मत्पूर्वजाः सनकादयः । चेरुर्विहा-
यसा लोकान् लोकेषु विगतस्पृहाः । त एकदा भगवतो
वैकुण्ठस्यामलात्मनः । ययुर्वैकुण्ठनिलयं सर्वलोकनमस्कृतम्”
इत्युपक्रमे ।
<फ्>“तस्मिन्नतीत्य मुनयः षडसज्जयानाः कक्षाः समान-
वयसावथ सप्तमायाम् । देवावचक्षत गृहीतगदौ
परार्द्ध्यकेयूरकुण्डलकिरीटविटङ्कवेशौ । मत्तद्विरेफ
बनमालिकया निवीतौ विन्यस्तया सितचतुष्टयबाहु-
मध्ये । वक्त्रं भ्रुवा कुटिलया स्फुटनिर्गमाभ्यां रक्ते-
क्षणेन च मनाग्रभसं दधानौ । द्वार्य्येतयोर्निविविशु-
र्मिषतोरपृष्ट्वा पूर्वा यथा पुरटवज्रकपाटिकायाः । सर्वत्र
तेऽविषमया मुनयः स्वदृष्ट्या ये संचरन्त्यविहता
विगताभिशङ्काः । तान् वीक्ष्य वातवसनांश्चतुरः कुमा-
रान् वृद्धान् दशार्द्धवयसो विदितात्मतत्त्वान् । वेत्रेण
चास्खलतयतामदर्हणांस्तौ तेजो विहस्य भगवत्प्रति-
कूलशीलौ । ताभ्यां मिषत्स्वनिमिषेषु निषिध्यमानाः
स्वर्हत्तमा अपि हरेः प्रतिहारपाभ्याम् । ऊचुः
सुहृत्तमदिदृक्षितभङ्ग ईषत्कामानुजेन सहसा त
उपप्लुताक्षाः । श्रीमुनय ऊचुः । कोवाइहैत्य भगवत्-
परिचर्य्ययोच्चैस्तद्धर्मणां निवसतां विषमस्वभावः ।
तस्मिन् प्रशान्तपुरुषे गतविग्रहे वां कोवात्मवत्कुह-
कयोः परिशङ्कनीयः । नह्यन्तरं भगवतीह समस्तकुक्षा-
वात्मानमात्मनि नभो नभसीव धीराः । पश्यन्ति यत्र
युवयोः सरलिङ्गिनोः किं व्युत्पादितं ह्युदरभेदि भयं
यतोऽस्य । यद्वा मनुष्यपरमस्य विकुण्ठभर्त्तुः कर्त्तुं
प्रकृष्टमिह धीमहि मन्दधीभ्याम् । लोकानितो व्रजत
मन्तरभावदृष्ट्या पापीयसस्त्रय इमे रिपवोऽस्य यत्र ।
तेषामितीरितमुभाववधार्य्य धोरं तं ब्रह्मदण्डमनि-
वारणमस्त्रपूगैः । सद्यो हरेरनुचरावुरु बिभ्यतस्तत्-
पादग्रहावपततामतिकाररेण । भूयादघोनि भगवद्भि-
रकारि दण्डो यो नौ हरेत सुरहेलनमप्यशेषम् ।
माधोऽनुतापकलया भगवत्स्मृतिघ्नो मोहो भवेदिह
तु नौ व्रजतोरबोधः । एवं तदैव भगवानरविन्द-
नाभः स्वानां विबुध्य सदतिक्रममार्य्यहृद्यः । तस्मिन्
ययौ परमहंसमहामुनीनामन्वेषणीयचरणौ चलयन्
सहश्रीः” । ततः कुमरैः मगवन्तं दृष्ट्वा कृतां तत्-
स्तुतिमुपवर्ण्योक्तम् ।
<फ्>“इति तद्गृणतां तेषां मुनीनां योगधर्मिणाम् । प्रति-
[Page3051-b+ 38]
नन्द्य जगादेदं वैकुण्ठनिलयो विभुः । श्रीभगवानुवाच ।
एतौ द्वौ पार्षदौ मह्यं जयो विजय एव च । कदर्थी-
कृत्य मां यद्वो बह्वक्रातामतिक्रमम् । यस्त्वेतयोर्धृतो
दण्डो भवद्भिर्भामनुव्रतैः । स एवानुमतोऽस्माभिर्मुनयो!
देवहेलनात्” । ततः कथाशेषो यथा
“श्रीभगवानुवाच । एतौ सुरेतरगतिं प्रतिपद्य सद्यः
संरम्भसम्भृतसमाध्यनुबद्धयोगौ । भूयः सकाशमुपया-
स्यत आशु योवः शापो मयैव निमितस्तदवैत विप्राः! ।
श्रीब्रह्मोवाच । अथ ते मुनयोदृष्ट्वा नयनानन्द-
भाजनम् । वैकुण्ठं तदधिष्ठानं विकुण्ठञ्च स्वयं-
प्रभम् । भगवन्तं परिक्रम्य प्रणिपत्यानुमान्य च ।
प्रतिजग्मुः प्रमुदिताः शंसन्तो वैष्णवीं श्रियम् । भग-
वाननुगावाह यातं मा भैष्टमस्तुताम् । ब्रह्मतेजःसम-
र्थोऽपि हन्तुं नेच्छे मतन्तु मे । मयि सरम्भयोगेन
निस्तीर्य्य ब्रह्महेलनम् । प्रत्येष्यतं निकामं मे कालेना-
ल्पीयसा पुनः । द्वाःस्थावादिश्य मगवान् विमान
श्रेणिभूषणम् । सर्वातिशयगं लक्ष्म्या जुष्टं स्वन्धिष्ण्य-
माविशत् । तौ तु गीर्वाणवृषभौ दुस्तराद्धरिलोकतः ।
हतश्रियौ ब्रह्मशापादभूतां विगतस्मयौ । तदा विकुण्ठ-
धिषणात्तयोर्निपतमानयोः । हाहाकारो महानाबी
द्विमानाग्रेषु पुत्रकाः! । तावेव ह्यधुना प्राप्तौ पार्पद-
प्रवरौ हरेः । दितेर्जठरनिर्विष्टं काश्यपं तेज उस्व-
णम् । तयोरसुरयोरद्य तेजसा यमयोर्हि वः ।
आक्षिप्तं तेज एतर्हि भगवांस्तद्विधित्सति” ।
भाग० ३ । १२ अ०--१६ अ० । जयति संसारमनेन । जि
करणे अच् । १९ भारतादौ ग्रन्थभेदे । “व्रह्मचारिकाण्डं
भविष्यपुराणम् “अष्टादश पुराणानि रामस्य चरितं तथा ।
विष्णुधर्म्मादिशास्त्राणि शिवधर्म्माश्च भारत! । कार्ष्णा-
ख्यं पञ्चमो वेदो यन्महाभारतं स्मृतम् । सौराश्च
धर्म्मा राजेन्द्र! मानवोक्ता महीपते! । जयेति नाम
एतेषां प्रवदन्ति मनीषिणः” इति “नारायणं नम-
स्कृत्य नरञ्चैव नरोत्तमम् । देवीं सरस्वतीञ्चैव तती
जयमुदीरयेत्” सर्वपुराणारम्भे पाठ्यश्लोकः । २० दक्षणद्वारे
गृहे शब्दार्थचि० । षष्टिवर्षमध्ये अष्टाविंशतितमे २१ वतसरे ।
तत्फलं यथा “क्षत्रियाश्च तथा वैश्याः शूद्राश्च नटनर्त्तकाः ।
पीडितास्ते वरारोहे! जये सर्वे न संशयः” ज्यो० त० ।
जये कुशलः आकर्षा० कन् । जयक जयकुशने त्रि० ।
२२ कुमारानुचरनागभेदे । “प्रददावग्निपुत्रस्य महापारि-
[Page3052-a+ 38]
षदावुभौ । जयं महाजयञ्चैव नागौ ज्वलनसूनवे”
मा० श० ४६ अ० । २३ द्रुपदराजपुत्रभेदे “जघान सुरथं
नाम द्रुपदस्य सुतं विभुः । पुनः शत्रुञ्जयं नाम सुरथ-
स्यानुजं रणे । रथानीकं जयानीकं जयञ्चात्र निजघ्नि-
वान्” भा० द्रो० १५६ अ० । २४ अर्जुने “यदि नोत्तिष्ठति
जयः पिता मे नरसत्तमः । अस्मिन्नेव रणोद्देशे शोषयिष्ये
कलेवरम्” भा० आश्व० ८० अ० । मातरं प्रति बभ्रुवा-
हनोक्तिः । “इत्युक्त्वा सोऽब्रवीत् पुत्रं मणिपूरपतिं जयः”
८१ अ० । २५ धृतराष्ट्रपुत्रभेदे । “दुर्योधनप्रभृतयो युयुत्सुः
करणस्तथा । तती दुःशासनश्चैव दुःसहश्चैव भारत! ।
दुर्मर्षणो विकर्णश्च चित्रसेनोविविंशतिः । जयः सत्यव्रत-
श्चैव पुरुमित्रश्च भारत! । वैश्यापुत्रो युयुत्सुश्च एका-
दश महारथाः” भा० आ० ६३ अ० ।
<LEND>
