<L>24182<pc>3433,b<k1>दण्डनीति<k2>दण्डनीति
दण्डनीति¦ स्त्री दण्डो नीयतेऽनया नी--करणे क्तिन् । वि-
<>द्याभेदे । “एकैव दण्डनीतिस्तु विद्येत्यौशनसी स्थितिः ।
<>तस्यान्तु सर्वविद्यानामारम्भाः समुदाहृताः” । “दमो दण्ड
<>इति ख्यातस्तात्स्थ्याद्दण्डो महीपतिः । तस्य नीति-
<>र्दण्डनीतिर्नयनान्नीतिरुच्यते” काम० नीतिः । तच्छास्त्र-
<>विषयविभागादि भा० शा० ५९ अ० उक्तं यथा
<P>“ततोऽध्यायसहस्राणां शतञ्चक्रे स्वबुद्धिजम् । यत्र
<>धर्मस्तथैवार्थः कामश्चैवाभिवर्णितः । त्रिवर्ग इति
<>विख्यातो गण एष स्वयम्भुवा । चतुर्थो मोक्ष इत्येव
<>पृथगर्थः पृथग्गुणः । मोक्षस्यापि त्रिवर्गोऽन्यः प्रोक्तः
<>सत्त्वं रजस्तमः । स्थानं वृद्धिः क्षयश्चैव त्रिवर्गश्चैव
<>दण्डजः । आत्मा देशश्च कालश्चाप्युपायाः कृत्यमेव च ।
<>सहायाः कारणञ्चैव षड्वर्गो नीतिजः स्मृतः । त्रयी
<>चान्वीक्षिकी चैव वार्त्ता च भरतर्षभ! । दण्डनीतिश्च
<>विपुला विद्यास्तत्र निदर्शिताः । अमात्यरक्षा प्रणिधी
<>राजपुत्त्रस्य लक्षणम् । चारश्च विविधोपायः प्रणिधेयः
<>पृथग्विधः । साम भेदः प्रदानञ्च ततो दण्डश्च पार्थिव! ।
<>उपेक्षा पञ्चमी चात्र कार्त्स्न्येनैवमुदाहृता । मन्त्रश्च
<>वर्णितः कृत्स्नस्तथा भेदार्थ एव च । विभ्रमश्चैव मन्त्रस्य
<>सिद्ध्यसिद्ध्योश्च यत् फलम् । सन्धिश्च त्रिविधाभिख्यो हीनो
<>मध्यस्तथोत्तमः । भयसत्कारवित्ताख्यं कार्त्स्न्येन परि-
<>वर्णितम् । यात्राकालाश्च चत्वारस्त्रिवर्गस्य च विस्तरः ।
<>विजयो धर्मयुक्तश्च तथार्थविजयश्च ह । आसुरश्चैव
<>विजयस्तथा कार्त्स्न्येन वर्णितः । लक्षणं पञ्चवर्गस्य
<>त्रिविधञ्चात्र वर्णितम् । प्रकाशश्चाप्रकाशश्च दण्डोऽथ परि-
<>शब्दितः । प्रकाशोऽष्टविधस्तत्र गुह्यस्य च सुविस्तरः ।
<>रथा नागा हयाश्चैव पादाताश्चैव पाण्डव! । विष्टिर्नावश्च-
<>राश्चेह दैशिका इति चाष्टमम् । अङ्गान्येतानि कौरव्य!
<>प्रकाशानि बलस्य तु । जङ्गमाजङ्गमाश्चोक्ताश्चूर्णयोगा
<>विषादयः । स्पर्शे चाभ्यवहार्य्ये चाप्युपांशुस्त्रिविधः
<>स्मृतः । अरिर्मित्रमुदासीन इत्येतेऽप्यनुवर्णिताः ।
[Page3434-a+ 38]
<>कृत्स्ना मार्गगुणाश्चैव तथा भूमिगुणाश्च ह । आत्म-
<>रक्षणमाश्वासः सर्गाणाञ्चान्ववेक्षणम् । कल्पना विविधा-
<>श्चापि नृनागरथवाजिनाम् । व्यूहाश्च विविधाभिख्या
<>विचित्रं युद्धकौशलम् । उत्पाताश्च निपाताश्च सुयुद्धं सुप-
<>लायितम् । शस्त्राणां पालनं ज्ञानं तथैव भरर्तषभ! ।
<>बलव्यसनमुक्तञ्च तथैव बलहषर्णम् । पीडातापदकालश्च
<>पत्तिज्ञानञ्च पाण्डव! । तथा खातविधानञ्च योगसञ्चार
<>एव च । चौरैराटविकेश्चोग्रैः परराष्ट्रस्य पीडनम् ।
<>अग्निदैर्गरदैश्चैव प्रतिरूपककारकैः । श्रेणीमुख्योपजा-
<>पेन वीरुधश्छेदनेन च । भूषणेन च नागानामातङ्का-
<>जननेन च । आराधनेन भक्तस्य प्रत्ययोपार्ज्जनेन च ।
<>सप्ताङ्गस्य च राज्यस्य ह्रासवृद्धी समञ्जसम् । कृतसाम-
<>र्थ्ययोगाच्च राष्ट्रस्य च विवर्द्धनम् । अरिमध्यस्थमित्राणां
<>सम्यक् चोक्तं प्रपञ्चनम् । अवमर्द्दः प्रतीघातस्तथा चैव
<>बलीयसाम् । व्यवहारः सुसूक्ष्मश्च तथा कण्टकशोधनम् ।
<>श्रमो व्यायामयोगश्च त्यागो द्रव्यस्य संग्रहः । अभृता-
<>नाञ्च भरणं भृतानाञ्चान्ववेक्षणम् । अर्थस्य काले दानञ्च
<>व्यसने चाप्रसङ्गिता । तथा राजगुणाश्चैव सेनापति-
<>गुणाश्च ह । कारणञ्च त्रिवर्गस्य गुणा दोषास्तथैव च ।
<>दुष्टेप्सितञ्च विविधं वृत्तिश्चैवानुवर्त्तिनाम् । शङ्कित-
<>त्वञ्च सर्वस्य प्रसादस्य च वर्जनम् । अलब्धलाभो, लब्धस्य
<>तथैव च विवर्द्धनम् । प्रदानञ्च विवृद्धस्य पात्रेभ्यो विधि-
<>वत्ततः । विसर्गोऽर्थस्य धर्म्मार्थं कामहेतुकमुच्यते ।
<>चतुर्थं व्यसनाघाते तथैवात्रानुवर्ण्णितम् । क्रोधजानि
<>तथोग्राणि कामजानि तथैव च । दशोक्तानि कुरुश्रेष्ठ!
<>व्यसनान्यत्र चैव ह । मृगयाक्षास्तथा पानं स्त्रियश्च भर-
<>तर्षभ! । कामजान्याहुराचार्य्याः प्रोक्तानीह स्वयम्भुवा ।
<>वाक्पारुष्यं तथोग्रत्वं दण्डपारुष्यमेव च । निग्रहो-
<>ऽथात्मनस्त्यागमर्थदूषणमेव च । यन्त्राणि विविधान्येव
<>क्रियास्तेषाञ्च वर्ण्णिताः । अवमर्द्दः प्रतीघातः केतना-
<>नाञ्च भञ्जनम् । चैत्यद्रुमावमर्दश्च रोधः कर्म्मानुशासनम्
<>अपस्करोऽथ गमनं तथोपायाश्च वर्ण्णिताः । पणवान-
<>कशङ्खानां भेरीणाञ्च युधिष्टिर! । उपार्जनञ्च द्रव्याणां
<>परिमर्दश्च तानि षट् । लब्धस्य च प्रशमनं सताञ्चैवाभि-
<>पूजनम् । विद्वद्भिरेकीभावश्च दानहोमविधिज्ञता ।
<>मङ्गलालम्भनञ्चैव शरीरस्य प्रतिक्रिया । आहार-
<>योजनञ्चैव नित्यमास्तिक्यमेव च । एकेन च
<>यथोत्थेयं सत्यत्वं मधुरं गिरः । उत्सवानां समाजानां
[Page3434-b+ 38]
<>क्रियाकेतनजास्तथा । प्रत्यक्षाश्च परोक्षाश्च सर्वाधि-
<>करणेष्वथ । वृत्ते भरतशार्दूल! नित्यञ्चैवान्ववेक्षणम् ।
<>अदण्ड्यत्वञ्च विप्राणां युक्त्या दण्डनिपातनम् । अनु-
<>जीविस्वजातिभ्यो गुणेभ्यश्च समुद्भवः । रक्षणञ्चैव पौराणां
<>राष्ट्रस्य च विवर्द्धनम् । मण्डलस्था च या चिन्ता
<>राजन्! द्वायशराजिका । द्वासप्ततिविधा चैव शरीरस्य
<>प्रतिक्रिया । देशजातिकुलानाञ्च धर्म्माः समनुवर्णिताः ।
<>धर्मश्चाथश्च कामश्च मोक्षश्चात्रानुवर्णितः । उपायश्चार्थ-
<>लिप्सा च विविधा भूरिदक्षिणा । मूलकर्मक्रिया चात्र
<>मायायोगश्च वर्णितः । दूषणं स्रोतसाञ्चैव वर्ण्णितं च
<>स्थिराम्भसाम् । यैर्यैरुपायैर्लोकस्तु न चलेदार्य्यवर्त्मनः ।
<>तत्सर्वं राजशार्दूल! नीतिशास्त्रेऽभिवर्णितम् । एतत्
<>कृत्वा शुभं शास्त्रं ततः स भगवान् प्रभुः । देवानुवाच
<>संहृष्टः सर्वाञ्छक्रपुरोगमान् । उपकाराय लोकस्य त्रि-
<>वर्गस्थापनाय च । नवनीतं सरस्वत्या बुद्धिरेषा प्रभा-
<>विता । दण्डेन सहिता ह्येषा लोकरक्षणकारिका ।
<>निग्रहानुग्रहरता लोकाननुचरिष्यति । दण्डेन नीयते
<>चेदं दण्डं नयति वा पुनः । दण्डनीतिरिति ख्याता
<>त्रींल्लोकानतिवर्त्तते । षाड्गुण्यगुणसारैषा स्थास्यत्यग्रे
<>महात्मसु । धर्म्मार्थकाममोक्षाश्च सकला ह्यत्र
<>शब्दिताः । ततस्तां भगवान्नीतिं पूर्बं जग्राह शङ्करः ।
<>बहुरूपो विशालाक्षः शिवः स्याणुरुमापतिः । प्रजा-
<>नामायुषो ह्रासं विज्ञाय भगवान् शिवः । सञ्चिक्षेप
<>ततः शास्त्रं महार्थं ब्रह्मणा कृतम् । विशालाक्षमिति
<>प्रोक्तं तदिदं प्रत्यपद्यत । दशाध्यायसहस्राणि सुब्रह्मण्यो
<>महातपाः । भगवानपि तच्छास्त्रं सञ्चिक्षेप पुरन्दरः ।
<>सहस्रैः पञ्चभिस्तात! यदुक्तं बाहुदन्तकम् । अध्या-
<>यानां सहस्रंस्तु त्रिभिरेव वृहस्पतिः । सञ्चिक्षेपेश्वरो
<>बुद्ध्या वार्हस्पत्यं यदुच्यते । अध्यायानां सहस्रेण काव्यः
<>संक्षेपमब्रवीत् । तच्छास्त्रममृतप्रज्ञो योगाचार्य्यो महा-
<>यशाः । एवं लोकानुरोधेन शास्त्रमेतन्महर्षिभिः ।
<>संक्षिप्तमायुर्विज्ञाय मर्त्यानां ह्रासमेव च ।”
<>२ दुर्गायाम् “नयानयगता लोके विकल्पनिलयामला ।
<>दण्डनाद्नयनाद्वापि दण्डनीतिरिति स्मृता” देवीपु० ४५ अ०
<>भावे क्तिन् । ३ दण्डप्रणयने स्त्री ।
<LEND>
