<L>9636<pc>1224,a<k1>उपपत्ति<k2>उपपत्ति
उपपत्ति¦ स्त्री उप + पद--क्तिन् । १ युक्तौ, २ सङ्गतौ ३ हेतौ च
<>“श्रोतव्यः श्रुतिवाक्येभ्योमन्तव्यश्चोपपत्तिभिः” “उपप-
<>त्तिभिर्हेतुभिरिति मथुरानाथः । “उपपत्तिमदूर्जितं वचः”
<>“प्रियेषु यैः पार्थ! विनोपपत्तेः” किरा० । “लक्षणा शक्य-
<>सम्वन्धस्तात्पर्य्यानुपपत्तितः” भाषा० । “विवक्षितगुणोप-
<>पत्तेः” शा० सू० । “उपक्रमोपसंहारावभ्यासोऽपूर्व्वता
<>फलम् । अर्थवादोपपत्ती च हेतुस्तात्पर्य्यनिर्णगे” इ-
<>त्युक्तेस्तस्याः प्रकरणप्रतिपाद्यार्थनिर्ण्णायकत्वं यथा । छा-
<>न्दोग्ये ६ प्र० “यथा सौम्यैकेन मृत्पिण्डेन विज्ञातेन
<>सर्वं मृण्मयं विज्ञातं भवति वाचारम्भणं विकारोनाम-
<>धेयं मृत्तिकेत्येव सत्यम्” इत्यादिना विकारमात्रस्य वाचाम्भ-
<>णकथनरूपा युक्तिः । ४ उपाये च “अथोपत्तिं छलनापरो-
<>ऽपराम्” माघः । “अपेक्षितान्योन्यबलोपपत्तिभिः” माघः ।
<>५ प्राप्तौ ६ सिद्धौ च “स्वार्थोपत्तिं प्रति दुर्बलाशः” असंशयं
<>प्राक् तनयोपपत्तेः” रघुः । युक्तयश्च नानाविधाः सुश्रुते
<>दर्शिताः ताश्च तन्त्रयुक्तिशब्दे दर्शयिष्यन्ते । “असद्वाक्य
<>प्रयक्तानां वाक्यानां प्रतिषेधनम् । स्ववाक्यसिद्धिरिति
<>च क्रियते तन्त्रयुक्तिभिः” सुश्रुते तत्फलमुक्तम् ।
<LEND>
