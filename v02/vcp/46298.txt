<L>46298<pc>5307,a<k1>सुख<k2>सुख
सुख¦ न० सक्ष--अच् । १ पुण्यजन्ये आनन्दे गुणभेदे अमरः
२ अनुकूलवेदनीये यदनुभवाय चित्तमनुकूलं भवति तस्मिन्
अर्थे तच्च आत्मधर्म इति नैयायिकादयः । चित्त-
धर्म इति साङ्ख्य दयः । सुखयतीति अच् सुखमस्यास्ति
यम् वा । ३ सुखांरके ४ सुखिनि च त्रि०! ५ वरुणपूर्य्यां
स्त्री ६ खर्गे मेदि० । “यन्न दुःखेन सम्भिन्नं न च ग्रस्त-
मनन्तरम् । अभिलाषोपनीतं च तत्सुखं खःपदा-
स्पदम्” श्रुत्या दुःखासम्भिन्नसुखस्यैव स्वर्गपदार्थत्वेनाभि-
धानात् तस्य सुखविशेषात्मकत्वात् तथात्वम् । ७ वृद्धि-
नामोषधौ राजनि० । सुखत्वं तु जातिभेदः तल्लक्षणन्तु
काम्यभावत्वम् अन्येच्छानधीनच्छाविषयत्वे सति भावत्वमिति
यावत् दुःखाभावस्य काम्यत्वेऽपि तस्य भावत्वा-
भावान्नातिव्याप्तिः । “सुखं तु जगतामेव काम्यं
धर्मेण जन्यते” भाषा० । तथाच धर्मासमवायिकार-
णजन्यशुणत्वं तल्लक्षणमिति फतितोऽर्थः । सखदुःखयोः
[Page5307-b+ 38]
परस्परभिन्नत्वे कारणादिकं कणा० सू० वृत्त्योर्दर्शितं यथा
“इष्टानिष्टकारणविशेषाद्विरोधांच्च मिथः सुखदुःयोरथा-
न्तरभावः” कणा० सू० । “आत्मगुणानां कारणतोभेद-
व्युत्पादनं दशमाध्यायार्थः, तत्र “आत्मशरीरेन्द्रियार्थ-
बुद्धिमनःप्रवृत्तिदोषप्रेत्यभावफलदुःखापवर्गास्तु प्रमेयम्”
इति गौतमीये प्रमेयविभागसूत्रे सुखस्यानभिधानात्
दुःखाभिन्नमेव सुखमिति भ्रमनिरासार्थं सुखदुःणयो
रेब प्रथमं भेदमाह “सुखदुखयोर्मियः परस्परमर्था-
न्तरभावोभेदो वैजात्यमिति यावत् कुत इत्यत आह
इष्टानिष्टकारणविशेषात् इष्टं इष्यमाणं स्रक्चन्दंन-
वनितादि, अनिष्टमनिष्यमाणमहिकण्टकादि, तद्रूपं
यत्करणं तस्य विशेषाद्भेदात् कारणवैजात्याधीनं कार्य्य-
वैजात्यमावश्यकं यतः, भेदकान्तरमाह विरांधात् सहा-
नस्थानलक्षणात् नह्येकस्मिन्नात्मन्येकदा सुखदुःखयो-
रनुभवः चकारादनयाः कार्य्यभेदं भेदकं समुच्चिनोति,
तथा हि अनुग्रहाभिष्वङ्गनयनप्रसादादि सुखस्य, दैन्य-
मुखमालिन्यादि दुःखस्य कार्य्यमिति ततोऽप्यनयोर्भेदः ।
तदुक्तं प्रशस्ताचार्य्यैः “अनुग्रहलक्षणं सुखं स्रगा-
द्यभिप्रेतषिषयसान्निध्ये सति इष्टोत्पन्नधीन्द्रियार्थसन्नि-
कर्षाद्धर्माद्यपेक्षादात्ममनसोः संयोगाद्यद्यदनुग्रहाभि-
ष्वङ्गनयनादिप्रसादजनकमुत्पद्यते तत् सुखम्” इति ।
तदिदमतीतेषु स्रक्चन्दनादिषु स्मृतिजमनागतेषु सङ्क-
ल्पजम् । गौतमीये सूत्रे सुखापरिगणनं वैराग्याय सुख-
मपि दुःखत्वेन भावयतो वैराग्यं स्यादेतदर्थमिति” उ० वृ० ।
“तच्च सुखं चतुर्विधं वैषयिकमाभिमानिकं मानोरथिकम्
आभ्यासिकंर्ञ्चेति” उप० वृत्ति० । आद्यं विषयेन्द्रियसा-
क्षात्कारजन्यं, द्वितीयं राजाधिपत्यपाण्डित्यगर्वांदिजन्यं,
तृतीयं विषयध्यानजन्यम् चतुर्थं सूर्य्यादिनमस्कारायामा-
दिजन्यं लाघवरूपमिति” ।
पात० सू० वैषयिकसुखानां परिणामदुःस्वत्वादिभिः
दुःखत्वं व्यवस्थापितं वैराग्यार्थं यथा
“परिणामतापसंस्कारदुःखैर्गुणवृत्तिविरोधाच्च दुःखमेव
सर्वं विवेकिनः” सू० । “सर्वस्यायं रागानुविद्धश्चेतना-
चेतनसाधनाधीनमखानुभव इति तत्रास्ति रागजः
कर्माशयः तथा च द्वेष्टि दुःखसाधनानि मुख्यति चेति
द्वेषमोहकृतोऽप्यस्ति । तथा चोक्तम् “नानुपहत्य भूता-
न्युपभोगः सम्भवतीति” हिंसाकृतोऽप्यस्ति शारीरः
कर्मागय इति विषयसुखं चाविद्येत्युक्तम् । या भोगे-
[Page5308-a+ 38]
ष्विन्द्रियाणां तृप्तेरुपशान्तिः तत् सुखं या लौल्याद-
नुवशान्तिस्तद् दुखम् । न चेन्द्रियाणां भोगाभ्यासेन
वैतृष्ण्यं कर्त्तुं शक्यं कस्माद् यतो भोगाभ्यास-
मनुविवर्द्धन्ते रागाः कौशलानि चेन्द्रियाणामिति
तस्मादनुपायः सुखस्य भोगाभ्यास इति स खल्वयं
वृश्चिकविषभीत इवाशीविषेण दष्टो यः सुखार्थी विष-
याननुवासितो महति दुःस्वपङ्के मग्न इति । एषा
परिणामदुःखता नाम प्रतिकूला सुखावस्थायामपि यो-
गिनमेव क्लिश्नाति । अथ का तापदुःखता सर्वस्य द्वे-
षानुविद्धश्चेतनाचेतनसाधनांधीनस्तापानुभव इति । त-
त्रास्ति द्वेषजः कर्माशयः सुखसाधनानि च प्रार्थ
मानः कायेन वाचा मनसा च परिस्पन्दते ततः पर-
मनुगृह्नात्युपहन्ति चेति परानुग्रहपीडाभ्यां धर्मा-
धर्मानुपचिनोति स कर्माशयो लोभान्मोहाच्च भवती-
त्येषा तापदुःखतोच्यते । का पुनः संस्कारदुःखता ।
सुखानुभवात् सुखसंस्काराशयो दुःखानुभवादपि दुःख-
संस्काराशय इति एवं कर्मभ्यो विपाकेऽनुभूयमाने सुखे
दुःखे वा पुनः कर्माशयप्रचय इति एवमिदमनादिदुःख-
स्रोतोविप्रसृतं योगिनमेव प्रतिकूलात्मकत्वादुद्वेजयति
कस्मात् अक्षिपत्रकल्पो हि विद्वानिति यथोर्णातन्तु
रक्षिपत्रे न्यस्तः स्पर्शेन दुःखयति नान्येषु गात्राव-
यवेषु एवमेतानि दुःखानि अक्षिपत्रकल्पं योगिन-
मेव क्लिश्नन्ति नेतरम् इतरन्तु स्वकर्मोपहृतं दुःखमुपा-
त्तमुपात्तं त्यजन्तं त्यक्तं त्यक्तमुपाददानम् अनादिवा-
सनाविचित्रया चित्तवृत्त्या समन्ततोऽनुविद्धमिवावि-
द्यया हातव्य एवाहङ्कारममकारानुपातितं जातं
जातं वाह्याध्यात्मिकोभयनिमित्तास्त्रिपर्वाणस्तापा अनु-
प्लवन्ते तदेवमनादिदुःखस्रोतसा व्यूह्यमानमात्मानं
भूतग्रामञ्च दृष्ट्वा योगी सर्वदुःखक्षयकारिणं सम्यग्दर्शनं
शरणं प्रपद्यत इति गुणवृत्तिविरोधाच्च दुःस्वमेव
सर्वं विवेकिनः । प्रख्याप्रवृत्तिस्थितिरूपा बुद्धिगुणाः
परस्परानुग्रहतन्त्रीभूताः शान्तं षोरं सूढं वा प्रत्ययं
त्रिगुणमेव प्रारभन्ते चलञ्च गुणवृत्तमिति क्षिप्रपरि-
णामि चित्तमुक्तरूपातिशयाद्वृत्त्यतिशयाश्च परस्परेण
विरुध्यन्ते सामान्यानि तु अतिशयैः सह प्रवर्त्तन्ते एव-
मेते गुणा इतरेतराश्रयेणोपार्जितसुखदुखमोहप्रत्यया
इति सर्वे सर्वरूपा भवन्ति गुणप्रधानभावकृतस्तेषु
विशेष इति तस्मात् दु खमेव सर्व विवेकिन” वा० ।
[Page5308-b+ 38]
“तच्च सुखं नित्यं जन्यञ्चेति बेदान्तिनः । तत्र विषय-
संपर्कात् वैषयिकं सुखं जन्यम्, ब्रह्मस्वरूपं सुखं नित्यमिति
तदेतन्मतं मुक्तिवादे मणिकता निराकृतम् यथा
“न च नित्यसुखाभिव्यक्तिर्मुक्तिः । सा हि न नित्या
मुक्तशरीरिणोरविशेषापातात् नोत्पाद्या तद्धेतुशंरी
राद्यभावात् ज्ञानमात्रे सुखमात्रे वा तद्धेतुत्वावधा
रणात् निःसंसारदशायां तद्धेतुसामान्ये वाधकाभा-
वात् । अतएव सर्गादौ शरीरकल्पना । किं वा तज्ज-
नकं न तावदात्ममनः सयोगः तस्यादृष्टादिनिरपेक्षस्यांजन-
कत्वात् विषयमात्रापेक्षणे तु संसारदशायामपि तद-
मिव्यक्तिप्रसङ्गः नापि योगजोधर्मः सहकारी तस्योत्पन्न-
भावत्वेन विनाशित्वेऽपरत्र निवृत्त्यापत्तेः न च तज्ज-
न्याभिव्यक्तिरनन्ता तस्या अपि तत एव नाशात् । अथ
तत्त्वज्ञानात् सवासनमिथ्याज्ञाननाशे दोषाभावेन प्रवृ-
त्त्याद्यभावाद्धर्माधर्मयोरनुत्पादे प्राचीनधर्माधर्मक्षयाद्-
दुःखसाधनशरीरादिनाश एव तत्र हेतुः अतएव तस्या-
नन्त्येनाभिव्यक्तिप्रवाहोऽप्यनन्त इति चेन्न शरीरं विना
तदनुत्पत्तेः तस्य तद्धेतुत्वे मानाभावाच्च । न च मोक्षादि-
प्रवृत्तिरेवे मानं दुःखहानार्थितया तदुपपत्तेः । नच
नित्ये सुखे मानमस्ति “नित्यं विज्ञानमानन्दम् ब्रह्म”
“आनन्दं ब्रह्मणोरूपं तच्च मोक्षे प्रतिष्ठितमित्यादि”
णुतिमांनमिति चेन्न उपजननापायवतोर्ज्ञानसुखयो-
रहं जानाम्यहं सुखीति अभिन्नत्वेनानुभूयमानयो-
र्ब्रह्माभेदवोधने प्रत्यक्षबाधात् । अथ सुखस्य ब्रह्मा-
भेदबोधनादेवायाग्यतयाऽनित्यं सुख विहाय वाक्यार्थ-
त्वेन नित्यसुखसिद्धिः स्वर्गवत् न तु नित्यसुखे सिंद्धे
तदभेदवोधनं येनान्योन्याश्रयः, यद्वा नित्यं सुखं बोध-
यित्वा तदमिन्नं ब्रोध्यते न च वाक्यभेष्टः वाक्यैक-
वाक्यत्वादिति चेन्न आत्ममनोऽनुभूयमानत्वेन तदभि-
न्नस्य नित्यसुखस्याप्यनुभवप्रसङ्गात् सुखमात्रस्य स्रगो-
चरसाक्षात्कारजनकत्वनियमात् तदनुमवे वात्मनोऽप्य-
नुभवो न स्यात् । अथात्माभिन्नं नित्यसुखमनुभूयत
एव सुखत्वं तु तत्र नानुभूयत इति चेन्न सुखानुभव-
सामग्र्या एव सुखत्वानुभावकत्वात् तस्मादानन्दं ब्रह्मेति
मत्वर्थीयाच्प्रत्ययान्तत्वेनानन्दं वोध्यते नाभेदः, अन्यधा
नपुं सकत्वानुपपत्तेः । एतेन ब्रह्माद्वैतत्त्वसाखात्कारा-
दविद्यानिवृत्तौ विज्ञानंसुखात्मकः केवलं आत्मापवर्गे
वर्त्तत इति वेदान्तिमतमपास्तम् स्वप्रकाशसुखात्मकब्र-
[Page5309-a+ 38]
ह्मलो नित्यत्वे मुक्तसंसारिणोरविशेषप्रसङ्गात् पुरुष-
प्रयत्नं विना तस्य सत्त्वादपुरुषार्थत्वाच्च अविद्या-
निवृत्तिः प्रयत्नसाध्येति चेत् अविद्या यदि मिथ्या-
ज्ञाननमर्थान्तरं वा उभयथापि सुखदुःखाभावसाधनेतर-
त्वेन तन्निवृत्तेरपुरुषार्थत्वात्” ।
तत्र दुःखाभावस्यैव परमप्रयोजनत्वं न सुखस्येति व्यव-
स्थापितं यया
“नंनु दुःखाभावो न पुरुषार्थः सुखस्यापि हानिस्तुल्या-
यव्ययत्वात् न च नहुतरदुःखानुविद्धतया सुखस्यारि
प्रेक्षावद्धेयत्वम् आवश्यकत्वेन दुःखस्यैव हेयत्वात्
सुखस्य निरुपधीच्छायिषयत्वात् अन्यथा दुःखाननुविद्ध-
तया तथात्वेन पुरुषार्थत्वविरोधादिति चेन्न सुखमनु-
द्दिश्यापि दुःखभीरूणां दुःखाभावदशायां सुखमस्ती-
त्युद्दिश्य दुःखाभावार्थं प्रवृत्तेः वैपरीत्यस्यापि सम्भवे
सुस्वस्याप्यपुरुषार्थतापत्तेः अतो दुःखाभावदशायां
सुखं नास्तीति ज्ञानं न दुःखाभाव्रार्थिप्रवृत्तिप्रतिबन्धकं
नस्मादवियेकिनः सुखमात्रलिप्सवो बहुतरदुःखानु-
विद्धमपि सुखमुद्दिश्य “शिरोमदीयं यदि यातु यात्विति,
कृत्वा परदारेष्वपि प्रवर्त्तमानाः “वरं वृन्दावनेऽरण्ये”
इत्यादि वदन्तोनात्राधिकारिणः । ये च विवेकिनोऽ-
स्मिन् संसारापारकान्तारे कियन्ति दुःखदुर्दिनान्लि कि-
यती सुखखद्योतिका कुपितफणिफणामण्डलच्छाया-
प्रतिममिदमिति मन्यमानाः सुखमपि हातुमिच्छन्ति
तेऽत्राधिकारिणः । न च भोगार्थिनामप्रवृत्तौ पुरुषा
र्थता हीयते कस्यचिदप्रवृत्तावपि चिकित्सादेः पुरु-
षार्थत्वात् । अथवा “दुःखाभावोऽपि नावेद्यः पुरुषार्थ
तयेष्यते । न हि मूर्च्छाद्यवस्थार्थं प्रवृत्तो दृश्यते सुधीः,
पुरुषार्थत्वं सुखवज्ज्ञायमानं नियर्मात् न च मुक्ति-
ज्ञानं सम्भवतीति न हि दुःखाभावं जानीयामित्यु
द्दिश्य प्रवृत्तिः किन्तु दुःखं मे मा भूदित्युदिश्य स्वतो
दुःखाभाव एव पुरुषार्थः तस्य ज्ञानन्तु स्वकारणाधीम
न तु पुरुषार्थतोपयोगि सुखी स्यामित्युद्दिश्य प्रव-
र्त्तते न तु सुखं जानीयामिति सुखमेव तथास्तु न
तदवगमः तस्यानावश्यकत्वेनान्यथासिद्धत्वात् गौरवाच्च ।
किञ्च बहुतरदुःखजर्जरकलेवरादुःखाभावमुद्दिश्य मरणे
ऽपि प्रवर्त्तमाना दृश्यन्ते न च मरणे तस्य ज्ञान-
मस्ति न ते विवेकिन इति चेन्न पुरुषार्थत्वे विवेकानु-
पयोगात्” ।
[Page5309-b+ 38]
तच्च सुखं चित्तधर्मोऽपि अध्यस्ततया प्रतिविंम्बरूपेण वा
आत्मनि वर्त्तते इति सांख्या वेदान्तिनश्च । आत्मगुण
इति नैयायिकाः । ८ दुःखाभावे । भारवाहकस्य भाराप-
गमे सुखी संवृत्तोऽहमिति प्रत्ययस्य दुःखाभावविषय-
तयोपगमात् ।
<LEND>
