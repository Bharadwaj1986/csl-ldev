<L>21953<pc>3210,a<k1>तत्त्व<k2>तत्त्व(त्व)
तत्त्व(त्व)¦ न० तस्य भावः, तन--क्विप् तुक् ततो भावो वा त्व वा
<>तलोपः । १ याथार्थ्ये, २ स्वरूपे, ३ ब्रह्मणि च अमरः ४ अना-
<>रोपितस्वरूपे, परमात्मनि, “तदिति सर्वनाम सर्वं च ब्रह्म
<>तस्य नाम सर्वनाम तस्य भावः । सर्वस्मिन् दृश्ये बाध्यमाने-
<>ऽपि तद्बाधाधिष्ठानत्वेन स्वयमबाध्यमानमनारोपितं स्वरूपं
<>तत्त्वमिति विवरणकाराः । ५ विलम्बिते नृत्यवाद्यादौ,
<>६ चेतसि, ७ वस्तुनि, ८ साङ्ख्योक्तेषु प्रकृत्यादिषु पञ्चविंशतौ
<>पदार्थेषु त्रिका० । “वेदान्ता बहुतर्ककर्कशमतिग्रस्ताः
<>परं मायया भाट्टाः कर्मफलाकुला हतधियो ह्येते हि
<>वैशेषिकाः । अन्ये भेदरता विवादकलहास्ते तत्त्वतो
<>वञ्चितास्तस्मात् सिद्धमतं स्वभावकसृतं धीरः परं
<>संश्रयेत्” । ९ सत्त्वरजस्तमःसु । तत्र याथार्थ्ये इत्यष्टा-
<>विंशतिस्थाने तत्त्वं वक्ष्यामि यत्नतः” रघु० । श्रीतत्त्व-
<>चिन्तामणिः तत्त्वविवेकः । तत्त्वचूडामणिः तत्त्वदीपिका ।
<>प्रमाणप्रमेयेत्याद्युपक्रमे “तत्त्वज्ञानान्निःश्रेयसाधिगमः”
<>गौ० सू० “कार्य्यं सोऽवेक्ष्य शक्तिञ्च देशकालौ च
<>तत्त्वतः” मनुः । “सतश्च सद्भावोऽसतश्चासद्भावः । सत्
<>‘सत्’ इति गृह्यमाणं यथाभूतमविपरीतं तत्त्वं
<>भवति । असच्च ‘असत्’ इति गृह्यमाणं यथाभूतमविपरीतं
<>तत्त्वं भवति” । वात्स्या० प्रस्तावना । प्रकृत्यादिप-
<>दार्थे । “एवं तत्त्वाभ्यासान्नास्मि न मे नाहमित्य-
<>परिशेषम्” सां० कौ० । “तत्प्रतिषेधार्थं तत्त्वा-
<>भ्यासात्” पात० सू० । १० स्वभावे निस्तत्त्वाः निःस्वभावा
<>इत्यर्थः प्रकृत्यादी पुंन० केचित् । “यस्यापि देवस्य गुणान्
<>समग्रांस्तत्त्वांश्चतुर्विंशतिमाहुरेके” हरिवं० २७६ अ० ।
<>ब्रह्मणि “वदन्ति तत्तत्त्वविदस्तत्त्वं यज्ज्ञानमद्वयम् ।
<>ब्रह्मेति परमात्मेति भगवानिति शब्द्यते” भाग० १ । ३ । ११
<>अनारोपितं तत्त्वमिति वेदान्तिनो वदन्ति । पदार्थे ।
<P>“शून्यं तत्त्वं भावो विनश्यति वस्तुधर्मत्वाद्विनाशस्य”
<>सा० सू० । मतभेदे पदार्थभेदा यथा
<>“सदसदुभयानुभयात्मकचतुष्कोटिविनिर्मुक्तं शून्यमेव
<>तत्त्वमिति शून्यवादिनो बौद्धाः । पृथिव्यादीनि
<>चत्वारि भूतानि तत्त्वानीति चार्वाका आहुः । जीवा
[Page3210-b+ 38]
<>जीवाख्ये द्वे तत्त्वे इत्यार्हताः । जीवाकाशधर्माधर्म
<>पुद्गलास्तिकायाः पञ्चतत्त्वानीत्यार्हतैकदेशिनः । जीवा
<>जीवास्रवबन्धसंवरनिर्जरमोक्षाः सप्त तत्त्वानीत्यपरे
<>आर्हतैकदेशिनः । स्वतन्त्रास्वतन्त्रभेदेन द्विविधं तत्त्व-
<>मिति द्वैतवादिनः श्रीपूर्णप्रज्ञाचार्य्याः । चिदचिदी-
<>श्वरभेदेन त्रिविधं तत्त्वमिति रामानुजीयाः पतिपशु
<>पाशभेदेन त्रिबिधं तत्त्वमिति पाशुपतशास्त्रकोविदाः
<>नकुलीशाचार्य्याः शैवाश्च । महदादीनि पञ्चविंशतिस्तत्त्वा-
<>नीति सांख्याः । ईश्वराधिकानि तानि चेति, षड्विं-
<>शतिस्तत्वानीति पातञ्जलाः । ब्रह्मैकमेव परमार्थ-
<>तत्त्वं तद्भिन्नाः मायाकल्पिता इति मायावादिनो
<>वेदान्तिनः ।
<LEND>
