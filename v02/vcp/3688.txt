<L>3688<pc>0313,a<k1>अभ्युक्षण<k2>अभ्युक्षण
अभ्युक्षण¦ न० अभि + उक्ष--सेचने ल्युट् । “उत्तानेनैव हस्तेन
प्रोक्षणं परिकीर्त्तितम् । न्यञ्चताभ्युक्षणं प्रोक्तं तिरश्चावोक्षणं
स्मृतम्” स्मृत्युक्ते अवतानपाणिना सेच्याभिमुख्येन, सेचने
२ सेचनमात्रे “परस्पराभ्युक्षणतत्पराणाम्” रघुः अभ्यु-
क्षणं च स्नानकार्य्ये कात्या० २२, ६, १४ । कर्त्तव्यमिति शेषः ।
अभ्युक्षणादि च द्रव्यादिसंस्कारविशेषः अभ्युक्षित-
द्रव्याणामेव यागाङ्गत्वात् । स च संस्कारः अदृष्टविशेष-
रूपः द्रव्यनिष्ठ इति मीमांसकाः तेषामयमाशयः ।
यो यद्गतफलार्थितया क्रियते स तन्निष्ठफलजनकव्या-
पारजनक इति नियमेन व्रीह्यादिगतावघातानुकूल-
शक्तिरूपफलार्थितथा क्रियमाणानां प्रोक्षणाभ्युक्षणा-
दीनां स्वगतावघातादिरूपफलजनकव्यापारत्त्वम् तथा च
प्रोक्षिता एव व्रीह्यादयोऽवघातादौ कल्पन्ते प्रोक्ष-
णादिजन्यः कालान्तरभाव्यवघातजनकोव्यापारो व्री-
ह्यादिनिष्ठ एव कल्प्यते” इति ॥ नैयायिकास्तु “संस्कारः
पुंसएवेष्टः प्रोक्षणाभ्युक्षणादिभिः” कुसुमा० उक्तेः
प्रोक्षणादिभिः संस्कारोऽदृष्टं पुंसएव पुंनिष्ठः एव स्वीक्रि-
[Page0313-b+ 38]
यते प्रतिव्रीह्यादि नानाशक्तिकल्पनापेक्षया एकस्यैवादृष्ट-
स्यात्मनिष्ठस्य प्रोक्षणादिजन्यस्य लाघवेन कल्पनात् शास्त्र-
देशितं फलमनुष्ठातरीतिन्थायेन क्रियाकर्त्तर्य्येव प्रधान-
कलवत्तत्तदवान्तरादृष्टस्यापि तत्रैव कल्पनौचित्यात् अन्यथा
अन्यगतादृष्टेन अन्यगतप्रधानापूर्व्वजनने वैयधिकरण्यात्
अतिप्रसङ्गः स्यात् व्रीह्यादेश्च सर्व्वपुरुषसाधारण्येनानि-
णमकत्वात् अन्यथा अकृतप्रोक्षणादिसंस्कारस्यापि पुंसः
परकृतसंस्कारेण प्रधानापूर्व्ववत्त्वापत्तेः । यो यद्गत-
फलार्थितयेत्यादिनियमस्य शत्रुनिष्ठबधाद्युद्देशेन क्रियमाणे
श्येनयागादौ व्यभिचारान्नार्थसाधकत्वं तत्र हि शत्रु गतबध-
फलाद्युद्देशेऽपि अभिचारिपुरुषगतस्यादृष्टविशेषस्य कल्प-
नावश्यम्भावात् अन्यथा तत्कर्त्तुः प्रायश्चित्तोपदेशस्या-
नर्थक्यापत्तेः अभिचारकर्मणश्च उपपातकमध्ये मन्वादिभि-
र्गणनात् तस्य पापजलकत्वसिद्धिरिति ।
<LEND>
