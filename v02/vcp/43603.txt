<L>43603<pc>5119,b<k1>शिविर<k2>शिविर
शिविर¦ न० शो + किरच् वुक् च । कटके सैन्यनिवासस्थाने ।
शिविरलक्षणमुक्तं यथा
“शिविरं परिखायुक्तमुच्चैःप्राकारवेष्टितम् । युक्तद्वादश-
द्वारञ्च सिंहद्वारपुरस्कृतम् । युक्तं चित्रैर्विचित्रैश्च
कृत्रिमैश्च कपाटकैः । निषिद्धवृक्षरहितं प्रसिद्धैश्च
पुरस्कृतम् । सुलक्षणं चन्द्रवेधं प्राङ्गिणञ्च तथैव च” ।
तत्र विहितनिषिद्धवृक्षादि यथा “आश्रमे नारिकेलश्च
गृहिणाञ्च धनप्रदः । शिविरस्य यदीशाने पूर्वे पुत्र-
प्रदस्तरुः । सर्वत्र मङ्गलार्हश्च तरुराजी मनोहरः ।
रसालवृक्षः पूर्वस्मिन्नृणां सम्पत्प्रदस्तथा । शुभ-
प्रदश्च सर्वत्र सुरकारो! निशामय । बिल्वश्च पन-
सश्चैव जम्बीरो बदरी तथा । प्रजाप्रदश्च पूर्वस्मिन्
दक्षिणे धनकस्तथा । सम्पत्प्रदश्च सर्वत्र यतो हि वर्द्धते
गृही । जम्बुवृक्षश्च दाडिम्बः कदल्याम्रातकस्तथा ।
बन्धुपदश्च पूर्वस्मिन् दक्षिणे मित्रदस्तथा । सर्वत्र शुभ-
दश्चैव धनपुत्रशुभप्रदः । हर्षप्रदो गुवाकश्च दक्षिणे
पश्चिमे तथा । ईशाने सुखदश्चैव सर्वत्रैव निशामय ।
सर्वत्र चम्पकः शुद्धो भुवि भद्रप्रदस्तथा । अलाबुश्चापि
कुष्माण्डं मायाम्बुश्च सुकामुकः । खर्जुरी कर्कटी
चापि शिविरे मङ्गलप्रदाः । वास्तूकः कारवेल्लश्च वार्त्ता-
कुश्च शुभप्रदाः ॥ लताफद्धञ्च शुभदं सर्वं सर्वत्र निश्चि-
[Page5120-a+ 38]
तम् । प्रशस्तं कथितं कारो! निषिद्धञ्च निशामय ।
वन्यवृक्षा निषिद्धश्च शिविरे नगरेऽपि च । वटो निषिद्धः
शिविरे नित्यं चौरभयं ततः । नगरेषु प्रसिद्धश्च दर्श-
नात् पुण्यदस्तथा । हे कारो! तिन्तिडीवृक्षो यत्नात्तं
परिवर्जय । शरेण धनहानिः स्यात् प्रजाहानिर्भवेत्
ध्रुवम् । शिविरेऽतिनिषिद्धश्च नगरे किञ्चिदेव च । न
निषिद्धः प्रसिद्धश्च ग्रामेषु नगरषु च । वृक्षश्च चणका-
दीनां धान्यञ्च मङ्गलप्रदम । ग्रामेषु नगरे चापि
शिविरे च तथैव । इक्षुवृक्षश्च शुभदः सन्ततं शुभदस्तथा ।
अशाकश्च शिरीषश्च कदम्बश्च शुभप्रदाः । । कच्ची हरिद्रा
शुभदा शुभदश्चार्द्रकस्तथा । हरीतकी च शुभदा ग्रा-
मेषु नगरेषु च । न वाठ्यां भद्रदा नित्यं तथा चाम-
लकी ध्रुवम् । गजानामस्थि शुभदमश्वानाञ्च तथैव च ।
कल्याणमुच्चैःश्रवसां वास्तौ स्थापनकारिणाम् । न
शुभप्रदमन्येषामुच्छन्नकारणं परम् । वानराणां नरा-
णाञ्च गर्दभानां गवामपि । कुक्कुराणां शृगालानां
मार्ज्जाराणामभद्रकम् । भेटकानां शूकराणां सर्वेषाञ्चा
शुभप्रदम् । ईशाने चापि पूर्वस्मिन् पश्चिमे च तथोत्तरे ।
शिविरस्य जलं भद्रमन्यत्राशुभमेव च । दीर्घे प्रस्थे
समानञ्च न कुर्य्यान्मन्दिरं बुधः । चतुरस्रे गृहे कारो!
गृहिणां धननाशनम् । दीर्घप्रस्थः परिमितो नेत्राङ्के-
नापि संहृतः । शून्येन रहितं भद्रं शून्यं शून्यप्रदं
नृणाम । प्रस्थे हस्तद्वयात् पूर्वं दीर्घे हस्तत्रयं तथा ।
गृहिर्णा शुभदं द्वारं प्राकारस्य गृहस्य च । न मध्य-
देशे कर्त्तव्य किञ्चिन्न्यूनाधिके शुभम् । चतुरस्रं चन्द्र-
वेधं शिविरं मङ्गलप्रदम् । अभद्रं सूर्य्यवेधञ्च प्राङ्गणञ्च
तथैव च । शिविराभ्यन्तरे भद्रा स्थापिता तुलसी
नृणाम् । धनपुत्रप्रदात्री च पुण्यदा हरिभक्तिदा ।
प्रभात तुलसीं दृष्ट्वा स्वर्णदानफलं लभेत् । मालती
यूथिका कुन्दोमाधवी केतकी तथा । नागेश्वरं मल्लिका
च काञ्चनं वकुलं शुभम् । अपराजिता च शुभदा तेषा-
मुद्यानमीप्सितम् । पूर्वे च दक्षिणे चैव शुभदं नात्र-
संशयः । ऊर्द्ध्वं षोडशहस्तभ्यो नैवं कुर्य्याद् गृहं
गृही । ऊर्द्ध्वं विशतिहस्तेभ्यः प्राकारं न शुभ-
प्रदम् । सूत्रधारं तैलकारं स्वर्णकारञ्च हीरकम् ।
वाटीमूले ग्राममध्ये न कुर्य्यात् स्थायिनं बुधः । ब्राह्मणं
क्षत्रियं वैश्यं सच्छूद्रं गणकं शुभम् । भट्टं वैद्यं पुष्प-
कारं स्थापयेत् शिविरान्तिके! प्रस्थे च परिखामानं
[Page5120-b+ 38]
शतहस्तं प्रशस्तकम् । परितः शिविराणाञ्च गम्भीरं
दशहस्तकम् । सङ्केतपूर्वकञ्चैव परिस्वाद्वारमीप्सितम् ।
शत्रोरगम्यं मित्रस्य गम्यमेव सुखेन च । शाल्मलीनां
तिन्तिडीनां हिन्तालानां तथैव च । निम्बानां सिन्धु-
वाराणां उडम्बराणामभद्रकम् । धुस्तूराणां वटानाञ्चा-
प्येरण्डानामवाञ्छितम् । एतेषामतिरिक्तानां शिविरे
काष्ठमीप्सितम् । वृक्षञ्च वज्रहेतकं दूरतो वर्जयेद्
बुधः । पुत्रदारधनं हन्यादित्याह कसलोद्भवः” ब्रह्म-
वै० ख० १०२ अ० ।
<LEND>
