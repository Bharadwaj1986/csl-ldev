<L>23909<pc>3394,a<k1>त्रैराशिक<k2>त्रैराशिक
त्रैराशिक¦ त्रि० त्रीन् राशीन् अधिकृत्य प्रवृत्तम् ठञ् ।
लीलावत्युक्ते राशित्रयाधिकारेण अनुपातरूपे गणित-
भेदे तत्प्रकारश्च क्रमव्यस्तभेदसहितो लीला० उक्तो यथा
“त्रैराशिके करणसूत्रं वृत्तम् । प्रमाणमिच्छा च
समानजाती आद्यन्तयोस्तः फलमन्यजाति । मध्ये,
तदिच्छाहतमाद्यहृत् स्यादिच्छाफलं व्यस्तविधिर्विलोमे ।
उदाहरणम् । कुङ्कुमस्य सदलं पलद्वयं निष्कसप्त-
मलवैस्त्रिभिर्यदि । प्राप्यते सपदि मे बणिग्वर! ब्रूहि
निष्कनवकेन तत्कियत् । न्यासः ३꣡७ । ५ ꣡२ । ९꣡१ ।
लब्धानि कुङ्कुमपलानि । ५२ । कर्षौ । २ ।
अपि च प्रकृष्टकर्पूरपलत्रिषष्ट्या चेल्लभ्यते निष्कचतुष्क-
युक्तम् । शतं तदा द्वादशभिः सपादैः पलैः किमाचक्ष्व
सखे! विचिन्त्य । न्यासः ६३ ꣡१ १०४꣡१ ४९꣡४ ।
इच्छागुणितम्फलम् । ५०९६꣡४ । छेदभक्तम् । १२७४ ।
आद्येन । ६३ । हृतं लब्धा निष्काः । २० । शेषम् ।
१४ । षोडशगुणितम् । २२४ । आद्येन भक्तं जा-
ताद्रम्माः । ३ । एवं पणाः । ८ । काकिण्यः । ३ ।
वराटकाः । ११ । भागाश्च १꣡९ । पुनश्च ।
द्रम्मद्वयेन साष्टांशा शालितण्डुलखारिका । लभ्या चेत्-
पणसप्तत्या तत्किं सपदि कथ्यताम् । अत्र प्रमाणेच्छयोः
सजातीयकरणार्थं द्रम्मद्वयस्य पणीकृतस्य न्यासः
३३꣡१ । ९꣡८ । ७०꣡१ । लब्धे खार्य्यौ । २ । द्रोणाः ।
७ । आढकाः । १ । प्रस्थौ । २ । इति क्रमत्रैराशिकम् ।
अथ व्यस्तं त्रैराशिकम् । इच्छावृद्धौ फले ह्रासो ह्रासे
वृद्धिश्च जायते । व्यस्तं त्रैराशिकं तत्र ज्ञेयं गणित-
कोविदैः । यत्र इच्छावृद्धौ फले ह्रासः ह्रासे वा फले
वृद्धिस्तत्र व्यस्तं त्रैराशिकं स्यात् । तद्यथा । जीवानां
वयसोमौल्ये तोल्ये वर्णस्य हेमनि । भागहारे च
राशीनां व्यस्तं त्रैराशिकं भवेत् । जीवययोमूल्ये
उदाहरणम् । प्राप्नीति चेत् षोडशवत्सरा स्त्री द्वात्रिं-
[Page3394-b+ 38]
शतं विंशतिवत्सरा किम् । द्विधूर्वहो निष्कचतुष्कमुक्षा
प्राप्नोति धूःषट्कवहस्तदा किम् । न्यासः । १६ । ३२ । २० ।
लब्धं २५꣡३꣡५ । द्वितीयन्यासः । २ । ४ । ६ । लब्धं
१꣡१꣡३ । वर्णीयसुवर्णतोल्ये उदाहरणम् । दशवर्णं
सुवर्णं चेद्गद्यानकमबाप्यते । निष्केण तिथिवर्णन्तु तदा
वद कियन्मितम् । न्यासः १० । १ । १५ । लब्धं २३꣡२꣡३ ।
राशिभागहरणे उदाहरणम् । सप्ताढकेन मानेन
राशौ शस्यस्य मापिते । यदि मानशतं जातं तदा
पञ्चाढकेन किम् । न्यासः ७ । १००० । ५ । लब्धम् १४० ।”
<फ्>“अस्ति त्रैराशिकं वीजं पाटी च विमला मतिः ।
किमज्ञातं सुबुद्धीनामतो मन्दार्थमुच्यते” लीला० ।
<LEND>
