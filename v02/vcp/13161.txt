<L>13161<pc>1938,a<k1>कारण<k2>कारण
कारण¦ न० कारयति क्रियानिवर्त्तनाय प्रवर्त्तयति कृ--णिच्-
<>ल्यु । १ क्रियानिष्पादके हेतौ २ उद्देश्ये ३ देहे ४ इन्द्रिये ।
<>कृ--बधे स्वार्थे णिच्--भावे ल्युट् । ५ बधे मेदि० । ६ कर
<>वाद्यभेदे । करणएव कारणः । ७ कायस्थे पु० । करण-
<>मेव स्वार्थे अण् । ८ साधने ९ कर्म्मणि । १० गीतभेदे
<>रत्नकोषः । न्यायमते कारणत्वलक्षणभेदादिकं भाषा०
<>मुक्ताबल्योर्दर्शितं यथा ।
<>“पारिमाण्डल्यभिन्नानां कारणत्वमुदाहृतम्” भाषा० ।
<P>पारिमाण्डल्येति पारिमाण्डल्यम् अणुपरिमाणं,
<>कारणत्वं तद्भिन्नानामित्यर्थः । अणुपरिमाणं तु न कस्यापि
<>कारणं तद्धि स्वाश्रयारब्धद्रव्यपरिमाणारम्मकं भवेत् तच्च न
<>सम्भवति परिमाणस्य स्वसमानजातीयोत्कृष्टपरिमाणजन-
<>कत्वात् महदारब्धस्य महत्तरत्ववत् अणुजन्यस्याणुतरत्वप्रस-
<>ङ्गात् एवं परममहत्परिमाणम् अतीन्द्रियसामान्यं विशे-
<>षश्चेति बोध्यम् । इदमपि योगिप्रत्यक्षे विषयस्य न कार-
<>णत्वं, ज्ञायमानसामान्यं न प्रत्यासत्तिः, ज्ञाप्यमानं लिङ्गं
[Page1938-b+ 38]
<>नानुमितिकारणम् इत्यभिप्रायेण । भानसप्रत्यक्षे आत्ममह-
<>त्त्वस्य कारणत्वात् महत्परिसाणं कालारेर्बोध्यं तस्यापि न
<>कारणत्वमित्याचार्य्याणामाशय इत्यन्ये तन्न ज्ञानातिरिक्तं
<>प्रति कारणताया एव आचार्य्यैरुक्तत्वात्” मुक्ता० ।
<>“अन्यथासिद्धिशून्यस्य नियता पूर्व्ववर्त्तिता । कारणत्वं
<>भवेत् तस्य त्रैविध्यं परिकीर्त्तितम् । समवायिकारणत्वं
<>ज्ञेयमथाप्यसमवायिहेतुत्वम् । एवं न्यायनयज्ञैस्तृतीयमुक्त
<>निमित्तहेतुत्वम्” । यत्समवेतं कार्य्यं भवति ज्ञेयन्तु
<>समवायिजनकं तत् । तत्रासन्नं जनकं द्वितीयमाभ्यां परं
<>तृतीय स्यात्” भाषा० ।
<P>ननु कारणत्वंकिम्? अत आह अन्यथेति । तस्य--कार-
<>णत्वस्य । तत्र--समवायिकारणे, आसन्नं कारणं द्वितीयमस-
<>सवायिकारणमित्यर्थः । अत्र यद्यपि तुरीतन्तुसंयोगानां पटा-
<>समवायिकारणत्वं स्यात्, एवं वेगादीनामपि अभिघाता-
<>द्यसमवायिकारणत्वं स्यात् एवं ज्ञानादिकमिच्छाद्यसमवा-
<>यिकारणं स्यात्, तथापि पटासमवायिकारणलक्षणे तुरीतन्तु-
<>संयोगभिन्नत्वं देयं, तुरीतन्तुसंयोगस्तु तुरीपटसंयोगं प्रत्य-
<>समवायिकारणं भवत्येव, एवं वेगादिकं येगस्पन्दाद्यसमवा-
<>यिकारणं भवत्येवेति तत्तत्कार्य्यासमवायिकारणलक्षणे
<>तत्तद्विभिन्नत्वं न देयम् आत्मविशेषगुणानान्तु कुत्राप्यसमवा-
<>यिकारणत्वं नास्ति तेन तद्भिन्नत्वं सामान्यलक्षणे देयमेव ।
<>तत्र समवायिकारणे प्रत्यासन्नं द्विविधं कार्य्यैकार्थप्रत्यास-
<>त्त्या,कारणैकार्थप्रत्यासत्त्या च । आद्यं यथा घटादिकं प्रति
<>कपालसंयोगादिकं, तत्र कार्य्येण घटेन सह कारणस्य
<>कपालसंयोगस्य एकस्मिन् कपाले प्रत्यासत्तिरस्ति, द्वितीयं
<>यथा घटरूपं प्रति कपालरूपमसमवायिकारणं तत्र घट-
<>रूपं प्रति कारणं घटः तेन सह कपालरूपस्य एकस्मिन्
<>कपाले प्रत्यासत्तिरस्ति, तथाच क्वचित् समवायसम्बन्धेन,
<>क्वचित् स्वसमवायिसमवायसम्बन्धेनेति फलितार्थः । इत्थञ्च
<>कार्य्यकारणैकार्थान्यतरप्रत्यासत्त्या कारणं ज्ञाना-
<>दिभिन्नमसमवायिकारणमिति सामान्यलक्षणं पर्य्यवसन्नम्
<>आभ्यां समवायिकारणासमवायिकारणाभ्यां भिन्नं कारणं
<>तृतीयं निमित्तकारणमित्यर्थः” मुक्ता० ।
<>कारणताग्राहकं प्रमाणं च सर्व्वदर्शनसंग्रहे दर्शितं यथा
<P>“अन्वयव्यतिरेकावविनाभावनिश्चायकाविति ननु पक्षे
<>साध्यसाधनयोरव्यभिचारी दुरवधारणो भवेत् भूते,
<>भविष्यति, वर्त्तमाने--अनुपलभ्यसाने च व्यभिचारशङ्काया
<>अनिवारणात् । ननु तथाविधस्थले तावकेऽपि मते
[Page1939-a+ 38]
<>व्यभिचारशङ्का दुष्परिहरेति चेत् मैवं वोचः, विनापि
<>कारणं कार्य्यमुत्पद्यतामित्येवं विधायाः शङ्काया
<>व्याघातावधिकतया निवृत्तत्वात् । तदेव ह्याशङ्क्येत
<>यस्मिन्नाशङ्क्यमाने व्याघातादयो नावतरेयुः तदुक्तम्
<>“व्याघातावधिराशङ्केति” तस्मात्तदुत्पत्तिनिश्चयेन अवि-
<>नाभावो निश्चीयते तदुत्पत्तिनिश्चयश्च कार्य्यहेत्वोः
<>प्रत्यक्षोपलम्भानुपलम्भपञ्चकनिबन्धनः । कार्य्यस्योत्पत्तेः
<>प्रागनुपलम्भः १ कारणोपलम्भे २ सति उपलम्भः ३ उपल-
<>ब्धस्य पश्चात् कारणानुपलम्भात् ४ अनुपलम्भः ५ इति पञ्च-
<>कारण्या धूमधूमध्वजयोः कार्य्यकारणभावो निश्चीयते” ।
<P>कारणत्वञ्च नियतपूर्व्वसत्त्वं तच्च कार्य्याव्यवहितप्राक्-
<>क्षणावच्छेदेन कार्य्यसमानाधिकरणात्थन्ताभावाप्रतियोगि-
<>त्वमिति नैयायिका मन्यन्ते । तच्च सत्त्वगर्भं न बेति
<>सन्देहे सत्त्वगर्भं श्रीहर्षखण्डने निराकृतं यथा
<P>“ननु तदसत्ताविशेषात्तत्कार्य्यस्यान्यदाशि प्रसङ्गः, न-
<>कार्य्यस्याद्यसत्ताक्षणैवान्यदापि सामग्रीसत्ताऽविशेषात्तवापि
<>किं नान्यदा कार्य्यजन्म? । अथ न मम तदानीन्तनं साम-
<>ग्रीसत्त्वं तदातनस्य कार्य्यजन्मनो नियामकं किन्तु ततः
<>प्राक् सामग्रीसत्त्वं, तथादर्शनात् । तर्हि ममापि कालान्त-
<>रस्थमपि तदसत्त्वं तदातनकार्य्य जन्मनोनियामकं, तथा-
<>दर्शनादेव । मम तदव्यवहितोत्तरत्वं तदा कार्य्यजन्म-
<>नियामकमिति चेत् न असमसमयत्वादागन्तुकत्वाच्चाविशेषेण
<>नियम्यनियामकव्यवस्थानुपपत्तेः तस्मादन्यदास्थाया एव
<>सामग्य्रास्तदा कार्य्यनियमोऽभ्युपेयः तथादर्शनादि
<>त्येव मन्तव्यम् । तथा च समः समाधिः । तथापि कार्य-
<>जन्मकालस्य कोविशेषः । अन्यथा यद्विशेषान्तरं तदपि
<>विशेशान्तरवतः कालस्य स्यादिति अपर्य्यवसानमेव पर्य्य-
<>वस्येत्, तत्काल इत्याकलय । तथापि तत्कालस्यानुगतं किं
<>रूपम्? इति चेन्न रूपान्तरवतोऽपि किं रूपम्? इत्यपि
<>पर्य्यनुयोगस्यानुवृत्तेः । किञ्च “अन्तर्भावितसत्त्वञ्चेत्कारणं
<>तदसत्ततः । नान्तर्भावितसत्त्वं चेत् कारणं तदसत्ततः” ।
<>तथाह्यन्तर्भूतसत्त्वं यदि कारणत्वं तदा स्वविशिष्टे स्ववृत्ति-
<>रसतः स्वाश्रयत्वमापादयति । विशिष्टस्यार्थान्तरत्वेऽपि च
<>स्वस्मिन् स्ववृत्तिव्यतिरेकवत् स्वविशिष्टे स्ववृत्तिव्यतिरेक
<>नियमद्र्शनात् न सैव सत्ता तस्मिन्निति अन्यस्यास्तस्था-
<>विशिष्टवृत्त्यभ्युपगमे तामसन्निवेश्य कारणत्वमभ्युपगन्तुः
<>सर्व्वथैव कारणमसत्पर्य्यवस्यति । अपरापरसत्तानिवे-
<>शने चापर्य्यावसानमेव । न च सत्ताभेदानन्त्यमस्त्येवेत्यपि
[Page1939-b+ 38]
<>पादप्रसारिका निस्ताराय, सत्ताभेदे हि सद्बुद्धिव्यवहारानु-
<>गमननिबन्धनलङ्घिनः प्रथमापि सत्ता न स्यादिति सत्त्व-
<>वृद्धिमिष्टवतो सूलमपि ते नष्टमिति कष्टतरम् । न च
<>स्वरूपसत्तोपगमाय स्वस्ति, भिन्नामप्यनुगतबुद्ध्याद्याधान-
<>पदेऽभिषिञ्चता त्वया जातिमात्राय जलाञ्जलिर्वितीर्येत ।
<>मा भूदनुगतिः स्वरूपसत्त्वस्येति च वदन् तद्गर्भिणीं कार-
<>णतां कथमनुगमयितासि? । किञ्च स्वरूपसत्त्वं स्वरू-
<>पात् घटाद्यात्मनो नाधिकमसतोऽपि स्वरूपं स्वरूपमेव
<>न ह्यसन् घटादिर्न घटादिः तथा सति घटादिर्नेत्यपि न
<>स्यात् असतोऽघटादित्वात् । अथ सदपि सत्तामनन्त-
<>र्भाव्य कारणं, तदानीमसदपि तत्तथास्तु सत्तासत्तयोः
<>कारणकोट्यप्रवेशाविशेषात् । अथ न सत्ताकारण-
<>कोटिनिविष्टा किन्तु कारणत्वं सत्त्वं नियतपूर्व्वसत्तां हि
<>कारणताम्मन्येइति मन्यसे तर्हि मत्पक्षे सैव कारणताऽस्तु
<>तर्हि कारणसत्तामभ्युपगतवानसीति घट्टकुट्यां प्रभातमिति
<>चेन्न भावानवबोधात् सत्तामसतीमभ्युपगच्छताऽपि सत्ता किं
<>मयाभ्युपगतैव? अन्यथा कासावसतीति त्वमपि किं सत्ता-
<>न्तत्सत्तामन्तर्भाव्य कारणत्वमिच्छसि? नत्वेवं, पूर्ववत् क्वापि
<>सत्तात्यागो वा अनवस्थायां पर्य्यवसानं स्यात् असत्ताऽवि-
<>शेषात् । असत्त्वाविशेसे कारणनियमः कथं स्यात् इति चेन्न
<>सत्ताविशेषेऽपि तुल्यत्वात् । सत्त्वेऽस्त्यन्वयाद्यनुविधानं तस्य
<>तज्जातीयस्य वा त्वत्पक्षे त्वसत्त्वाविशेषात् व्यतिरेकः परं,
<>सोऽप्यनियतो यदा कारणाभावस्तदा कार्य्याभावावश्यम्भावा-
<>भ्युपगमात् नित्यासतः कारणस्यासत्त्वएव कदाचित्कार्य्यो-
<>त्पादात् अन्वयस्तु न कदाचिदपीति चेन्न तुल्यत्वात् ।
<>अन्वयोनास्तीत्यभ्युपगच्छतापि अन्वयोपगमात् । अन्वय-
<>स्यापि सत्तान्तर्भावे कथितदोषापत्तेः, एतेन “आशा-
<>मोदकतृप्ता ये ये चोपार्ज्जितमोदकाः । रसवीर्य्यविपा-
<>कादि तेषां तुल्यं प्रसज्यते” इत्यस्यापि बाधकत्वमाशा-
<>मोदकायते । सत्तान्तर्भावानन्तर्मावाभ्यां प्रत्यादेशात्
<>आशामोदकादिनापि च रसवीर्य्यविपाकादिजननात्
<>तदसत्कथं कार्य्यं स्यात्? इति चेन्न सत्तामन्तर्भाव्यकार्य्य-
<>त्वोपगमेकारणवत्कार्य्येऽपि उक्तदोषस्यानन्तर्भावे वाऽविशे-
<>षस्य पूर्व्ववदावृत्तेः तस्मात् “पूर्व्वसम्बन्धनियमे हेतुत्वे
<>तुल्य एव नौ । हेतुतत्त्वबहिर्भूतसत्त्वासत्त्वकथा वृथा” ।
<>आस्तां प्रतिवन्दिग्रहग्रहः कथं पुनरसतः कारणत्वमव-
<>सेयम्? प्राक्सत्त्वनियमस्य विशेषस्यानभ्युपमादिति चेन्न
<>इदमनुगतनियतं प्राक सदिति बुद्ध्या विशेषात् । भ्रान्त्यैवं-
[Page1940-a+ 38]
<>बुद्धिगोचरेऽतिप्रसङ्ग इति चेन्न यादृश्या हि धिया त्रि-
<>चतुरादिकक्षानुधावनविश्रान्तया वस्तुसत्त्वनिश्चयस्ते, तादृ-
<>श्यव विषयोकृतस्य ममापि कारणतानिश्चयः, केवलं ततः
<>परास्वपि कक्षासु बाधात् पूर्व्वपूर्व्वभ्रान्तिसम्भवेन न
<>तत एव सत्त्वावधारणं वयं मन्यामहे इति विशेषः” ।
<P>तत्र हेतौ “पञ्चेमानि महाबाहो! कारणानि निबोध
<>मे” गीता । “न लिङ्गं धर्म्मकारणम्” मनुः । उद्देश्ये
<>“तस्यागमनकारणम्” रघुः । फलस्य कारणत्वञ्च
<>इच्छाद्वारा, उपायेच्छां प्रति फलेच्छायाः कारणत्वात्
<>सर्वोहि लोकः फलमिच्छन्नेव तदुपाये प्रवर्त्तमानो दृश्यते
<>इति तस्य तथात्वम् । कारणमस्त्यस्य अर्श० अच् ।
<>१० उत्तरभेदे उत्तरशब्दे विवृतिः । “मिथ्योत्तरे पूर्व्व-
<>वादे कारणे प्रतिवादिनि” मिता० स्मृतिः । भावे तल्
<>कारणता स्त्री । त्व कारणत्व न० कारणभावे “एकः कार-
<>णतां गतः” कुमा० । “कारणत्वं भवेत्तस्य” भाषा० ।
<LEND>
