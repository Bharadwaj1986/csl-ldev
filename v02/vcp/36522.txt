<L>36522<pc>4669,b<k1>भिक्षा<k2>भिक्षा
भिक्षा¦ स्त्री भिक्ष--अ । १ याच्ञायाम् अमरः । २ सेवायां
३ भृतौ च मेदि० । उपचारात् ४ भिक्षिते वस्तुनि ।
तत्र ब्रह्मचारिभिक्षाप्रकारः ब्रह्मचर्य्यशब्दे ४५९६ पृ०
उक्तः । तस्या दानावश्यकत्वम् प्रमाणं च आ० त०
मार्कपु० उक्तं यथा “भोजनं हन्तकारं वा अग्रं भिक्षामथापि
वा । अदत्त्वा नैव भोक्तव्यं यथाविभवमात्मनः । ग्रासप्रदा-
नाद्भिक्षा स्यात् अग्रं ग्रासचतुष्टयम् । अग्राच्चतुर्गुणं
प्राहुर्हन्तकारं द्विजोत्तमाः” । ग्रासं पलमात्रमिति नव्य
वर्द्धमानः” । भिक्षाया दानपात्राणि उक्तानि विष्णुपु०
“दद्याच्च भिक्षात्रितयं परिव्राट ब्रह्मचारिणाम् । स्वे-
च्छया तु नरो दद्यात् विभवे सत्यवारितम् । इत्येते-
ऽतिथयः प्रोक्ताः संप्राप्ता भिक्षुकाश्च ये । चतुरः पूजय-
न्नेतान् नृयज्ञर्णात् प्रमुच्यते” । चकारः पूर्वोक्तातिथि-
भोजनेन समुच्चयार्थः । सन्यासिभिक्षादाने तु “यति-
हस्ते जलं दद्यात् भैक्ष्यं दद्यात् पुनर्जलम् । तद्भैक्ष्यं
मेरुणा तुल्यं तज्जलं सागरोपमम्” । विष्णुधर्मोत्तरे
“चाण्डालो वाथ पापो वा शत्रुर्वा पितृघातकः । देश-
कालात्ययगतो मरणीयो मतो मम” विष्णुपु० । “व्या-
घितस्यान्नहीनस्य कुटुम्बात् प्रच्युतस्य च । अध्वानं वा
प्रपन्नस्य भिक्षाचर्य्यं विधीयते” । अत्र भिक्षाद्यदाने भो-
जननिषेधात् मनुष्ययज्ञस्य नित्यत्वाच्च अतिथिप्राप्तेरनित्य-
त्वात् यज्ञसिद्धये ब्रह्मणमात्राय भिक्षादिदानमावश्यकम् ।
अतएव बौधायनः “अहरहर्ब्राह्मणेभ्योऽन्नं दद्यात्
आमूलफलशाकेभ्यः अथैवं मनुष्ययज्ञसमाप्नोति” । विष्णुः
भिक्षुकाभावे चाग्रं गोभ्यो दद्यात् अग्नौ वा
क्षिपेत्” ।
<LEND>
