<L>18777<pc>2791,a<k1>घात<k2>घात
घात¦ पु० हन--घञ् । १ प्रहारे, २ मारणे, ३ पूरणे, गुणनें
च । “चरेत् व्रतमहत्वाऽपि घातार्थञ्चेत् समागतः”
याज्ञ० । “पतन्ति द्विरदा भूमौ वज्रघातादिवाचलाः”
भा० आ० १४८ अ० । “समद्विघातः कृतिरुच्यतेऽथ”
लीला० । करणे घञ् । ४ वाणे मेदि० । चतुरङ्गक्री-
डायां वट्यादिबलानां स्थानविशेषेषु ५ अन्यबालनामागमे
तदपसारणेन तत्स्थाने तदाक्रमे । चतुरङ्गशब्दे दृश्यम् ।
जन्मतारापेक्षया ६ निधनाख्ये सप्तमषोडशपञ्चविंशति-
तमनक्षत्रे च ।
<LEND>
