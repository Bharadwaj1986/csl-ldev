<L>14412<pc>2146,b<k1>कुशल<k2>कुशल
कुशल¦ न० कुश--कलन् । १ कल्याणे । २ तद्वति त्रि० । कुशान्
लाति ला--क । ३ कुशग्राहके त्रि० । कौ पृथिव्यां शलति
चलयति कर्य्याणि शल--अच् । ४ कार्य्यचतुरे त्रि० ।
अस्य च कुशग्राहकत्वे यौगिकत्वम् चतुरे लाक्षणिकत्व-
मिति काव्यप्रकाशकारआह तदेतन्मतं सा० द० निराकृत्य
दक्षतायां रूढत्वमस्य व्यवस्थापितं यथा
“केचित् तु “कर्म्मणि कुशलः” इति रूढावुदाहरन्ति ।
तेषामयमभिप्रायः । “कुशं लाति” इति व्युत्पत्तिलभ्यः
कुशग्राहिरूप्रो मुख्योऽर्थः प्रकृतेऽसम्भवन् विवेचकत्वसा-
धर्म्म्यसम्बन्धसम्बन्धिनं दक्षरूपमर्थं बोधयति” । तदन्ये
न मन्यन्ते । कुशग्राहिरूपार्थस्य व्युत्पत्तिलभ्यत्वेऽप्रि
दक्षरूपस्यैव मुख्यार्थत्वात् । अन्यद्धि शब्दानां व्युत्प-
त्तिनिमित्तमन्यच्च प्रवृत्तिनिमित्तम् । व्युत्पत्तिलभ्यस्य
मुख्यार्थत्वे “गौः शेते” इत्यत्रापि लक्षणा स्यात् । “ग-
मेर्डोः” इति गमधातीर्डोप्रत्ययेन व्युत्पादितस्य गोशब्दस्य
शयनकालेऽपि प्रयोगात्” ।
अत्रेदमभिदध्महे । “गसेर्डोरिति औणादिकडोप्रत्यया-
न्तस्य गोशब्दस्य “उणादयोऽव्युत्पन्नाः प्रातिपदि-
कानि” पा० उक्तत्वात् न यौगिकतासम्भवः अवयवल-
भ्यार्थाभावात् अतस्तस्य गवादौ रूढतैव! “आतोऽनु-
पसर्गे कः” पा० उक्तेकप्रत्ययस्य कृत्त्वेन व्युत्पन्नत्वात् अव-
यवार्थलभ्यार्थसत्त्वान्न गोशब्दतुल्यता “किञ्च उणा-
दीनां व्युत्पन्नत्वपक्षेऽपि गोशब्दस्यावयवार्थयोगात् पङ्क-
जादिपदवत् अर्थविशेषे योगरूढत्वं गोशब्दे वक्ष्यते ।
अतएव गोशब्दस्य रूढत्यकल्पनमत्युत्पन्नत्वपक्षमाश्रित्यै-
वेति विवेव्यमिति । मण्डपशब्दस्य मण्डपानकर्त्तृतात्-
[Page2147-a+ 38]
पार्य्यकत्वे यौगिकता जनाश्रयपरत्वे रूढत्वमिव कुशल
शब्दस्य रूढयौगिकत्वमेव युक्तम् “पप्रच्छ कुशलं
राज्ये” रघुः । “मयाप्तं रामत्वं कुशलवसुता न त्वधि-
गता” सा० द० । “प्रसारयन्ति कुशलाश्चित्रां वाचं
पटीमिव” माघः । “तदनुप्रवेशमथ वा कुशलः” माघः ।
कुश + अस्त्यर्थे सिध्मा० लच् । ५ कुशयुक्ते त्रि० । ततः
अस्त्यर्थे इनि । कुशलिन् तद्युक्ते त्रि० स्त्रियां ङीप् ।
“कुशलिनी वत्सस्य वार्त्ताऽपि न” सा० द० । “माञ्च
कुशलिनी ब्रूयाः” भा० उ० १३६ अ० । शौण्डा० एतस्य
७ त० । कर्म्म कुशलः । श्रेण्यादि० अभूततद्भावार्थे समा० ।
कुशलकृतः कुशलभूतः । अनेन सह कुमारशब्दस्य समासे
कुमारस्य विशेष्यत्वेऽपि श्रमणादि० परनिपातः । कुमार
कुशलः । ततः ब्राह्मणादि० कर्म्मणि भावे च ष्यञ् ।
कौशल्य दक्षतायाम् न० । युवा० तदर्थे अण् । कौशल
तदर्थे “योगः कर्म्मसु कौशलम्” गीता ।
<LEND>
