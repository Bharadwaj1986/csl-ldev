<L>7244<pc>0766,b<k1>आमुख<k2>आमुख
आमुख¦ न० आमुखयति अभिमुखीकरोति दर्शनार्थं परि-
षदोऽनेन आमुख + णिच्--करणे अच् । नाटकाङ्गभेदे “तल्ल-
क्षणभेदोदाहरणानि” सा० द० यथा “नटी विदूषकोवापि
पारिपार्श्विक एव वा । सूत्रधारेण सहिताः संलापं
यत्र कुर्वते । चित्रैर्वाक्यैः स्वकार्य्योत्थैः प्रस्तुताक्षेपि-
भिर्म्मिथः । आमुखं तत्तु विज्ञेयं नाम्ना प्रस्तावनापि
सा । सूत्रधारसदृशत्वात् स्थापकोऽपि सूत्रधारौच्यते ।
तस्यानुचरः पारिपार्श्विकः । तस्मात् किञ्चिदूनोनटः” ।
[Page0767-a+ 38]
तस्य भेदाः पञ्च यथाह तत्रैव “उद्घात्यकः कथोद्घातः
प्रयोगातिशयस्तथा । प्रवर्त्तकापलगिते पञ्च प्रस्तावना
भिदाः । तत्र । पदान्यन्यगतार्थानि तदर्थगतये नराः ।
योजयन्ति पदैरन्यैः स उद्घात्यक उच्यते १ । यथा मुद्रा-
राक्षसे सुत्र० । “क्रूरग्रहः सकेतुश्चन्द्रमसंपूर्णमण्डलमिदा-
नीम् । अभिभवितुमिच्छति बलात्” । अनन्तरंनेपथ्ये आःक
एष मयि जीवति सति चन्द्रगुप्तमभिभवितुमिच्छति । अ-
त्रान्यार्थवन्त्यपि पदानि हृदिस्थार्थावगत्या अर्थान्तरे संग-
मय्य पात्रप्रवेशः । सूत्रधारस्य वाक्यं वा समादायार्थ-
मस्य वा । भवेत् पात्रप्रवेशश्चेत् कथोद्घातः स उच्यते २ ।
वाक्यं यथा रत्नावल्याम् । “द्वीपादन्यस्मादपि
घटयति विधिरभिमुखीभूतः” इत्यादि । सूत्रधारेण पठिते
नेपथ्ये एवमेतत् कः सन्देहः द्वीपादन्यस्मादपीत्यादि
पठित्वा यौगन्धरायणस्य प्रवेशः । वाक्यार्थं यथा वेण्याम् ।
“निर्वाणवैरदहनाः प्रशमादरीणां नन्दन्तु पाण्डु-
तनयाः संह माधवेन । रक्तप्रसाधितभुवः क्षतविग्रहाश्च
स्वस्था भवन्तु कुरुराजसुताः सभृत्याः” इति सूत्र-
धारेण पठितस्य वाक्यस्यार्थं गृहीत्वा नेपथ्ये । आः
दुरात्मन्! वृथामङ्गलपाठक! कथं “स्वस्था भवन्तु मयि जी-
जीवति धार्त्तराष्ट्राः । ततः सूत्रधारोनिष्क्रान्तः भीमसेनस्य
प्रवेशः । यदि प्रयोगएकस्मिन् प्रयोगोऽन्यः प्रयुज्यते ।
तेन पात्रप्रवेशश्चेत् प्रयोगातिशयस्तदा ३ । यथा कुन्दमा-
लायाम् । नेपथ्ये “इतैतोऽवतरत्वार्य्या” सूत्र० कोऽयं
स्वलु आर्य्याह्वानेन साहायकं मे सम्पादयति विलोक्य
कष्टमतिकरुणं वर्त्तते । “लङ्केश्वरस्य भवने सुचिरं स्थितेति
रामेण लोकपरिवादभयाकुलेन । निर्वासितां जनपदा-
दपि गर्भगुर्व्वीं सीतां वनाय परिकर्षति लक्षणोऽयम्” ।
अत्र नृत्यप्रयोगार्थं स्वभार्य्याह्वानमिच्छता सुत्रधारेण “सीतां
वनाय परिकर्षति लक्ष्मणोऽयमिति” सीतालक्ष्मणयोः प्रवेशं
सूचयित्वा निष्क्रान्तेन स्वप्रयोगमतिशयानएव प्रयोगः
प्रयोजितः । कालं प्रवृत्तमाश्रित्य सूत्रधृक् यत्र वर्ण-
येत् । तदाश्रयश्च पात्रस्य प्रवेशस्तत्प्रवर्त्तकम् ४ । यथा
“आसादितप्रकटनिर्मलचन्द्रहासः प्राप्तःशरत्समय एष
विशुद्धकान्तः । उत्खाय गाढतमसं घनकालमुग्रं रामोदशा-
स्यमिव सम्भृतबन्धुजीवः” । ततः प्रविशतियथा निर्द्दिष्टोरामः ।
यत्रैकत्र समावेशात् कार्य्यमन्यत्प्रसाध्यते । प्रयोगे स्वलु
तज्ज्ञेयं नाम्नावलगितं बुधैः ५ । यथा शाकुन्तले । सूत्र०
नटींप्रति “तवास्मि गीतिरागेण हारिणा प्रसभं हृतः । एष
[Page0767-b+ 38]
राजेव दुष्मन्तः शारङ्गेणातिरंहसा” । ततोराज्ञः प्रवेशः ।
योज्यान्यत्र यथालाभं वीथ्यङ्गानीतराण्यपि । अत्र आ-
मुखे उद्घात्यकालगितयोरितराणि वीथ्यङ्गानि वक्ष्यमा-
णानि । नखकुट्टस्तु “नेपथ्योक्तं श्रुतं यत्र त्वाकाशवचनं
तथा । समाश्रित्यापि कर्त्तव्यमामुखं नाटकादिषु” ।
एषामामुखभेदानामेकं कञ्चित्प्रयोजयेत् । तेनार्थमथ-
पात्रं वा समाक्षिप्यैव सूत्रधृक् । प्रस्तावनान्ते निर्गच्छे-
त्ततोवस्तु प्रयोजयेत् । तत्र पूर्व्वं पूर्व्वरङ्गः सभार्चन
मतः परम् । कयनं कविसंज्ञादेर्नार्टकस्याभिधा ततः ।
रङ्गं प्रसाद्य मषुरैः श्लोकैः काव्यार्थसूचकैः । रूपकस्य
कवेराख्यां गोत्राद्यपि च कीर्त्तयेत् । ऋतुञ्च कञ्चित्प्रायेण
भारतीं वृत्तिमाश्रितः । तस्याः प्ररोचना वीथी” ।
<LEND>
