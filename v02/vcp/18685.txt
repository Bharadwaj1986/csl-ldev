<L>18685<pc>2784,b<k1>घण्टा<k2>घण्टा
घण्टा¦ स्त्री चु० घटि--शब्दकरणे अच् । कांस्यनिर्मिते वाद्य-
भेदे । “घण्टां वा परशुं वापि वामतः सन्निवेशयेत्”
दुर्गाध्यानम् । तन्निर्माणप्रकारमाहात्म्ये स्कान्दे
ब्रह्मनारदसंवादे “स्नानार्च्चनक्रियाकाले घण्टानादं
[Page2785-a+ 38]
करोति यः । पुरतो वासुदेवस्य तस्य पुण्यफलं शृणु ।
वर्षकोटिसहंस्राणि वर्षकोटिशतानि च । वसते देवलोके
तु अप्सरोगणसेवितः । सर्ववाद्यमयी घण्टा केशवस्य
सदा प्रिया । वादनाल्लसते पुण्यं यज्ञकोटिसमुद्भवम् ।
वादित्रनिनदैस्तुर्य्यगीतमङ्गलनिस्वनैः । यः स्नापयति
गोविन्दं जीवन्मुक्तो भवेद्धि सः । वादित्राणामभावे तु
पूजाकाले हि० सर्वदा । घण्टाशब्दो नरैः कार्य्यः सर्व-
वाद्यमयी यतः । सर्ववाद्यमयी र्घण्टा देवदेवस्य वल्लभा ।
तस्मात् सर्वप्रयत्नेन घण्टानादन्तु कारयेत् । मन्वन्तरसह-
स्राणि मन्वन्तरशतानि च । घण्टानादेन देवेशः प्रीतो
भवति केशवः” । विष्णुधर्म्मोत्तरे श्रीभगवत्प्रह्लादसं-
वादे “शृणु दैत्येन्द्र! वक्ष्यामि घण्टामाहात्म्य-
मुत्तमम् । प्रह्लाद! त्वत्समो नास्ति मद्भक्तो भुवन-
त्रये । मम नामाङ्किता घण्टा पुरतो मम तिष्ठति ।
अर्च्चिता वैष्णवगृहे तत्र मां विद्धि दैत्यज! । वैन-
तेयाङ्कितां घण्टां सुदर्शनयुतां यदि । ममाग्रे स्थाप-
येद्यस्तु देहे तस्य वसाम्यहम् । यस्तु वादयते घण्टां
वैनतेयेन चिह्निताम् । धूपे नीराजने स्नाने पूजाकाले
विलेपने । ममाग्रे प्रत्यहं वत्स! प्रत्येकं लभते फलम् ।
मखायुतं गोऽयुतञ्च चान्द्रायणशतोद्भवम् । विधिना ह्य-
कृता पूजा सफला जायते नृणाम् । घण्टानादेन तु-
ष्टोऽहं प्रयच्छामि स्वकं पदम् । नागारिचिह्निता घण्टा
रथाङ्गेन समन्विता । वादनात् कुरुते नाशं जन्ममृत्यु-
भयस्य च । गरुडेनाङ्कितां घण्टां दृष्ट्वाहं प्रत्यहं
सदा । प्रीतिं करोमि दैत्येन्द्र! लक्ष्मीं प्राप्य यथाऽधनः ।
दृष्ट्वाऽमृतं यथा देवाः प्रीतिं कुर्व्वन्त्यहर्निशम् । सुपर्णे
च तथा प्रीतिं घण्टाशिखरमास्थिते । स्वकरेण प्रकु-
र्व्वन्ति घण्टानादं सुमक्तितः । मदीयार्च्चनकाले तु फलं
कौट्यैन्दवं कलौ” । अन्यत्र च “घण्टादण्डस्य शिखरे
सचक्रं स्थापयेत्तुयः । गरुडं वै प्रियं विष्णोः स्थापितं
भुयनत्रयम् । मचक्रघण्टानादन्तु मृत्युकाले शृणोति यः ।
पापकोटियुतस्यापि नश्यन्ति यमकिङ्कराः । सर्व्वे दोषाः
प्रलीयन्ते घण्टानादे कृते, हरेः । दैवतानां मुनीन्द्राणां
पितॄणामुत्सवोभवेत् । अभावे वैनतेयस्य चक्रस्यापि
न संशयः । घण्टानादेन भक्तानां प्रसादं कुरुते हरिः ।
गृहे यस्य भवेन्नित्यं घण्टा नागारिसंयुता । न सर्पाणां
तत्र भयं नाग्निविद्युत्समुद्भवम् । यस्य घण्टा गृहे नास्ति
शङ्खश्च पुरतो हरेः । कथं भागवतं नाम गीयते तस्य
[Page2785-b+ 38]
देहिनः” “अतो भगवतः प्रीत्यै घण्टा श्रीगरु-
डान्विता । संग्राह्या वैष्णवै र्यत्नाच्चक्रेणोपरिमण्डिता ।
स्नाने शङ्खादिवाद्यन्तु नामसंकीर्त्तनं हरेः । गीतं
नृत्यं पुराणादिपठनञ्च प्रशस्यते” हरिभक्तिविलासः ।
सर्व्वदेवपूजने धूपदीपदानोत्तरं वामहस्तेन घण्टावाद-
नं तन्त्रसारे उक्तं यथा
“धूपभाजनमस्त्रेण (फट्) प्रोक्ष्याभ्यर्च्य हृदानुना
(नमः) । अस्त्रेण पूजितां घण्टां वादयन् गुग्गुलुं
दहेत्” । श्यामादौ तु तन्मन्त्रविशेषः तन्त्रसारे उक्तः
“तथा जयध्वनिमन्त्रमातः स्वाहेत्युदीर्य्य च । अ-
भ्यर्च्च्य वादयेद् घण्टामस्त्रेण धूपयेत्ततः” गौतमोये
“उत्तोल्य दृष्टिपर्य्यन्तं घण्टां वामदिशि स्थिताम् ।
वादयन् वामहस्तेन दक्षहस्तेन चार्चयेत्” । एवं
नीराजनेऽपि । २ घण्टापाटलिवृक्षे शब्दर० । ३ अति-
बलायां ४ नागबलायां च राजनि० ।
<LEND>
