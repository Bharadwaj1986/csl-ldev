<L>34121<pc>4473,a<k1>प्रबोधनी<k2>प्रबोधनी
प्रबोधनी¦ स्त्री प्रबोध्यते हरिरत्र प्र + बुध--णिच् आधारे ल्युट्
ङीप् । कार्त्तिकशुक्लैकादश्याम् तत्र शयितस्य हरेरुत्था-
पनानुकूलव्यापारस्याचरणात्तस्यास्तथात्वम् । उत्थानैका-
दशीशब्दे तस्याः खण्डभेदस्य ग्राह्यता दर्शिता ।
तन्माहात्म्यं च पद्मपु० उ० ख० १२६ अ० उक्तं यथा
“ब्रह्मोवाच प्रबोधन्याश्च माहात्म्यं पापघ्नं पुण्यबर्द्ध-
नम् । मुक्तिदं शुद्धबुद्धीनां शृणुष्व मुनिसत्तम! । ता-
वद्गर्जन्ति तीर्थानि पुण्यान्यायतनानि च । यावत् प्रबो-
धनी विष्णोस्तिथिर्नायाति कार्त्तिके । अश्वमेधसहस्राणि
वाजपेयशतानि च । एकेनैवोपवासेन प्रबोधन्यां भवन्ति
हि । मेरुमन्दरतुल्यानि पापानि सुबहून्यपि । भस्म०
सात् कुरुते मर्त्यो हरिबोधन्युपासनात् । पूर्वजन्मसह-
स्रेषु यत्पापं समुपार्जितम् । जागरणं प्रबोधन्यां द-
हते तूलराशिवत् । उपवासं प्रबोधन्यां यः करोति
समाहितः । विधिवच्च मुनिश्रेष्ठ! यथोक्तं लमते फ
लम् । यानि कानि च तीर्थानि त्रैलोक्ये संवसन्ति
वै । तानि तस्य गृहे सम्यक् कृता येन प्रवोधनी । किं
तस्य बहुभिः पुण्यैः सुरलोकसुखप्रदैः । ऊर्जे सन्तो-
षिता येन संपूणां हरिबोधनी । बोधनीं समुपोष्यैव
मुक्तिभागी भवेन्नरः । प्रबोधन्यां नरश्रेष्ठ! न पुनर्गर्भ-
मादिशेत् । स्नानं दानं जपो होमः समुद्दिश्य जना-
र्दनम् । नरैर्यत् क्रियते ऊर्जे प्रबोधन्यां तदक्षयम् ।
येऽर्चयन्ति नरास्तस्यां भक्त्या विष्णुं जगत्पतिम् । उ-
षित्वा वाधनीं ते तु प्रभवेयुर्द्दिवौकसः । महाव्रतमिदं
पुत्र! महापापौधनाशनम् । प्रबोधन्यां मुने! विष्णोर्वि-
धिवत् समुपोषणम् । स ज्ञानी च स यीगी च स तपस्वी
जितेन्द्रियः । स्वर्गमोक्षौ च तस्यास्तां य उपास्ते प्रवो-
धनीम् । यत्तु जन्मकृतं पापं स्वल्पं वा यदि वा बहु ।
करोति भस्मसाद्विष्णुः प्रवोधन्यां प्रपूजितः । हरिपूजा
विधातव्या कार्त्तिके बोधवासरे । गीतशास्त्रविनोदेन
प्रबोधन्यान्तु जागरात् । चन्द्रसूर्य्योपरागे च यत् फलं
परिकीर्त्तितम् । तस्मात् सहस्रगुणितं प्रबोधन्यां हि
जागरात् । स्तानं दानं जपो होपः स्वाध्यायश्चार्चनं
हरेः । एतस्मात् कोटिगुणितं प्रबोधन्यां हि जागरात्” ।
स्कान्दे प्रभृति यत्पुण्यं नरेणोपार्जितं भुवि ।
[Page4473-b+ 38]
वृथा भवति तत्सर्वं न कृत्वा बोधवासरम्” । “प्रबो-
धन्याश्च माहात्म्यं पापघ्नं पुण्यवर्द्धनम् । मुक्तिदं
कृतबुद्धीनां शृणु त्वं मुनिसत्तम! । तावद्गर्जति वि-
प्रेन्द्र! गङ्गाभागीरथी क्षितौ । यावन्नायाति पापघ्नी
कार्त्तिके हरिबोधनी । तावद्गर्जन्ति तीर्थनि आस-
मुद्रसरांसि च । यावत् प्रबोधनी विष्णोस्तिथिर्ना-
याति कार्त्तिके । वाजपेयसहस्राणि अश्वमेधशतानि
च । एकेनैवोपवासेन प्रबोधन्यां लभेन्नरः । दुर्लभञ्चैव
दुष्प्रापं त्रैलोक्ये सचराचरे । तदापि प्रार्थितं विप्र!
ददाति हरिबोधनी । ऐश्वर्य्यं सन्ततिं प्रज्ञां राज्यञ्च
सुखसम्पदः । ददात्युपोषिता विप्र! हेलया हरि-
बोधनी । मेरुमन्दरतुल्यानि पापान्यत्यूर्जितान्यपि ।
एकेनैवोपवासेन दहते हरिबोधनी । पृथिव्यां यानि
दानानि दत्त्वा यत् फलमाप्नुते । एकेनैवोपवासेन ददाति
हरिबोधनी” हरि० वि० ।
<LEND>
