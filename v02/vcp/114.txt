<L>114<pc>0041,b<k1>अक्ष<k2>अक्ष
अक्ष¦ न० अश्नुते व्याप्नोति विषयान् स्ववृत्त्या संयोगेन वा
अश--स । इन्द्रिये, “अक्षाणि पण्डितजना विदुरिन्द्रि-
याणि” उ० नेत्रे, अधोक्षज इति । तुत्थे (तुँते) सौवर्चले
च । ज्योतिषोक्ते राशिचक्रावयवभेदे । “शङ्कुर्नरोना
कथितः सएव स्वार्द्धाद्रवेर्या विषुवद्दिनार्द्धे । नतिः
पलोऽक्षश्च सएव तज्ज्ञैस्तत्रोन्नतिर्यास्य सएव लम्ब इति”
सिद्धान्तशिरोमणिगणिताध्यायोक्ते विषुवद्दिनार्द्धे खार्द्धापेक्षया
नतिरूपे पलांशभेदे पु० । एतद्विवरणम् भास्कराचार्य्येण
प्रमिताक्षरायां स्वयमेव कृतम् । यथा “निरक्षदेशे (लङ्का-
विभागे) यदेव विषुवन्मण्डलं तदेव सममण्डलं ततः
क्षितिजादन्यदुन्मण्डलं नाम वलयं नास्ति तत्र ध्रुवौ च
क्षितिजसंज्ञे, अथ निरक्षदेशात् द्रष्टा यथा यथा
उत्तरतो गच्छति तथा तथा उदक्ध्रुवमुन्नतं पश्यति
तथा यैर्भागैर्ध्रुव उन्नतस्तैरेव भागैः अक्षसंज्ञैः स्वस्वस्तिकात्
दक्षिणतोविषुवन्मण्डलं नतं पश्यतीति” । “चन्द्राश्वि १२
निघ्ना पलभार्द्धिता च लङ्कावधिः स्यादिह दक्षिणोऽक्ष” इति
भास्वती । “उदग्दिशं याति यथा यथा नरस्तथा तथा
स्यान्नतमृक्षमण्डलम् । उदग्ध्रुवं पश्यति चोन्नतं क्षितेस्तद-
न्तरे योजनजाः पलांशका इति सिद्धान्त शि० गोलाध्यायः
यदि भूपरिधि (४९६७) योजनैश्चक्रांशाः (३६०) लभ्यन्ते
तदापसारयोजनैः किमिति, यद्यृक्षपरिधिना (३६०) भूप-
रिधिः (४९६७) लभ्यते तदा अक्षांशैः किमिति, त्रैराशिकेन
फलं निरक्षदेशलङ्कास्वदेशयोरन्तरयोजनानि स्युरिति, स्वयमेव
प्रमिताक्षरायां व्याख्यातम्, तथैव गोलाध्यायोक्तं दर्शितम् ।
“योजनसंख्या भांशै (३६०) र्गुणिता स्वपरिधि (४९६७)
हृता भवन्त्यंशाः (अक्षांशाः) । अक्षांशेभ्यो भूमौ
कक्षायां (ऋक्ष ३६० कक्षायाम्) वा योजनानि
च व्यस्तमिति” । व्यस्तमिति भूपरिधिगुणिता भांशहृता
[Page0042-a+ 38]
अक्षसंख्या (योजनसंख्या) भवतीति । निरक्षदेशात्
क्षितिचतुर्थांशे किल मेरुस्तत्र नवतिः पलांशाः
(अक्षांशाः) इति च तत्रैवोक्तम् । पाशके कर्षपरिमाणे
च न० विभीतकवृक्षे (वयडा) तुषे, आत्मनि रुद्राक्षे सर्पे
जातान्धे गरुडे च पु० । तत्र रुद्राक्षे अक्षमाला ।
कर्षे अनुभवति धाराभिरक्षमात्राभिरिति, विभीतके “यथा
वै द्वे आमलके, द्वे वा कौले द्वौ वाक्षौ इति” श्रुतिः ।
व्यवहारे अक्षदर्शकः । रावणसुतभेदे पु० । तत्कथा
रामा० सु० ४३ अ० ।
<LEND>
