<L>41006<pc>4873,b<k1>वात<k2>वात
वात¦ पु० वा--क्त । स्पर्शमात्रविशेषगुणके भूतभेदे १ पवने अमरः ।
अनिलशब्दे १६४ पृ० दृश्यम् । २ देहस्थे धातुभेदे च ।
६ गन्तरि त्रि० । जारे ५ धृष्टनायके च “प्रभातवाता
हतीति” भट्टिः । ६ वातजन्ये रोगभेदे भावप्र० यथा
<फ्>“कषायकटुतिक्तकप्रमितरूक्षलघ्वन्नतः पुरःपवनजा-
गरप्रतरणाभिघातश्रमैः । हिमादनशनात् तथा नि-
क्षुवनाच्च धातुक्षयात् मलादिरयधारणात् मदनशोक
चिन्ताभयैः । अतिक्षतजमोक्षणात् गदकृतातिमांस
क्षयादतीव वमनान् नृणामतिविरेचनादामतः । पयोद-
समये दिनक्षणदयोस्तृतीयांशयोर्जरामतिगतेऽशिते
शिशिरसंज्ञकालेऽपि च । देहे स्रोतांसि रिक्तानि पूर-
यित्वाऽनिलो वली । करोति विविधान् रोगान् सर्वाङ्गै-
काङ्गसंश्रयान्” । प्रमितञ्चात्र वैपरीत्ये प्रापसर्गस्तेन
अपरिमितमित्यर्थः । प्रकर्षेण मितमत्यल्पं वा लघ्वन्नम्
अतिपुराणं शाल्यादि । कतिचिदन्नानि नवान्यषि
वातलानि यत आह गुणरत्नमालायाम् “नीवार-
स्त्रिपुटः सतीनचणकः श्यामाकमुद्गाढकीनिष्पावाश्च
मकुष्ठकश्च वरठामङ्गल्यकः कीद्रवः” । एते वातकरा इति
शेषः । नीवारः प्रसाधिका (चीना) इति लोके । त्रि-
पुटः (खसारी) । सतीनः कलायः । निष्पावो राज-
माषः । (वरवटी) इति लोके । मकुष्टकः (माढा) इति
लोके । वरठा वरटिका (वररै) इति लोके । मङ्गल्यकः
(मसूरी) इति लोके । पुरःपवनः प्राग्वातः, आ-
मतः आमेन मार्गावरणात् । यत उक्तम् वायोर्द्धा
तुक्षयात् कोपो मार्गस्यावरणेन चेति” । पयोदसमये
वर्षासु । जरामतिगतेऽशिते भुक्तेऽजीर्णताङ्गते ।
देहे स्रोतांसीत्यादिना संप्राप्तिरुक्ता । कषायादिभि-
र्हेतुभिर्वर्षादौ समये हेतुभते बली अनिलः प्रवृद्धो वायुः
करोति विविधान् रोगान् । ते रोगाः कथ्यन्ते “शिरो-
ग्रहोऽल्पकेशत्वं जृम्भात्यर्थं हनुग्रहः । जिह्वास्तम्भो
गद्गदत्वं मिन्मिनत्वञ्च मूकता । वाचालता प्रलापश्च
रसानामनभिज्ञता । बाधिर्य्यं “कर्णनादश्च स्पर्शाज्ञत्वं
तथार्दितम् । मन्यास्तम्भोऽत्र वणितो बाहुशोषोपना-
डकः । चर्विता चैव विक्षाची ऊर्द्धवात उदीरितः ।
[Page4874-a+ 38]
आध्मानञ्च प्रत्याध्मानं वाताष्ठीला प्रत्यष्ठीला । “तूणी च
प्रतितूणी च वह्निवैषम्यमेव च । आटोपः पार्श्वशूलञ्च
त्रिकशूलं तथैव च । मुहुश्च मूत्रलं मूत्रनिग्रहो मल-
गाढता । पुरीषस्याप्रवृत्तिश्च गृध्रसी च ततः परम् ।
कलापखञ्जता चापि खञ्जता पङ्गुता तथा । क्रोष्ठुशीर्षक
खल्यौ च वातकण्टक एव च । पादहर्षो पाददाह
आक्षेपो दण्डकाभिधः । वातपित्तकृताक्षेपस्तथा दण्डा
पतानकः । अभिघातकृताक्षेप आयामो द्विविधः
स्मृतः । आन्तरश्च तथा याह्यो धनुर्वातश्च कुब्जकः ।
अपतन्त्रोपतानश्च पक्षाघातोऽखिलाङ्गकः । कम्पस्तम्भो
व्यथातीदो भेदश्च स्फुरणं तथा । रौक्ष्यं कार्श्यञ्च
कार्ष्ण्यञ्च सैत्यं लोम्नाञ्च हर्षणम् । अङ्गमर्द्दोऽङ्ग-
विभ्रंशः सिरासङ्कीच एव च । अङ्गशेषाश्च भीरुत्वं
मोहश्चञ्चलचित्तता । निद्रानाशः स्वेदनाशो वलहानि-
स्तथैव च । शुक्रक्षयो रजोनाशो गर्भनाशः परि-
श्रमः । एत एवाशीतिसंख्यारोगा योगेन रूढितः ।
बातव्याधीतिनामानो मुनिमिः परिकीर्त्तिताः” । एत
एव शिरोग्रहादय एव । योगेन वातेन वाताद्व्या-
धिर्वातव्याधिरिति निरुक्त्या तदा वातज्वरादिष्वपि
प्रसङ्गः स्यादत आह रूढितः प्रसिद्धितः शिरोग्रहा-
दयोऽशीतिरेव वातव्याधिसंज्ञाः प्रसिद्धा न तु वातज्वरा-
दयः” । तल्लक्षणादिकं तत्र दृश्यम् ।
<LEND>
