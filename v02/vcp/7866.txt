<L>7866<pc>0882,b<k1>आसन<k2>आसन
आसन¦ न० आस--ल्युट् । १ स्थितौ “एकत्रासनभोजनैः”
<>स्मृतिः । २ स्वस्थानस्थितिरूपे राज्ञां षड्गुणान्तवर्त्तिगुण-
<>भेदे च । तद्विवृतिराग्नेये । “परस्परस्य सामर्थ्य-
<>विघातादासनं स्मृतम् । अरेश्च विजिगीषोश्च यानवत्
<>पञ्चधा स्मृतम्” । यानस्य पश्चविधत्वञ्च । “विगृह्य
<>सन्धाय तथा संभूयाथ प्रसङ्गतः । उपेक्षया च निपुणैर्यानं
<>पञ्चविधं स्मृतमिति” तत्रैवोक्तम् । “परस्य स्वस्य सैन्यानां
<>साम्यं ज्ञात्वा विवक्षणः । आसनं स्वामिने ब्रूयात्
<>मन्त्री स्वामिहिते रतः इत्युक्ते ३ विजिगोषोर्यात्रानि-
<>वर्त्तकव्यापारे च । आस्यतेऽत्र आधारे ल्युट् । ४ उपवेशना-
<>धारे कम्बलाद्यासने । “आसनं वसनं शय्या दारामत्रं
<>अमण्डलुः । आत्मनस्तु शुचि प्रोक्तं न परेषां कदाचन”
<>आ० त० पु० । “प्रयत्नमुक्तासनया गृहागतः” रघुः ।
<>“स्वहस्तदत्ते मनिमासने मुनिः” माघः “कॢप्तासनं कौतुकवे-
[Page0883-a+ 38]
<>दिमध्यम्” कुमा० “शुचौ दे शे प्रतिष्ठाप्य स्थिरमासनमात्मनः”
<>गीता “स्थापयेदासने तस्मिन् खिन्नः कार्येक्षणे नृणाम्”
<>मनुः । “स वासवेनासनसन्निकृष्टम्” “प्राञ्जलिर्जलजासनम्”
<>कुमा० । ५ देवतापूजाङ्गे उपचारभेदे तद्भेदादि कालि०
<>पु० । “आसनं प्रथमं दद्यात् पौष्पं दारुजमेव वा । वास्त्रं
<>वा चार्म्मणं कौशं मण्डलस्योत्तरे सृजेत् । पौष्पासनं यद्वि-
<>हितं यस्य तद्यदि गर्भकम् । निवेदयेत्तदा पद्मेविपुलं द्वारि
<>चोत्सृजेत् । पौष्पं पुष्पौघरचितं कुशसूत्रादिसंयुतम् ।
<>अतिप्रीतिकरं देव्या ममाप्यन्यस्य भैरव! । यज्ञदारुसमु-
<>द्भूतमासनं मसृणं शुभम् । नोच्छृआयं नातिविस्तीर्णमासनं
<>विनियोजयेत् । अन्यदारूद्भवञ्चापि दद्यादासनमुत्तमम् ।
<>सकण्टकं क्षीरयुक्तं दारु सारविवर्जितम् । चैत्यश्मशान
<>संभूतं वर्जषित्वा विभीतकम् । वाल्कलं कोषजं फालं वस्त्र
<>मेतत्त्रयं मतम् । रोमजं कम्बलञ्चैव तदनेन चतुष्टयम् ।
<>अनेन रचितं दद्यादासनं चेष्टभूतये । सिंहव्याघ्रतरक्षूणां
<>छागस्य महिषस्य च । गजानां तुरगाणाञ्च कृष्णसारस्थ
<>चर्म्मणा । सृमरस्याथ रामस्य मृगाणां नवभेदिनाम् । चर्म्म
<>भिः सर्व्वदेवानामासनं प्रीतिदं स्मृतम् । वास्त्रेषु कम्बल
<>शस्तमासनं देवतुष्टये । राङ्कवं चार्म्मणं श्रेष्ठं दारवं च-
<>न्दनोद्भवम् । यच्चासनं कुशमयं तदासनमनुत्तमम् । सर्वेषा
<>मपि देवानामृषीणाञ्च यतात्मनाम् । योगपीठस्य सदृश
<>मासनं स्थानमुच्यते । आसनस्य प्रदानेन सौभाग्यं भुक्ति
<>माप्नुयात् । सृमरो रोहितो न्यङ्कुः शंवरो बभ्रुणो
<>रुरुः । शशेणहरिणाश्चेति मृगा नवविधा मताः ।
<>हरिणश्चापि विज्ञेयः पञ्चभेदोऽत्र भैरव! । ऋष्यः स्वड्गो
<>रुरुश्चैव पृषतश्च मृगस्तथा । एते वलिप्रदानेषु चर्म्म-
<>दाने च कीर्त्तिताः । सर्व्वेषां तैजसानाञ्च आसनं ज्येष्ठ
<>मुच्यते । आयसं वर्ज्जियित्वा तु कांस्यं सीसकमेव व ।
<>शिलामयं मणिमयं तथा रत्नमयं मतम् । आसनं देवता-
<>भ्यस्तु भुक्त्यै मुक्त्यै समुत्सृजेत् । अत्रैव साधकानाञ्च
<>आसनं शृणु भैरव! । यत्रासीतः पूजकस्तु सर्व्वसिद्धि
<>मवाप्नयात् । ऐणञ्च चार्म्मणं वास्त्रं तैजसञ्च चतुष्टयम् ।
<>आसनं साधकानाञ्च सततं परिकीर्त्तितम् । पूर्व्वोक्तं
<>यच्च देवेभ्य आसनं परिकीर्त्तितम् । तत् सर्व्वमासनं शस्तं
<>पूजाकर्म्मणि साधके । न यथेष्टासनो भृयात् पूजाक-
<>र्म्मणि साधकः । काष्ठादिकासनं कुर्य्यात् मितमेवं सदा
<>बुधः । चतुर्व्विंशत्यङ्गुलेन दीर्घं काष्ठासनं मतम् । षोडशाङ्गुल-
<>विस्तीर्णमुत्सेधेचतुरङ्गुलम् । पञ्चाङ्गुलं वा कुर्य्यात्तु नोच्छ्रितं
[Page0883-b+ 38]
<>चात्र कारयेत् । पूर्व्वोक्तं वर्ज्जयेद्वर्ज्ज्यमासनं पूजनेष्वपि ।
<>वास्त्रं द्विहस्तान्नो दीर्घं सार्द्धहस्तान्न विस्तृतम् । त्र्यङ्गृ-
<>लात्तु तथोच्छायं पूजाकर्म्मणि संश्रयेत् । यथेष्टं चार्म्मणं
<>कुर्य्यात् पूर्व्वोक्तं सिद्धिदायकम् । षडङ्गुलाधिकं कुर्य्यान्नो-
<>च्छ्रये तु कदाचन । काम्बलं चार्म्मणं चैलं महामायाप्रपू-
<>जने । प्रशस्तमासनंप्रोक्तं कामाख्यायास्तथैव च । त्रिपुरा-
<>याश्च सततं विष्णोश्चापि कुशासनम् । बहूच्छ्रायं न चैव स्यात्
<>तथैव वहुविस्तृतम् । दारु भूमिसनं प्रोक्तमश्मापि सर्व्व-
<>कर्म्मणि । पृथक् पृथक् कल्पयेच्च शोभनं तादृशासनम् ।
<>न पत्रमासनं कुर्य्यात् कदाचिदपि पूजने । न प्राण्यङ्गं-
<>न मुद्भूतमस्थिजं द्विरदादृते । मातङ्गदन्तसञ्जातमासनं
<>कामिके चरेत् । चर्म्म पूर्व्वोदितं ग्राह्यं तथा गन्धमृगस्य च ।
<>सलिले यदि कुर्व्वीत देवतानां प्रपूजनम् । तत्राप्यासन
<>मासीनो नोत्थितस्तु समाचरेत । तोये शिलामयं कुर्य्या-
<>दासनं कौशमेव वा । दारवं तैजसं वापि नान्यदासन
<>माचरेत् । आसनारोपसंस्थानस्थानाभावे तु पूजकः ।
<>आसनं कल्पयित्वा तु मनसा पूजयेज्जले । यद्यासनस्य
<>संस्थानं तोयमध्ये न बिद्यते । अन्यत्र वा तदा स्थित्वा
<>देवपूजां समाचरेत् । इत्येतत् कथितं पुत्र! पूज्यपूजक
<>सङ्गतम्” । आस्यतेऽनेन करणे ल्युट् । ५ देहस्थैर्यसाधने
<>करचरणादिबन्धभेदरूपे योगाङ्गभेदे “यमनियमासनप्राणा-
<>यामप्रत्याहारध्यानधारणासमाधयोऽष्टावङ्गानि” विभज्य
<>“स्थिरसुखमासनम्” पात० सू० लक्षितं तस्य वृत्तिः यथा
<>“निश्चलं सुखावहं च यदासनं तद्योगाङ्गम् । आस्यतेऽनेने-
<>त्यासनं तच्च द्विविधम् बाह्यं शारीरं च तत्र चैलाजि-
<>नकुशोत्तरं बाह्यं, शारीरं पद्मस्वस्तिकादि । तत्र पद्मासनं
<>प्रसिद्धम् । सव्यमाकुञ्चितचरणम् दक्षिणजङ्घोर्वन्तरे,
<>दक्षिणं च सव्यजङ्घोर्वन्तरे, निक्षिपेदिति स्वस्तिकासनम् ।
<>द्वे पादतले वृषणसमीपे संपुटीकृत्य संपुटोपरिपाणिक-
<>च्छपिकां न्यसेदिति भद्रासनम् । योगपट्टेन सोपाश्र-
<>यासनम् । जानुप्रसारितवाह्वोःशयनं पर्य्यङ्कासनं क्रौञ्चो-
<>ष्ट्रगजादिवदुपवेशनं क्रौञ्चाद्यासनं द्रष्टव्यम् । आसन-
<>स्थैर्य्योपायमाह । “प्रयत्नशौथिल्यानन्तसमापत्तिभ्याम्”
<>पात० सू० । “स्वाभाविकः प्रयत्नश्चलत्वादासनविघातकः
<>तस्योपरमेणासनं सिध्यति अनन्ते नागनायके स्थिर-
<>तरफणासहस्रविधृतविश्वमण्डले चित्तस्य समापत्त्या देहा-
<>भिमानाभावेनासनदुःखास्फूर्त्तेरासनं सिध्यति । तत्सिद्धि-
<>लिङ्गमाह । “ततोद्वन्द्वानभिघातः” पात० सृ० । “आसन-
[Page0884-a+ 38]
<>जयाच्छीतोष्णादिमिरनभिघातो बाधाभावो भवति” वृत्तिः
<>इदञ्च राजयोगाङ्गं हटयोगाङ्गानि पुनरन्येऽपि वन्धाः-
<>काशी० उक्ताः यथा “महामुद्रां नभोमुद्रामुड्डीयानं जल-
<>न्धरम् । मूलबन्धन्तु योवेत्ति स योगी योगसिद्धिभाक् ।
<>शोधनं नाडिजालस्य घटनञ्चन्द्रसूर्ययोः । रसानां शोषणं
<>सम्यक् महामुद्राभिधीयते । योनिं वामाङ्घिणापीड्य कृत्वा
<>वक्षःस्थले हनुम् । हस्ताभ्यां प्रसृतं पादं धारयेद्दक्षिणञ्चि-
<>रम् । प्राणान् कुक्षौ समापूर्य्य चिरं सञ्चारयेच्छ्वनैः ।
<>एषा प्रोक्ता महामुद्रा महारोगविनाशिनी । चन्द्राङ्गे तु
<>समभ्यस्य सूर्य्याङ्गे पुनरभ्यसेत् । या वहुल्या भवेत्
<>संख्या ततोमुद्रां विसर्जयेत् । न हि पथ्यमपथ्यं वा रसाः
<>सर्व्वेऽपि नीरसाः । अपि घोरं विषं पीतं पीयूषमिव
<>जीर्य्यति । क्षयकुष्ठगुदावर्त्तगुल्माजीर्ण्णषुरोगमाः । तस्य
<>दोषाः क्षयं यान्ति महामुद्राञ्च योऽभ्यसेत् । कपाल-
<>कुहरे जिह्वा प्रतिष्ठा विपरीतगा । भ्रुवोरन्तर्गता दृष्टि-
<>र्मुद्रा भवति खेचरी । न पीद्ध्यते स रोगेण न च लिप्येत क-
<>र्म्मणा । बाध्यते न स कालेन यीमुद्रां वेत्ति खेचरीम् । चि-
<>त्तञ्चरति खे यस्माज्जिह्वा चरति खेगता । तेनैषा खेचरी
<>नाम मुद्रा सिद्धैर्निषेविता । यावद्विन्दुः स्थितोदेहे ताव-
<>न्मृत्युभयं कुतः । यावद्बद्धा नभोमुद्रा तावद्विन्दुर्न गच्छति ।
<>उड्डीनङ्कुरुते यस्मादहोरात्रं महाखगः । उड्डीयानं
<>ततः प्रोक्तं तत्र बन्धोऽभिधीयते । जठरे पश्विमं जानु-
<>नाभेरूर्द्धञ्च धारयेत् । उड्डीयानं ह्ययं बन्धोमृत्योरपि
<>भयं जयेत् । बध्नाति हि शिराजालमधोगामि न भोजनम् ।
<>एष जलन्धरो बन्धः कण्ठे दुःखौघनाशनः । जलन्धरे कृते
<>बन्धे कण्ठसङ्कोचलक्षणे । न पीयूषं पतत्यग्नौन च वायुः
<>प्रधावति । पर्ष्णिभागेन संपीड्य योनिमाकुञ्चयेद्गुदम् ।
<>अपानमूर्द्धमाकृष्य मूलबन्धोऽभिधीयते । अपानप्राणयो-
<>रैक्यं क्षये मूत्रपुरीषयोः । युवा भवति वृद्धोऽपि सततं मूलबन्ध-
<>नात्” ।
<P>रुद्रयामलेऽनेकविधान्यासनानि दर्शितानि यथा । “अथा-
<>सनप्रभेदञ्च शृणुष्व सिद्धिकाङ्क्षिणाम् । यत्र तत्र
<>पूजकानां सिद्धिरत्र महीतले । अधोमुखासनं नाथ!
<>सर्वेषां प्राणिनां सुखम् । ऊर्द्ध मार्गेण देवेश! धारयेत्
<>मारुतं सुधीः । सर्व्वासनानां श्रेष्ठं हि ऊर्द्धपादो हि यत्-
<>चरेत् । तदैव महितां सिद्धिं ददाति वायवी कला ।
<>पद्मासनं तथा कुर्य्यात्प्राणवायुषु सिद्धये । शुभासनं सदा
<>ध्यायेत् पूरयित्वा पुनःपुनः । उरुमूले वामपादं पुन-
[Page0884-b+ 38]
<>स्तद्दिक्षणं पदम् । वामोरौ स्थापयित्वा च पद्मासनमिति
<>स्मृतम् । सव्यापसव्ययोगेन आसनं परिकल्पयेत् । तदैका-
<>सनकाले तु द्वितीयासनमारभेत् । पृष्ठे पादद्बयं सीम्रि-
<>वृद्धाङ्गुष्ठद्वयं सुधीः । कायसङ्कोचमाकृत्य धृत्वा बद्धासनं
<>भवेत् । इति बद्धासनं बद्ध्वा वायुबद्धः पुनःपुनः
<>चिवुके स्थापवेद्यत्राद्धृदि तेजश्च भास्करे । इत्यासनं हि
<>सर्व्वेषां प्राणिनां सिद्धिकारणम् । वायुं वशे तु
<>कुर्य्याद्यः स योगी नात्र संशयः । भावसिद्धिकरं नाथ!
<>सर्वेषां दृष्टिकारणम् । वामपादतले कुर्य्यात् पादं दक्षिण-
<>मेव तत् । सव्यापसव्ययोगेन आसनद्वयमेव च । सर्वत्रैवं-
<>प्रकारञ्च कृत्वा नातीव साधयेत् । शृणुष्वान्यान्यासनानि
<>द्वात्रिंशत्संख्यकानि च । सव्यापसव्ययोगेन द्विगुणं प्रभ-
<>वेदिह । चतुःषष्ट्यासनानीह वदामि वायुशीधनात् । द्वा
<>त्रिंशद्ग्रन्थिभेदेन कल्पयेत् वायुवृद्धये । कार्म्मुकासनमा-
<>कृत्य उदरे पूरयेत् मुखम् । तदा वायुर्वशं याति कालेन
<>सूक्ष्मवायुना । बद्धपद्मासनं मन्त्री वेष्टयित्वा प्रधा-
<>रयेत् । करेणं दक्षिणेनैव वामपादाङ्गुलीतटम् । सव्या
<>पसव्यद्विगुणं कार्म्मुकासनमेव च । कार्म्मुकद्वययोगेन शरव-
<>वद्वायुना नयेत् । कुक्कुटासनमावक्ष्ये नाडीनिर्म्मलहेतुतः ।
<>सत्कुलागममार्गेण कुर्य्यात् वायुनिवेशनम् । निजहस्त-
<>द्वयं भूमौ पातयित्वा जितेन्द्रियः । पद्भ्यां बद्ध्वा करौ
<>देव! कर्परद्वयमध्यतः । सव्यापसव्ययुगलं कुक्कुटं ब्रह्मणा-
<>कृतम् । बद्धं कृत्वा अधःशीर्षं यः करोति खगासनम् ।
<>खगासनप्रसादेन श्रमलोपोभवेद्रुतम् । पुनःपुनः श्रमा-
<>देव विषयश्रमलोपकृत् । लोलासनं सदा कुर्य्यात् वायु-
<>लौल्यापघातनात् । स्थिरवायुप्रसादेन स्थिरचेता भवेद्
<>द्रुतम् । पद्मासनं समाकृत्य पादयोः सन्धिगह्वरे ।
<>हस्तद्वयमधोदेशे नियोज्य कुक्कुटाकृति । निजहस्तद्वयं
<>लग्नं निपात्य हस्तनिर्भरम् । तस्मात् शरीरमुत्याप्य स्थिरप-
<>द्मासनेऽनिलम् । स्थित्वैतदासने मन्त्री अधःशीर्षं करोति
<>चेत् । उत्तमं त्वासनं ज्ञेयं योगिनामतिदुर्ल्लभम् ।
<>एतदागनमात्रेण शरीरं शीतलं भवेत् । पुनःपुनः
<>शोधनेन चेतना कुण्डली भवेत् । सव्यापसव्ययोगेन
<>यः करोति पुनःपुनः । पूरयित्वा मूलपद्मे सूक्ष्मवायुं
<>विकुम्भयेत् । कृत्वा कुम्भकमेवं हि सूक्ष्मवायौ लसद्विधौ ।
<>मूलादिब्रह्मरन्ध्रान्ते स्थापयेत् गगने पदे । एतत् शुभा-
<>सनं कृत्वा सूक्ष्मरन्ध्रेष्वशेषतः । सूचीरन्ध्रे यथा सूत्रं
<>पूरयेत् सूक्ष्मवायुना । एवं क्रमेण षन्मासात् पूरकस्यापि
[Page0885-a+ 38]
<>लक्षणम् । महासुखं समाप्नोति योगाष्टाङ्गनिषेवणात् ।
<>अथ वक्ष्येमहादेव! पर्वतासनमुत्तमम् । यत् कुत्वा स्थिर-
<>रूपःस्यात् षट्चक्रादिविलोडनः । योन्यासनं सर्व्व-
<>योगे योगिनामबलम्बनम् । तत्कालं सकलं तावत् खे-
<>चरोयावदेव हि । पादगोष्ठेन चाक्रम्य लिङ्गाग्रं योनियो
<>जयेत् । अन्यं पादमुरौ दत्त्वा तत्र योन्यासनं भुवि ।
<>एतन्मध्ये महादेव! बद्धयोन्यासनं शृणु । यत् कृत्वा विचरेत्
<>योगी पृथिव्यामीश्वरो यथा । कृत्वा योन्यासनं नाथ!
<>लिङ्गगुह्यादिबन्धनम् । मुखनासानेत्रकर्ण्णं कनिष्ठाङ्गुलि-
<>भिस्तथा । ओष्ठाधरं कनिष्ठाभ्यामनामाभ्याञ्च नासिके ।
<>मध्यमाभ्यां नेत्रयुग्मं तर्जनीभ्यामथ श्रुती । एतत् सिद्धा-
<>सनं नाम योगिनामतिदुर्लभम् । कृत्वा वायुस्तम्भनं च
<>मूलमारभ्य स्तम्भयेत् । सव्यापसव्ययोगेन सिद्धो भवति
<>साधकः । शनैःशनैः समारुध्य कुम्भयेच्च प्रपूरयेत् । अरु-
<>णोदयकालाच्च वसुदण्डेन भैरव! सव्यापसव्ययोयेन-
<>गृहीत्वा बाह्यगानिलम् । द्वितीयप्रहरे कुर्य्यात् बाह्य-
<>पूजां मनोरमाम् । एतदासनमाकृत्य सिद्धो भवति
<>साधकः । अथान्यदासनं वक्ष्ये यत् कृत्वा चामरोभ-
<>वेत् । मत्साधकः शुचिः श्रीमान् कुर्य्याद्भावाभि
<>भावितः । भेकनामासनं योग्यं नाथ! वक्ष्यामि तद्गु-
<>णम् । निधाय पादयुगलं स्कन्धे वाहौ पदोपरि । ध्याये
<>दिष्टपदं श्रीमान् आसनस्थः सुखाय च । यदि
<>सर्व्वाङ्गमुत्तील्य गगने खेचरासनम् । महाभेकासनं प्रोक्तं
<>सर्व्वसिद्ध्विप्रदायकम् । महाविद्या--महामन्त्रं प्राप्नोति
<>जपतीह यः । एतत् प्रभेदं वक्ष्यामि यः करोति सचा-
<>भरः । एकं पादमुरौ बद्ध्वा स्कन्धेऽन्यपादरक्षणम् । एतत्
<>प्राणासनं नाम सर्वसिद्धिप्रदायकम् । वायुं मूले
<>समारोप्य प्रत्याकुञ्च्य प्रसारयेत् । केवलं पादमेकञ्च
<>स्कन्धे चारोप्य यत्नतः । एकपादेन गगने तिष्ठेत् स दण्ड-
<>वत् प्रभो! । अपानासनमेतद्धि सर्वेषां पूरकाश्रयम् ।
<>कृत्वा सूक्ष्मशीर्षपद्मे समारोप्य च वायुभिः । तदा मिद्धो
<>भवेन्मर्त्यो नात्र कार्य्या विचारणा । प्राणापानासने कृत्वा
<>मन्त्री योगेश्वरो भुवि । समानासनमावक्ष्ये सिद्धिमन्त्रादिसा-
<>धनम् । एकं पादमुरौ दत्त्वा गुह्येऽन्यं लिङ्गवक्त्रके । एत-
<>द्वीरासनं नाथ! समानासनसंज्ञकम् । इत्याकृत्य जपे-
<>न्मन्त्रं धृत्वा वायुं चतुर्दले । कुण्डलीं भाययेन्मन्त्री कोटि
<>विद्युल्लताकृतिम् । आत्मचन्द्रामृतरसैराप्लुतां योगिनीं
<>सदा । वीरासनं तु वीराणां योगवायुप्रसाधनम् । योजा-
[Page0885-b+ 38]
<>नाति महावीरः स योगी भवति ध्रुवम् । अथ वक्ष्ये
<>महाकाल । समानासनसाधनम् । भेदक्रमेण यज्ज्ञात्वा
<>वीराणामधिपोभवेत् । समानासनमाकृत्य बद्ध्वाङ्गुष्ठं करेण
<>च । एतेन साधुकारी स्यात् सर्वयोगादिसाधने । आसनं
<>योहि जानाति वायुना हरणं तथा । कालादीनां निर्ण्णयन्तु
<>स कदाचित् न नश्यति । कालेन लभ्यते सिद्धिः काल-
<>रूपोमहोज्ज्वलः । साधकैर्योगिभिर्ध्येयः सिद्धवीरासना-
<>त्मना । अथ वक्ष्ये नीलकण्ठ । ग्रन्थिभद्रासनं शुभम् ।
<>ज्ञात्वा रुद्रो भवेत् क्षिप्रं सूक्ष्मवायुनिषेवणात् । कृत्वा-
<>पद्मासनं मन्त्री जङ्घायाः कुहरे करौ । कर्परस्थलपर्य्यन्तं
<>विभिद्य स्कन्धधारणम् । भित्त्वा पद्मासनं मन्त्री हस्तार्द्धे-
<>न विपाटयन् । येन शीर्षं भवेन्नम्रं सर्वाङ्गुलिभिराश्रितम् ।
<>ग्रन्थिभेदासनं कुर्य्यात् खेचरादिप्रदर्शनम् । कृत्वा सूक्ष्म-
<>वायुलयं परमात्मनि कारयेत् । अथान्यासनमावक्ष्ये-
<>योगपूर्वकरक्षणात् । कृत्वा पद्मासनं पादाङ्गुष्ठं जङ्घां
<>हि संस्थितम् । हस्तमेकन्तु जङ्घायां कार्म्मुकं कर्परो
<>र्द्धकम् । पद्मासने समाधाय अङ्गुष्ठं परिधारयेत् ।
<>कार्म्मुकासनमेतद्धि सव्यापसव्ययोगतः । पद्मासनं वेष्ट-
<>यित्वा अङ्गुष्ठं च प्रधारयेत् । यः करोति सदा नाथ!
<>कार्म्मुकासनमुत्तमम् । रोगादिनाशं शत्रूणां क्षयं नीत्वा
<>सुखी भवेत् । अथ वक्ष्येऽत्र संक्षेपात् सर्वाङ्गासनमुत्त-
<>मम् । यत् कृत्वा निपुणो योगी विद्याभिः पण्डितो
<>भवेत् । अधो निधाय शीर्षञ्च ऊर्द्धपादद्घयञ्चरेत् । पद्मा-
<>सनं तु तत्रैव भूमौ कर्परयुग्मकम् । दण्डे दण्डे तु यः
<>कुर्य्यात् श्वासशान्तिपरः सुधीः! नित्यं सर्वासनं हित्वा
<>न कुर्य्याद्वायुधारणम् । मासेन तस्य सिद्धिः स्यात् सर्व्व-
<>रोगविनाशनम्” । अन्यान्यप्यामनानि तत्रोक्तानि विस्त-
<>रान्न दर्शितानि । निर्वाणतन्त्रे जन्तुसंख्यया चतुर-
<>शीतिलक्षसंख्यकान्यासनान्युक्तानि किन्तु तेषां लक्षणवि-
<>शेषास्तत्र नोक्ताः तेषां मध्ये द्वयोरेव प्राधान्थमित्यपि
<>तत्रैवोक्तम् । यथा “आसनानि कुलेशानि! यावन्तोजीव-
<>जन्तवः । चतुरशीतिलक्षाणि चैकैकंसमुदाहृतम् । आस-
<>नेभ्यः समस्तेभ्यः साम्प्रतं द्वयमुच्यते । एकं सिद्धासनं
<>नाम द्वितीयं कमलासनम्” । एषां बहुविधानामासनांनां
<>मध्ये “सुखेनैव भवेद्यस्मिन्नासने ब्रह्मचिन्तनम् । आसनं
<>तद्विजानीयादितरत् सुखनाशनम्” इत्यभियुक्तोक्तेः
<>पातञ्जलोक्तस्य स्थिरमुखस्यैवासनस्य ब्रह्मचिन्तने ग्राह्य-
<>तेत्येवसेयम् । तन्त्रसारे योगाङ्गासनानि पञ्च सलक्षणान्यु-
[Page0886-a+ 38]
<>क्तानि यथा “पद्मासनं खस्तिकाख्यं भद्रं वज्रासनन्तथा ।
<>वीरासनमिति प्रोक्तं क्रमादासनपञ्चकम् । उर्व्वोसपरि
<>बिन्यस्य सम्यक् पादतले उभे । अङ्गुष्ठौ च निबध्नीयाद्ध-
<>स्ताभ्यां व्युत्क्रमात्ततः । पद्मासनमिदं प्रोक्तं योगिनां
<>हृदयङ्गमम् । जानूर्व्वोरन्तरे सम्यक् कृत्वा पादतले उभे ।
<>ऋजुकायो विशेद्योगी स्वस्तिकन्तत् प्रचक्षते । सीमनि
<>पार्श्वयोर्न्यस्य गुल्फयुग्मं सुनिश्चलम् । वृषणाधः पार्श्व-
<>पादौ पाणिभ्यां परिरक्षयेत् । भद्रासनं समुद्धिष्टं
<>योगिभिः परिकल्पितम् । उर्वोः पादौ क्रमान्न्यस्येत्ताल्वोः
<>प्रत्यङ्मुखाङ्गुली । करौ निदध्यादाख्यातं वज्रासनमनुत्तमम् ।
<>एकम्पादमधः कृत्वा विन्यस्योरौ तथेतरम् । ऋजुकायोविशे-
<>न्मन्त्री वीरासनमितीरितम्” यत्र महामात्रोवसति
<>तस्मिन् ६ गजस्कन्धदेशे आस्यतेऽनेन आ + अस--कर्म्मणि
<>ल्युट् । ७ सम्यग् विक्षेपणसाधने । असनएव अण् । ८ अस-
<>नवृक्षे पु० ९ जीवकवृक्षे पु० । आसनशब्दस्थाने शसादौ
<>तद्धितयाजादौ च परे आसन्नादेशः इति काशिकादयः
<>मसोरमायान्तु तत् दूषयित्वा आस्यशब्दस्थाने एव तदादेश
<>इत्युक्तं यथा “यत्तु आसनशब्दस्य आसन्नादेश इति
<>काशिकायामुक्तन्तत् प्रामादिकम् “आस्रोवृकस्य वर्त्तिकाम-
<>भीके” इति मन्त्रे मुखादित्यर्थस्यौचित्यात् “वृकस्य चित्
<>वर्त्तिकामन्तराणादिति” मन्त्रान्तरसंवादाच्च वाख्यातञ्च
<>तथैव वेदभाष्ये इति ।
<LEND>
