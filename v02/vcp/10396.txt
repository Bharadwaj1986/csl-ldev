<L>10396<pc>1413,a<k1>ऋच्<k2>ऋच्
ऋच्¦ स्त्री ऋच्यते स्तूयतेऽनया ऋच--करण क्विप् । वेदमन्त्र
<>भेदे “यत्रार्थवशेन पादव्यवस्थितिः सा ऋक्” जै० ।
<>“ऋचो यजूषि सामानि निगदामन्त्राः” कात्या० १, २, १, ।
<>“ऋगादयो निगदान्ताश्चत्वारोमन्त्राः । तत्रार्थवशेन वृत्त-
<>वशेन बा यत्र पादव्यवस्था, सा ऋक् तत्र “समिधाग्निं
<>दुवस्पत” इत्यादी यत्र प्रत्यक्षेण समाप्तोऽर्थोदृश्यते तत्रार्थ
<>वशेन पादव्यवस्था यत्र च क्रियापदानुपादानात् “सुस-
<>सिद्धाय शोचिषे तं त्वा समिद्भिरङ्गिरः” इत्यादौ अपर्य-
<>बसितोऽर्थस्तत्र वृत्तवशेन पादव्यवस्था भवति अतश्च यत्र
<>नियताक्षराणि नियताश्च पादानियतानि वावसानानि सा
<>ऋगित्युच्यते । अनियताक्षरपादावसानं यजुः यद्यपि
<>व्रगीतं मन्त्रवाक्यं सामेत्यभियुक्तप्रयोगः तथापि तत्र विशे-
<>षणं गोतिः विशेष्याण्यृगक्षराणि नागृहीतविशेषणा
<>विशेष्ये वुद्धिरिति प्रथमं प्रतीयमानत्वात् गीतिरेव सामे-
<>त्युच्यते तथा च “कवतीषु रथन्तरं गायति” “यद्योन्यां
<>तदुत्तरयोर्गायति” “ऋच्यध्यूढ साम गायति” प्रजापतेर्हृ-
<>दयमनृच गायतीत्याद्युपपन्नं भवति अत ऋगक्षरातिरिक्तं
<>यद्गीतिशब्दवाच्यं तत् सामशब्दे नोच्यते । ननु यदि रथ-
<>न्तरादिशब्दा गीतेरेव वाचकाः तदा “रथन्तरेण स्तुवीतेति”
<>कथं स्तुतिसाधनत्वम् गुणगुणिसम्बन्धकीर्त्तनं हि स्तुतिः
<>सा च गीतिरूपेण साम्ना न सम्भवति । उच्यते गीतेः
<>स्वयंस्तुतिवाचकत्वाभावादृगक्षरप्रकटनद्वारा स्तुतिसाधनत्वं
<>भवतीति नोक्तदोषः । निगदाः प्रैषाः परसम्बोधनार्थाः
<>“प्रोक्षणीरासादय” “अग्नीदग्नीन्विहर” इत्येवमादयः । ननु
<>निगदा अपि यजूंष्येव ततः किमर्थं पृथगुक्ताः । उच्यते
<>“उपाशु यजुषा ऊच्चैर्निगदेनेति” धर्म्मभेदेन यजुःष्वनन्त-
[Page1413-b+ 38]
<>र्भावशङ्कया पृथग्वचनम् । वस्तुतस्तु निगदानां यजुष्ट्वमेव
<>परसम्बोधनार्थत्वात्तु उच्चैर्निगदेनेति धर्म्मभेदः न च धर्म्म-
<>भेदाद्भेदः ऋकसामयोरपि क्वचिदुपांशुप्रयोगविधानात् अ-
<>तस्त्रैविध्यमेव मन्त्राणाम् । तथाचोक्तम् “अहेर्बुध्न्यमन्त्रं
<>मे गोपाय यमृषयस्त्रैविदा विदुः” ऋचः सामानि यजूं-
<>षीति त्रीन्वेदान्विदन्तीति त्रिविदः त्रिविदां सम्बन्धि-
<>नोऽध्येतारस्त्रैविदाः ते च यं मन्त्रभागमृगादिरूपेण
<>त्रिविधमाहुस्तं गोपायेति योजना । ऋग्यजःसामा-
<>त्मको मन्त्रभेदोऽभिहितः तदबान्तरभेदाकाङ्क्षायामृचां च
<>साम्नां चाध्येतृप्रसिद्ध्यैव भेदे सिद्धे लक्षणं न क्रियते”
<>कर्कः । “ऋचैव हौत्रमकरोद्यजुषाध्वर्यवं साम्नीद्गीथम्”
<>ऐत० “त्रिधा विहिता वागृचो यजूंषि सामानि”
<>शत० ब्रा० ६, ६, ३, ४ । “ऋचः सामानि जज्ञिरे पुरुष-
<>सू० । “तदेतदृचाभ्यनूक्तम्” छा० उ० । २ विश उत्तरे निरु० ।
<>समासे तदन्तात् अच् । अर्द्धर्चः एकर्चम् द्व्यृचं षडृचम्
<>इत्यादि । बहु० । अध्येतर्य्येव अच् । अनृचः बह्वृचः
<>इत्यादि ग्रन्थे तु न अच् । अनृक् साम । प्राचुर्य्ये मयट् ।
<>ऋङ्मय तत्प्रचुरे त्रि० स्त्रियां ङीप् । “एतं यज्ञमृङ्-
<>मयं यजुर्मयम् साममयमाहुतिमयम्” शत० ब्रा० ४,
<>३, ४, ५ । भावे क्विप् । ३ स्तुतौ ४ पूजायाञ्च ।
<LEND>
