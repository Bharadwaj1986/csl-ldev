<L>44861<pc>5202,b<k1>सङ्ख्य<k2>सङ्ख्य
सङ्ख्य¦ न० संख्यायते परस्परनामोच्चारणं क्रियतेऽत्र सम् +
ख्या--घञर्थे क । १ युद्धे अमरः । अङ् । २ विचारे
स्त्री अमरः । एवं ३ सम्यग्बुद्धौ राजनि० ४ द्रव्याश्रिते
एकत्वद्वित्वादौ गुणभेदे च स्त्री टाप् । एकादिसंख्या-
वाचकस्य संख्यासंख्येयोभयपरता “द्व्येकयोर्द्विवचनै-
कवचने” इति पा० महाभाष्ये उक्ता । तेन घटानां
पञ्चेत्यपि स्यात् “वार्त्ताकुरेका गुणसप्तयुक्ता” इत्यादि
वैद्यके संख्यापरतया निर्देशोऽपि साधुः । किन्तु संख्यात्व
जातानेव शक्तिः संख्यायुक्ते निरूढलक्षणेति विवकः
तत्र एकादिदशान्ताः शब्दास्त्रिलिङ्गा विंशत्याद्यासु
नियतस्त्रीलिङ्गादिकाः । तत्रापि विंशत्यादिशब्दाना
बहुत्वसंख्यावाचकत्वेऽपि एकवचनान्ततैव । तदावृत्तै
बहुवचनान्ता अपि पञ्च विंशतयः षट् शतानीत्याष्टि ।
तेषां विशेषसंज्ञा लीला० दर्शिता यथा “एकदशशतस-
हस्रायतलक्षप्रयुतकोटयः क्रमशः । अर्बुदमब्जः (शङ्खः)
खर्वनिखर्वौ महापद्मशङ्कवस्तस्मात् । जलधिश्चान्त्य
मध्यं परार्द्धमिति दशगुणोत्तराः संज्ञाः संख्याया व्यव-
[Page5203-a+ 38]
हारार्थं कृताः पूर्वैः” । व्रह्माण्डपु० नामान्तराण्युक्तानि
यथा “एकं दश शतं चैव सहस्रमयुतं तथा । लक्षं
च नियुतञ्चैव कोटिरर्वुदमेव च । वृन्दः खर्वो
निखर्वश्च शङ्खपद्मौ च सागरः । अन्त्यं मध्यं परार्द्धञ्च
दशवृद्ध्या यथोत्तरम्” । संख्या च गणनव्यवहारे हेतुः
यथोक्तं “गणनव्यवहारे तु हेतुः सङ्ख्याभिधीयते ।
नित्येषु नित्यमेकत्वमनित्येऽनित्यमुच्यते । द्वित्वादयः प-
रार्द्धान्ता अपेक्षाबुद्धिजामता । अनेकाश्रयपर्य्याप्ता एते
तु परिकीर्त्तिताः । अपेक्षावुद्धिनाशाच्च तेषां नाशो
निरूपितः । अनेकैकत्वबुद्धिर्या सापेक्षाबुद्धिरुच्यते” भाषा०
पर्य्याप्तिसम्बन्धेनैव अनेकाश्रिता समवायेन तु प्रत्येका-
श्रितेति बोध्यम् ।
<LEND>
