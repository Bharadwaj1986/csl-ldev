<L>19384<pc>2895,b<k1>चमस<k2>चमस
चमस¦ पुंन० अर्द्धर्चादि० चमत्यस्मिन् चम--असच् ।
<>१ पलाशादिकाष्ठजाते यज्ञियपात्रभेदे तल्लक्षणभेदादिकं
<>यज्ञपार्श्वे उक्तं यथा
<>“चमसानां तु वक्ष्यामि दण्डाः स्युश्चतुरङ्गुलाः । त्र्यङ्गु-
<>लस्तु भवेत्स्कन्धो विस्तारश्चतुरङ्गुलः । विकङ्कतमयाः
<>श्लक्ष्णार्वाग्बिलाश्चंमसाः स्मृताः । अन्येभ्यो वापि वा
<>कार्य्यास्तेषां दण्डेषु लक्षणम् । होतुर्मण्डल एव स्या-
<>द्व्रह्मणश्चतुरश्रकः । उद्गातृणां च त्र्यश्रिः स्याद्याजमानः
<>पृथुः स्मृतः । प्रशास्तुरवतष्टः स्यादुत्तष्टो ब्रह्मश सिनः ।
<>पोतुरग्रे विशाखी स्यान्नेष्टुः स्याद्विगृहीतकः । अच्छा-
<>वाकस्य रास्नाव आग्नीध्रस्य मयूखकः । इत्येते चमसाः
<>प्रोक्ता ऋत्विजां यज्ञकर्म्मणि । पलाशाद्वा वटाद्वा-
<>न्यवृक्षाद्वा चमसाः स्मृताः” कात्या० श्रौ० १ । ३ । ३६ ।
<>सूत्रभाष्ये कर्कः “स च चमसश्चतुरश्रो द्वादशाङ्गुल
<>दीर्घश्चतुरङ्गुलखातः सवृन्तश्च भवति परिशिष्टात्
<>सूत्रकारप्रस्थानाच्च । चमसवत्स्रुवेणेति स्रुवस्य चतु-
<>रश्रतां विधातुं चमसवदित्येव चमसस्य सिद्धां चतु-
<>रश्रतामाह” कात्या० श्रौ० २ । ३ । १ । “चमसवदविशेषात्”
<>शारी० सू० । “अर्वाग्बिलश्चमस” इति तद्भाष्यधृतश्रुतिः ।
<>स्त्रीत्वमपि मेदि० । २ सोमपानपात्रभेदे च । कर्म्मणि
<>अच् । ३ पर्पटे पिष्टकभेदे ४ लड्डुके च पु० “चूर्ण्णं
<>यच्छुष्कमाषाणां चमसी साऽभिधीयते” भावप्र० उक्ते
<>(धूमसी) ख्याते ५ माषचूर्णे च स्त्री गौरा० ङीष् ।
<LEND>
