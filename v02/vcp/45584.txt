<L>45584<pc>5250,b<k1>सर्गबन्ध<k2>सर्गबन्ध
सर्गबन्ध¦ पु० बन्ध--भावे घञ् सर्गैर्बन्धः ३ त० “कृदभिहितभावो
<>द्रव्यवत् प्रकाशते” इति न्यायात् सर्गबन्धस्य कर्मपरता
<>न कर्मणि घञ् तथःत्वे महाकाव्यविशेषणतया क्लीवता-
<>पत्तेः । महाकाव्ये तल्लक्षणं महाकाव्यशब्देऽनुक्तत्वात् अत्र
<>दर्श्यते सा० द० “सर्गबन्धो महाकाव्यं तत्रैको नायकः
<>सुरः । सद्वंशः क्षत्रियो वापि धीरोदात्तगुणान्वितः ।
<>एकवंशभवा भूपाः कुलजा बहवोऽपि वा । शृङ्गारवी-
<>रशान्तानामेकाऽङ्गी रस इष्यते । अङ्गानि सर्वेऽपि
<>रसाः सर्वे नाटकसन्धयः । इतिहासोद्भवं वृत्तमन्यद्वा
<>सज्जनाश्रयम् । चत्वारस्तस्य वर्गाः स्युस्तेष्वेकञ्च फलं
<>भवेत् । आदौ नमस्क्रियाशीर्वा वस्तुनिर्देश एव वा ।
<>क्वचिन्निन्दा खलादीनां सताञ्च गुणकीर्त्तनम् । एक-
<>वृत्तमयैः पद्यैरवसानेऽन्यवृत्तकैः । नातिस्वल्पा नाति-
<>दीर्घाः सर्गा अष्टाधिका इह । नानावृत्तमयः क्वापि
<>सर्गः कश्चन दृश्यते । सर्गान्ते भाविसर्गस्य कथायाः
<>सूचनं भवेत् । सन्ध्यासूर्येन्दुरजनीप्रदोषध्वान्तवासराः ।
<>प्रातर्मध्याह्नमृगयाशैलर्त्तुवनसागराः । सम्भोगविप्रलम्भौ
<>च मुनिस्वर्गपुराध्वराः । रणप्रयाणोपयममन्त्रपुत्रोदया-
<>दयः । वर्णनीया यथायोगं साङ्गोपाङ्गा अमी इह ।
<>कवेर्वृत्तस्य वा नाम्ना नायकस्येतरस्य वा । नामास्य
<>सर्गोपादेयकथया सर्गनाम तु” ।
<LEND>
