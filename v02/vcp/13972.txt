<L>13972<pc>2093,a<k1>कुण्डलिन्<k2>कुण्डलिन्
कुण्डलिन्¦ पुंस्त्री कुण्डलं पाशाकारं वेष्टनं वा स्त्यस्य इनि ।
<>१ सर्पे स्त्रियां ङीप् २ वरुणे तस्य पाशास्त्रवत्त्वात् तथा-
<>त्वम् । ३ मयूरे पुंस्त्री मेदि० ४ चित्रमृगे ५ वेष्टनयुक्ते
<>त्रि० स्त्रियां ङीष् । सा च (जिलेपी) इतिख्याते पक्वान्न-
<>भेदे भावप्र० तत्पाकप्रकारो दर्शितो यथा
[Page2093-b+ 38]
<>“नूतनं घटमानीयं तस्यान्तः कुशलोजनः । प्रस्थार्द्ध्वपरि
<>माणेन दध्नाऽम्लेन प्रलेपयेत् । द्विप्रस्थां समितां तत्र दध्यम्लं
<>प्रस्थसम्मितम् । वृतमर्द्धशरावञ्च घोलयित्वा घटे क्षिपे-
<>त् । आतपे स्थापयेत्तावद्यावद्याति तदम्लताम् । तत-
<>स्तत्प्रक्षिपेत्पात्रे सच्छिद्रे भाजने तु तत् । परिभ्राम्य
<>परिभ्राम्प तत् सन्तप्ते घृते क्षिपेत् । पुनः पुनस्तदावृत्त्या
<>विदध्यान्मण्डलाकृतिम् । तां सुपक्वां घृतान्नीत्वा सितापाके
<>तनुद्रये । कर्पूरादितुगन्धेन स्नपयित्वोद्धरेत्ततः । एषा
<>कुण्डलिनी नाम्ना पुष्टिकान्तिबलप्रदा । धातुवृद्धिकरी
<>वृष्या रुच्या च क्षिप्रतर्पणी” ।
<>तन्त्रसारप्रसिद्धे मूलाधारस्थिते षट्चक्रमध्यवर्त्तिस्थे
<>देवीभेदे यथा “ध्यायेत् कुण्डलिनीं सूक्ष्मां मूलाधार
<>निवासिनीम् । तामिष्टदेवतारूपां सार्द्धत्रिबलयान्विताम् ।
<>कोटिसौदामनीभासां स्वयम्भूलिङ्गवेष्टिनीम् । तामु-
<>त्थाप्य महादेवीं प्राणमन्त्रेण साधकः । उद्यद्दिनकरो-
<>द्द्योतां यावच्छ्वासं दृढासनः । अशेषाशुभशान्त्यर्थं समा-
<>हितमनाश्चिरम् । तत्प्रभापटलव्याप्तं शरीरमपि चि-
<>न्तयेत्” इति
<LEND>
