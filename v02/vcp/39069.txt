<L>39069<pc>4780,a<k1>यूष<k2>यूष
यूष¦ पुंन० यूष--क । १ मुद्गादिक्काथे अमरः ।
“अष्टादशगुणे नीरे शमीथान्यशृतोरसः । विरसान्ने घनः
किञ्चित् पेयातो यूष उच्यते । उक्तः स एव निर्यूहो
रुचिकृच्च विशेषतः” । यूषस्य प्रकारान्तरमाह कल्क-
द्रव्यपलं शुण्ठीं पिप्पलीञ्चार्द्धकार्षिकीं । वारिप्रस्थेन
विपचेत्तद्भवौ यूष उच्यते” ।
“यूषो बल्यो लघुः पाके रुच्यः कण्ठ्यः कफापहः” ।
अथ मुद्गयूषविधिः “मुद्गानां द्विपलं तोये शृतमर्द्धाटको-
न्मिते । पादस्थं मर्दितं पूतं दाडिमस्य पलेन तत् ।
युक्तं सैन्धवविश्वाह्वधान्यकैः पादकांशिकैः । कणाजी-
रकयोश्चूर्णाच्छाणैकेनावचूर्णितम् । संस्कृतो मुद्गयूषोऽयं
पित्तश्लेष्महरो मतः” । अथ तस्य गुणाः “मुद्गाना-
मुत्तमो यूषो दीपनः शीतलो लघुः । व्रणोर्ध्वजत्रू-
रुग्दाहकफपित्तज्वरास्रहृत्” । अथ मुद्गामलक-
यूषगुणाः “मुद्गामलकयूषस्तु भेदी पित्तानिलापहः ।
तृड्दाहशमनः शीतो मूर्च्छाश्रममदापहः” भावप्र० ।
२ ब्रह्मदारुदृक्षे पु० शब्दर० ।
<LEND>
