<L>9967<pc>1357,a<k1>उपासन<k2>उपासन
उपासन¦ न० उपास्यन्ते मूयःक्षिप्यन्ते शरा अत्र उप + अस-
विक्षेपे आधारे ल्यु । १ शरक्षेपशिक्षार्थे शराभ्यासे अम-
रः । उप + आस--मावे ल्युट् । २ चिन्तने मनने ३ सेवने
च “नित्यनैमित्तिकप्रायश्चित्तोपासनेन” “उपसनानि शा-
ण्डिल्यविद्यादीनि” “उपासनस्य चित्तैकाग्र्यं परं प्रयोज-
जनम् अचिरादिमार्गेण ब्रह्मलोकप्राप्तिरवान्तरफलम्”
[Page1357-b+ 38]
इति येदान्तसा० । “आचार्य्योपासनं शौचं स्थै-
र्य्यमात्मविनिग्रहः” इत्युपक्रम्य “एतज्ज्ञानभिति प्रोक्तमज्ञानं
यत्ततोन्यऽथा” गीतायाम् आचार्य्योपासनस्य ज्ञानसाधन-
त्वेन ज्ञानत्वमुक्तम् आचार्य्योपदेशं विना हि ज्ञाना-
नुत्पत्तिः “आचार्य्योपासनं वेदशास्त्रार्थेषु विवेकिता”
इत्युपक्रम्य “एतैरुपायैः संशुद्धः सत्वयुक्तोऽमृती भवेत्”
याज्ञ० तद्धेतुत्वमुक्तम् । “आचार्य्यमग्निकार्य्यञ्च सन्ध्यो-
पासनमेवच” मनुः । ब्रह्मण उपासनानि च वेदे नाना-
विधान्युक्तानि तत्र प्रतीकोपासनेतरेषामवान्तरफलमर्चि-
रादिमार्गेण ब्रह्मलोकप्राप्तिः । प्राप्तब्रह्मलोकस्य तत्र श्र-
वणमननादिसम्भवेन क्रममुक्तिः “न स पुनरावर्त्तते” इति
श्रुतेः तत्र प्राप्तविवेकस्यैवानावृत्तिर्नान्तरापतने “तत्र
प्राप्तविवेकस्यानावृत्तिश्रुतिः” सां० सू० उक्तेः । अतएव “इमं
मानवं नावर्त्तन्ते” इति श्रुतौ इममिति इदमा विशे-
षणात् मानवान्तरे आवृत्तिरिति सूचितम् । कार्य्यब्रह्मणो-
ऽघिकारसमाप्तिपर्य्यन्तं तत्रस्थायिनस्तु तेन सहैव मोक्षः ।
“कार्य्यात्यये तदध्यक्षेण सहातः परमभिधानात्” शा० सू०
उक्तेः ब्रह्मणासह भे सर्वे सन्प्राप्ते प्रतिसञ्चरे । पर-
स्यान्ते कृतात्मानः प्रविशन्ति परं पदम्” श्रुतेः । प्रतीको-
पासनायां तु नार्चिरादिना ब्रह्मलोकप्ताप्त्यादि फलम्
किन्तु तत्तच्छास्त्रेषूक्तं फलं तत्र तावत् प्रतीकोपासनं
तत्फलञ्च शा० सू० भाष्ययोः दर्शितं यथा “न
प्रतीकेन हि सः” “मनोब्रह्मेत्युपासीतेत्यध्यात्मम्” “अथा-
धिदैवतमाकाशो ब्रह्मेति” तथा “आदित्यो ब्रह्मेत्यादेशः,
“स यो नाम ब्रह्मेत्युपास्ते” इत्येबमादिषु प्रतीकोपा-
सनेषु संशयः किमेष्वप्यात्मग्रहः कर्त्तव्यो न वेति ।
किन्तावत् प्राप्तं तेष्वप्यात्मग्रह एव युक्तः कस्मात्?
ब्रह्मणः श्रुतिष्यात्मत्वेन प्रसिद्धत्वात् प्रतीकानामपि
ब्रह्मविकारत्वात् ब्रह्मत्वे सत्यात्मत्वोपपत्तेरित्मेवं प्राप्ते
ब्रूमः । न प्रतीकेष्वात्ममतिं बध्नीयात् न हि स उपा-
सकः प्रतीकानि तान्यात्मत्वेनाकलयेत् । यत्पुनर्ब्र-
ह्मविकारत्वात् प्रतीकानां ब्रह्मत्वं ततश्चात्मत्वमिति, तदसत्
प्रतीकाभावप्रसङ्गात् विकारस्वरूपोपमर्देन हि नामादि-
जातस्य ब्रह्मत्वमेवाश्रितं भवति खरूपोपमर्देच नामा-
दीनां कुतः प्रतीकत्वमात्मग्रहो वा । न च ब्रह्मण
आत्मत्वाद्ब्रह्मदृष्ट्युपदेशेष्वात्मदृष्टिः कल्प्या कर्तृत्वाद्य-
निराकरणात् कर्तृत्वादिसर्व्वसंसारधर्म्मनिराकरणेनं
हि ब्रह्मण आत्मत्वोपदेशनिराकरणेन चोपासनविधानं
[Page1358-a+ 38]
ततश्चोपासकस्य प्रतीकैः समत्वादात्मग्रही नोपपद्यते ।
न हि रुचकस्वस्तिकयोरितरेतरात्मत्वमस्ति किन्तु सुवर्ण्णा-
त्मत्वमेव । ब्रह्मात्मत्वेनैकत्वे प्रतीकाभावप्रसङ्गमवोचामः ।
अतो न प्रतीकेष्वात्मत्वदृष्टिः क्रियते” भा० । “ब्रह्म-
दृष्टिरुत्कर्षात्” भा० । “तेष्वेवोदाहरणेष्वन्यः संशयः
किमादित्यादिदृष्टयोब्रह्मण्यध्यसितव्याः? किं वा ब्रह्म-
दृष्टिरादित्यादिष्विति? । कुतः संशयः? सामानाधिकण्ये
कारणानवधारणात् अत्र हि ब्रह्मशब्दस्यादित्यादिशब्दैः
सामानाधिकरण्यमुपलभ्यते “आदित्यो ब्रह्म” प्राणो
ब्रह्म” “विद्युद्ब्रह्म” इत्यादिसमानबिभक्तिनिर्देशात् । न
चात्राञ्जसं समानाधिकरण्यमवकल्पते अर्थान्तरवचनत्वाद्-
ब्रह्मादित्यादिशब्दानां न हि भवति गौरश्व इति
सामानाधिकरण्यम् । ननु प्रकृतिविकारभावाद्ब्रह्मा-
दित्यादीनां मृच्छरावादिवत् सामानाधिकरण्यं स्यात्
नेत्युच्यते विकारप्रविलयोह्येवं प्रकृतिसामानाधिकण्यात्
स्यात् ततश्च प्रतीकाभावप्रसङ्गमवोचाम । परमात्मवाक्य-
ञ्चेदन्तदानीं स्यात् ततश्चोपासनाधिकारोबाध्येत परिमि-
तविकारोपादानञ्च व्यर्थम । तस्माद्ब्रह्मणः “अग्निर्वैश्वा-
नरः” इत्यादिवदन्यतरत्रान्यतरदृष्ट्यध्यासे सति किंदृ-
ष्टिरध्यस्यतामिति संशयः । तत्रानियमः नियम-
कारिणः शास्त्रस्याभावादिव्येवं प्राप्तम् । अथवा आ-
दित्यादिदृष्टय एव ब्रह्मणि कर्त्तव्या इत्येवं प्राप्तम् एवं
ह्यादित्यादिदृष्टिभिर्ब्रह्मोपसनञ्च फलवदिति शास्त्रम-
र्य्यादा । तस्मान्न ब्रह्मदृष्टिरादित्यादिष्वित्येवं प्राप्ते ब्रूमः ।
ब्रह्मदृष्टिरेवादित्यादिषु स्यादिति । कस्मात्? उत्कर्षात्
एवमुत्कर्षेणादित्यादयोदृष्टा भवन्ति उत्कृष्टदृष्टेस्तेष्वध्या-
सात् । तथा च लौकिकीन्यायोऽनुमतो भवति । उत्-
कृष्टदृष्टिर्हि निकृष्टेऽध्यसितव्येति लौकिकोन्यायः यथा
राजदृष्टिः क्षत्तरि, सचानुगन्तव्यः विपर्य्यये प्रत्यवायप्रस-
ङ्गात् । न हि क्षत्तृदृष्टिपरिगृहीतोराजा निकर्षं नी-
यमानः श्रेयसे स्यात् । ननु शास्त्रप्रामाण्यादनाशङ्क-
नीयोऽत्र प्रत्यवायप्रसङ्गः न च लौकिकेन न्यायेन शा-
स्त्रीया दृष्टिर्नियन्तुं युक्तेति । अत्रोच्यते निर्द्धारिते शा-
स्त्रार्थे एतदेवं स्यात् सन्दिग्धे तु तस्मिंस्तन्निर्ण्णयं
प्रति लौकिकोऽपि न्याय आश्रीयमाणो न विरुध्यते ।
तेन चोत्कृष्टदृष्ट्यध्यासे शास्त्रार्थेऽवधार्य्यमाणे निकृष्ट-
दृष्टिमध्यस्य प्रत्यवेयादिति श्लिष्यते । प्राथम्या-
च्चादित्यादिशब्दानां मुख्यार्थत्वमविरोधाद्ग्रहीतव्यम् ।
[Page1358-b+ 38]
तैः स्वार्थवृत्तिभिरवरुद्धायां बुद्धौ पश्चादवतरतो व्रह्म-
शब्दस्य मुख्यवृत्त्या सामानाधिकरण्यासम्भवाद्ब्रह्मदृष्टि-
विधानार्थतैवावतिष्ठते । इतिपरत्वादपि ब्रह्मशब्दस्यैव
एषोऽर्थोन्याय्यः । तथा हि ब्रह्मेत्यादेशः ब्रह्मेत्युपासीत,
ब्रह्मेत्युपास्त इति च सर्व्वत्रेतिपरं ब्रह्मशब्दमुच्चारयति
शुद्धांस्त्वादित्यादिशब्दान् । ततश्च यथा शुक्तिकां रजतमिति
प्रत्येतीत्यत्र शुक्तिवचनएव शुक्तिकाशब्दः रजतशब्दस्तु
रजतप्रतीतिलक्षणार्थः प्रतीत्यैव हि केवलं रजतमिति
न तु तत्र रजतमस्ति, एवमत्राप्यादित्यादीन् ब्रह्मेति प्र-
तीयादिति गम्यते । वाक्यशेषोऽपि च द्वितीयानिर्देशे-
नादित्यादीनेवोपास्तिक्रियया व्याप्यमानान् दर्शयति “स
य एतदेवंविद्वानादित्यं ब्रह्मेत्युपास्ते” “यीवाचं व्रह्मेत्यु-
पास्ते “यः सङ्कल्पं ब्रह्मेत्युपास्त” इति । यत्तूक्तं ब्रह्मो-
पासनमेवात्रादरणीयं फलवत्त्वायेति तदयुक्तं उक्तेन
न्यायेनादित्यादीनामेवोपास्यत्वस्यावगमात् । फलन्त्वतिथ्या-
द्युपासन इवादित्याद्युपासनेऽपि ब्रह्मैव दास्यति सर्वाध्यक्ष
त्वात् । वर्ण्णितञ्चैतत् “फलमत उपपत्तेरित्यत्र” । ईदृश-
ञ्चात्र ब्रह्मण उपास्यत्वं यत्प्रतीकेषु तद्दृष्ट्यध्यारोपणं
प्रतिमादिष्विव विष्ण्वादीनाम्” भा० । एवं प्रतीकोपासनं
निरूप्य तत्फलमुक्तम् तत्रैब ४ अ० ३ पादे
“अप्रतीकालम्बनान्नयतीति वादरायण उभयथाऽदोषा-
त्तत्क्रतुश्च” सू० । “स्थितमेतत् कार्य्यविषया गतिर्न परविष-
येति । इदमिदानीं सन्दिह्यते किं सर्व्वान् विकारालम्ब-
नानविशेषेणैवामानवः पुरुषः प्रापयति ब्रह्मलोकम्? उत-
कांश्चिदेवेति? । किं तावत् प्राप्त सर्वेषामेवैषां विदुषाम-
न्यत्र परस्माद्ब्रह्मणोगतिःस्यात् । तथा हि नि-
यमः सर्व्वस्वामोत्यत्राविशेषणैवैषा विद्यान्तरेष्ववतारितेत्येव
प्राप्ते प्रत्याह । अप्रतीकालम्बनानिति । प्रतीकालम्ब-
नान् वर्जयित्वा सर्व्वानन्यान् विकारालम्बनान्नयति ब्र-
ह्मलोकमिति बादरायणाचार्य्योमन्यते । नह्येवमुभयथा-
भावाभ्युपगमे कश्चिद्दाषोऽस्ति । अनियमन्यायस्य प्रती-
कव्यातरिक्तेष्वप्युपासनेषूपपत्तेः । तत्क्रतुश्चास्योभयथा
भावस्य समर्थकोहेतुर्द्रष्टव्यः । योहि ब्रह्मक्रतुः स ब्राह्मणै-
श्वर्य्यमाणोदेदिति श्लिष्टतरं “यथा यथोपासवे तदेव भव-
तीति” श्रुतेः । न तु प्रतीकेषु ब्रह्मक्रतुत्वमस्ति प्रतीक
प्रधानत्वादुपासनस्य । ननु अव्रह्मक्रतुमानपि ब्रह्म गच्छ-
तीति श्रूयते यथा पञ्चाग्निविद्यायां सएनान् ब्रह्म गमय-
तीति” । भवत यत्रैवमाहृत्य वाद उपलभ्यते, तदभावे-
[Page1359-a+ 38]
त्वौत्सर्गिकेण तत्क्रतून्यायेन ब्रह्मक्रतूनामेव तत्प्राप्ति
र्नेनरेषामिति मन्यते” भा० । “विशेषञ्च दर्शयति” सू० ।
“नामादिषु च प्रतीकोपासनादिषु पूर्व्वस्मात् पूर्व्वन्मात्
फलविशेषमुत्तरस्मिन्नुत्तरस्मिन्नुपासने दर्शयति “यावन्ना-
म्नोगतं तत्रास्य यथाकामवारो भवति” “वाग्वाव ना-
म्नोभूयसी” “यावद्वाचोगतं तत्रास्ययथाकामचारो भवति
“मनोवाव वाचोभूयः” इत्यादिना । स चायं फलविशेषः
प्रतीकतन्त्रचादुपासनानामुपपद्यते, ब्रह्मतन्त्रत्वे तु व्रह्म-
णोऽविशिष्टत्वात्कथं फलविशेषःस्यात्? । तस्मान्न प्रती-
कालम्बनानामितरैस्तुल्यफलत्वमिति” भा० ।
<फ्>उपासनञ्च मानसव्यापारो यद्यपि देहव्यापारानपेक्षस्तथा
पि आसीनस्यैव तद्भवति नान्यस्य यथाह शा० सू० भाष्ययोः”
“आसीनः सम्भवात्” सू० । “कर्माङ्गसम्बन्धिषु कर्मतन्त्रत्वादा-
हृनादिचिन्तनेऽपि सम्यग्दर्शने वस्तुतन्त्रत्वात् ज्ञानस्य इत-
रेषुतूपासनेपु किमनियमेन तिष्ठन्नासीनः शयानो वा प्रवर्त्ते
तेत्यनियमे न आसीन एवेति । तत्र मानसत्वादुपासनस्यानि-
यमः शरीरस्थितेरित्येवं प्राप्ते ब्रवीति आसीन एवोपासी-
तेति कुतः? सम्भवात् । उपासनं नाम समानप्रत्ययप्रवाह-
करणं न च तद्गच्छतो धावतो वा सम्भवति गत्यादीनां चि-
त्तविक्षेपकरत्वात् । तिष्ठतोऽपि देहधारणे व्यापृतं मनो
म सूक्ष्मवस्तुनिरीक्षणक्षमम्भवति । शयानश्चाप्यकस्मादेव
निद्रयाऽभिभूयते । आसीनस्य त्वेवंजातीयको भूयान्दोषः
सुपरिहर इति सम्भवति तस्योपासनम्” भा० । “ध्या
नाच्च” सू० “अपि च ध्यायत्यर्थ एषः यत्समानप्रत्यय
प्रवाहकरणं, ध्यायतिश्च प्रशिथिलाङ्गचेष्टेषु प्रतिष्ठितदृ-
ष्टिष्वेकविषयाक्षिप्तचित्तेषूपचर्यमाणो दृश्यते ध्यायति वको
ध्यायति प्रोषितबन्धुरिति । आसीनस्यानायासो भवति ।
तस्मादप्यासोनकर्म उपासनम्” भा० । “अचलत्वापेक्ष्य” सू० ।
“अपि च ध्यायतीव पृथिवीत्यत्र पृथिव्यादिषुचलत्वमपेक्ष्य
ध्यायतिवादो भवति तच्च लिङ्गमुपासनस्यासीनकर्मत्वे”
भा० । “स्मरन्ति च” सू० “स्मरन्त्यपि च शिष्टा उपा-
सनाङ्गत्वेनासनम्” “शुचौ देशे प्रतिष्ठाप्य स्थिरमासनमा-
त्मनः” इत्यादिना अतएव च पद्मकादीनामासनविशेषा-
णामुपदेशोयोगशास्त्रे” भा० । उपासनञ्चामरणात् भूयः क-
र्त्तव्यमित्यपि तत्रैवोक्तम् ।
<फ्>“आ प्रायणात् तत्रापि हि दृष्टम्” सू० । “आवृत्तिः सर्वो-
पासनेष्वादर्त्तव्येति स्थितमाद्येऽधिकरणे । तत्र यानि तावत्
सम्यग्दर्शनार्घान्युपासनानि तान्यवघातादिवत् कार्यपर्य-
[Page1359-b+ 38]
वसानानीति ज्ञातमेवैषामावृत्तिपरिमाणंन हि सम्यग्दर्शने
कार्ये निष्पन्ने यत्नान्तरं किञ्चिच्छासितु शक्यम् अनि-
योज्यब्रह्मात्मत्वप्रतोतेः शास्त्रस्य विषयत्वात् । यानि
पुनरभ्युदयफलानि तेष्वेषा चिन्ता कि कियन्तञ्चित्काणं
प्रत्ययमावर्त्योपरमेत् उत यावज्जीवमावर्त्तयेदिति । किन्ता-
वत् प्राप्तं कियन्तञ्चित्कालं प्रत्ययमभ्यस्योत्सृजेत् आ-
वृत्तिविशिष्टस्योप सतशब्दार्थस्य कृतत्वादित्येवं प्राप्ते
ब्रूमः । आ प्रायणादेवावर्त्तयेत् प्रत्ययम्, अन्त्यप्रत्ययवशाद
दृष्टफलप्राप्तेः । कर्माण्यपि हि जन्मान्तरोपभोग्यं
फलमारभमाणानि तदनुरूपं भावनाविज्ञानं प्रायणकाले
आक्षिपन्ति । “सविज्ञानो भवति” “सविज्ञानमेवान्ववक्रामति”
“यच्चित्तस्तेनैष प्राणमायाति प्राणस्तेजसा युक्तः सहात्मना
यथा सङ्कल्पितं लोकं नयतीति” चैवमादिश्रुतिभ्यः तृण-
जलायूकानिदर्शनाच्च । प्रत्ययास्त्वेते स्वरूपावृत्तिं मुक्त्वा
किमन्यत् प्रायणकाले भावनाविज्ञानमपेक्षेरन् । तस्माद्ये
प्रतिपत्तव्यफलभावनात्मकाः प्रत्ययास्तेष्वा प्रायणादावृत्तिः ।
तथा च श्रुतिः “स यावत्क्रतुरयमस्माल्लोकात् प्रैतीति”
प्रायणकालेऽपि प्रत्ययानुवृत्तिं दर्शयति । स्मृतिरपि “यं
यं चापि स्मरन् भावं त्यजत्यन्ते कलेवरम् । तं तमेवैति
कौन्तेय! सदा तद्भावभावितः” इति “प्रयाणकाले मनसा-
ऽचलेनेति” च । सोऽन्तवेलायामेतत् त्रयं प्रतिपद्येतेति”
च मरणवेकायां कर्त्तव्यशेषं श्रावयति” भा० । प्रतीकभि-
न्नेषु उपासनेषु अर्चिरादिमार्गेण ब्रह्मलोकावाप्तिः फलम् ।
“अर्चिरादिना तत्प्रथितेः” शा० सू० भाष्ययोरुक्तम्
तच्च अर्च्चिरादिमार्गशब्दे आतिवाहिकशब्दे च उक्तम् ।
युच् उपासनाप्यत्र स्त्री । “न्यायचर्च्चेयमीशस्य मनमव्यप-
देशभाक् । उपासनैव क्रियते श्रवणानन्तरागता” कुमु०
सेवने च “उपासनामेत्य पितुः स्म सृज्यते” नैष० । शाण्डि-
ल्योक्ता भक्तिरूपोपासना भक्तिशब्दे वक्ष्यते ।
<LEND>
