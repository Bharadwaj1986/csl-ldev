<L>4790<pc>0419,b<k1>अवच्छिन्न<k2>अवच्छिन्न
अवच्छिन्न¦ त्रि० अव + छिद--क्त । अवच्छेदः विशेषणोपा-
घिना विशेषकरणम् । उपाध्यादिना विशेषिते अव-
च्छेदकतानिरूपिते च “प्रतियोग्यसमानाधिकरणयत्-
समानाधिकरणात्यन्ताभावप्रतियोगिताच्छेदकावच्छिन्नं यन्न
[Page0420-a+ 38]
भवतीति” चिन्तामणिः । अवच्छेदकता हि स्वरूपसम्बन्धविशेषः
अनतिरिक्तवृत्तित्वं वा तन्निरूपितत्वमवच्छिन्नत्वं यथा
दण्डादीनां घटकारणतावच्छेदकं दण्डत्वादिकं तस्य
तदतिरिक्तदेशेऽवृत्तित्वात् एवं घटादीनामत्यन्ताभाव-
प्रतियोगितायाः तदतिरिक्तदेशेऽवृत्तित्वात् घटत्वादिक-
मवच्छेदकम् अतः प्रतियोगितायां घटाद्यवच्छिन्नत्वम् ।
परिमाणादौ च अवच्छिन्नत्वमियत्ताकरणम् यथा द्रोणाव-
च्छिन्नोब्रीहिः द्रीणपरिमाणेन कृतपरिच्छेदोव्रीहिरित्यर्थः ।
सीमाकरणमप्यवच्छेदः । गृहावच्छिन्न आकाशः गृहाकाशः
कर्ण्णशष्कुल्यवच्छिन्नं आकाशः श्रोत्रमित्यादि । एवमन्तः-
करणावच्छिन्नं चैतन्यं जीव इति वेदान्तिनः ।
<LEND>
