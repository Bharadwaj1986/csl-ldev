<L>30126<pc>4189,b<k1>पञ्चमहायज्ञ<k2>पञ्चमहायज्ञ
पञ्चमहायज्ञ¦ पु० पञ्चगुणितो महायज्ञः कर्म० वा । गृहस्थैः
प्रतिदिनं कर्त्तव्ये दैवपैत्रादियज्ञपञ्चके । “पञ्चसूना गृह-
स्थस्य चूल्ली पेषण्युपस्करः । कण्डनी चोदकुम्भश्च तस्य
पापस्य शान्तये । पञ्चयज्ञबिधानञ्च मृही नित्यं न
हापयेत् । पञ्चयज्ञविधानेन तत् पापं तस्य नश्यति ।
देवयज्ञो भूतयज्ञः पितृयज्ञस्तथैव च । ब्रह्मयज्ञो नृ-
यज्ञश्च पञ्चयज्ञाः प्रकीर्त्तिताः । होमो दैवोवलिर्भौतः
पित्र्यः पिण्डक्रिया स्मृतः । स्वाध्यायो ब्रह्मयज्ञश्च
नृयज्ञोऽतिथिपूजनम्” शङ्खसं० । पञ्चमहासत्रादयोऽप्यत्र
[Page4190-a+ 38]
“देवभूतपितृब्रह्ममनुष्याणामनुक्रमात् । महासत्राणि
जानीयात् एते चेह महामखाः । अध्यापनं ब्रह्मयज्ञः
पितृयज्ञस्तु तर्पणम् । होमो दैवो वलिर्भोतो नृयज्ञो-
ऽतिथिपूजनम् । श्राद्धं वा पितृयज्ञः स्यात् पित्र्यो
वलिरथापि वा । यश्च श्रुतिजपः प्रोक्तो ब्रह्मयज्ञः
स उच्यते । स चार्वाक् तर्पणात् कार्य्यः पश्चाद्वा प्रातरा
हुतेः । वैश्वदेवावसाने वा नान्यत्रर्त्तुनिमित्तकात् ।
अप्येकमाशयेद्विप्रं पितृयज्ञार्थसिद्धये । अदैवं नास्ति
चेदन्यो भोक्ता भोज्यमथापि वा । अप्युद्धृत्य यथाशक्त्या
किञ्चिदन्नं यथाविधि । पितृभ्योऽथ मनुष्येभ्यो दद्या-
दहरहर्द्विजे । पितृभ्य इदमित्युक्त्वा स्वधाकारमुदी-
रयेत् । हन्तकारं मनुष्येभ्यस्तदूर्द्धं निनयेदपः” कात्या० स०
<LEND>
