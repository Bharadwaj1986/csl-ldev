<L>34909<pc>4539,b<k1>प्रेतशौच<k2>प्रेतशौच
प्रेतशौच¦ न० प्रेते सति शौचम् ६ त० । प्रेते सति तन्निमि-
<>त्ताशौचापगमे १ शौचे २ प्रेतसंस्कारभेदे च तत्प्रकारः
<>गरुडपु० १०६ अ० उक्तो यथा
<>“प्रेतशौचं प्रवक्ष्यामि तच्छृणुध्वं यतव्रताः! । ऊन-
<>द्विवर्षं निखनेन्न कुर्य्यादुदकन्ततः । आश्मशानादनुव्रज्य
<>इतरो ज्ञातिभिर्मृतः । यमसूक्तं तथा जप्यं जपद्भि-
<>र्लौकिकाग्निना । स दग्धव्य उपेतश्चेदाहिताग्न्यावृ-
<>तार्थवत् । सप्तमाद्दशमाद्वापि ज्ञातयो ह्युपयन्त्यपः ।
<>अप नः शोशुचदवमनेन पितृदिङ्मुखाः । एवं माता-
<>महाचार्य्यप्रेतानाञ्चोदकक्रियाः । कामोदकाः सखि-
<>पुत्रस्वस्रीयश्वशुरर्त्विजः । नामगोत्रेण ह्युदकं सकृत्
<>सिञ्चन्ति वाग्यताः । पाषण्डपतितस्तेभा न कुर्युरुदक-
<>क्रियाम् । न ब्रह्मचारिणो व्रात्या योषितः कामगा-
<>स्तथा । सुरापास्त्वात्मघातिनो नाशौचोदकभाजनाः ।
<>अतो न रोदितव्यं हि त्वनित्या जीवसंसृतिः । क्रिया
<>कार्य्या यथाशक्ति ततो गच्छेद् गृहान् प्रति । विदश्य
<>निम्बपत्राणि नियता द्वारि वेश्मनः । आचम्याथाग्निमुदकं
<>गोमयं गौरसर्षपान् । प्रविशेयुः समालभ्य कृत्वाश्मनि
<>पदं शनैः । प्रवेशनादिकं कर्म प्रेतसंस्पर्शिनांमपि । ईक्षतां
<>तत्क्षणाच्छुद्धिः परेषां स्नानसंयमात् । क्रीतलब्धाशना
<>भूमौ स्वपेयुस्ते पृथक् पृथक् । पिण्डयज्ञावृता देयं
<>प्रेतायान्नं दिनत्रयम् । जलमेकाहमाकाशे स्थाप्यं
<>क्षीरञ्च मृण्मये । वैतानोपासनाः कार्य्याः क्रियाश्च
<>श्रुतिषोदिताः” ।
<LEND>
