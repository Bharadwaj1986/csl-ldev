<L>31471<pc>4286,b<k1>पाचक<k2>पाचक
पाचक¦ त्रि० पच--ण्वुल् । १ पाककर्त्तरि तद्वृत्तियुक्ते २ सूप-
कारे च । ३ अग्नौ हलायु० तस्य जठराग्निरूपेण वाह्या-
न्नादेश्च पाचकत्वात्तथात्वम् ३ पित्ताख्ये धातौ भावप्र०
“पाश्चकं रञ्जकं चापि साधकालोचके तथा । भ्राजक-
ञ्चेति पित्तस्य नामानि स्थानभेदतः” भावप्र० । तत्कार्य-
भेदश्च पित्तशब्दे दृश्यः । अन्नादौ विषदानादिपरि-
जिहीर्षया गृपादिभिर्यथा पाचकः वैद्याद्यधिष्ठितः
करणीयस्तथा सुश्रुते कल्पस्थाने दर्शितं यथा
“विषैर्निहन्युर्निपुणं नृपतिं दुष्टचेतसः । स्त्रियो वा
विविधान् योगान् कदाचित्सुभगेच्छया । विषकन्योपयो-
गाद्वा क्षणाज्जह्यादसून्नरः । तस्माद्वैद्येन सततं विषा-
द्रक्ष्यो नराधिपः । यस्माच्च चेतोऽनित्यत्वमश्ववत् प्रथितं
नृणाम् । न विश्वस्यात्ततो राजा कदाचिदपि कस्यचित् ।
कुलीनं धार्मिकं स्निग्धं सुभृतं सततोत्थितम् । अलुब्धम-
शठं भक्तं कृतज्ञं प्रियदर्शनम् । क्रोघपारुष्यमात्सर्य्यम-
दालस्यविवर्जतम् । जितेन्द्रियं क्षमावन्तं शुचिं शी-
लदयान्वितम् । मेधाविनमसंश्रान्तमनुरक्तं हितैषिणम् ।
पटुंपगल्भं निपुणं दक्षं मायाविवर्जितम् । पूर्वोक्तैश्च
गुणैर्युक्तं नित्यं सन्निहितागदम् । महानमे पयुञ्जात
वैद्यं तद्विद्यपूजितम् । प्रशस्तदिग्देशकृत शुचिभाण्डं
[Page4287-a+ 38]
महच्छचि । सजालकं गवाक्षाढ्यमात्मवर्गनिषेवितम् ।
विकक्षसृष्टसंसृष्टं सवितानं कृतार्चनम् । परीक्षितस्त्री-
पुरुषं भवेच्चापि महानसम । तत्राध्यक्षं नियुञ्जीत प्रायो
वैद्यगुणान्वितम् । शुचयो दक्षिणा दक्षा विनीताः प्रिय
दर्शनाः । संविभक्ताः सुमनसी नीचकेशनखाः स्थिराः ।
स्नाता दृढं संयमिनः कृतोष्णीषाः सुसंयताः । तस्य
चाज्ञाविज्ञेयाः स्युर्विविधाः परिकर्मिणः । आहारस्थि-
तयश्चापि भवन्ति प्राणिनो यतः । तस्मान्महानसे वैद्यः
प्रमादरहितो भवेत् । माहानसिकवोढारः सौपौदनिक-
पौपिकाः । भवेयुवैद्यवशगा ये चाप्यन्ये तु केचन ।
इङ्गितज्ञो मनुष्याणां वाक्चेष्टामुखवैकृतैः । विद्याद्विषस्य
दातारमेभिर्लिङ्गैश्च बुद्धिमान् । न ददात्युत्तरं पृष्टो
विवक्षन् मोहमेति च । अपार्थं बहुसङ्कीर्णं भाषते
चापि मूढवत् । स्फोटयत्यङ्कुलीर्भूमिमकस्माद्विलिखेद्व-
सेत् । वेपथुर्जायते तस्य त्रस्तश्चान्योऽन्यमीक्षते । क्षामो
विवर्णवक्त्रश्च नखैः किञ्चिच्छिनत्त्यपि । आलभेतासकृ-
द्दीनः करेण च शिरोरुहान् । निर्यियासुरपद्वारैर्वीक्षते
च पुनः पुनः । वर्त्तते विपरीतस्तु विषदाता विचेतनः ।
केचिद्भयात् पार्थिवस्य त्वरिता वा तदाज्ञया । असता-
मषि सन्तोऽपि चेष्टां कुर्वन्ति मानवाः । तस्मात् परीक्षणं
कार्यं भृत्यानामादितो नृपैः । अन्ने षाने दन्वकाष्ठे
तथाभ्यङ्गेऽवलेखने । उत्सादने कषाये च परिषेकेऽनु-
लेपदे । स्रक्षु वस्त्रेषु शय्यासु कवचाभरणेषु च । पादु-
कापादपीठेषु पृष्टेषु गजवाजिनाम् । विषजुष्टेषु चा-
न्येषु नस्यधूमाञ्जनादिषु । लक्षणानि प्रवक्ष्यामि चिकि-
त्सामप्यनन्तरम्” । ४ भुक्तान्नपाचकौषधादौ त्रि० ।
<LEND>
