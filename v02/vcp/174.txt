<L>174<pc>0045,b<k1>अक्षि<k2>अक्षि
अक्षि¦ न० अश्नुते विषयान् अश--क्सि । नेत्रे, इन्द्रियमध्ये
<>तस्यैव विषयदेशं प्राप्य विषयग्राहकत्वं सर्व्ववादिसस्मतमन्ये-
<>षान्तु सर्वमते न तथात्वमतोऽस्य विषयव्यापकता । एतदन्त
<>बहुव्रीहेः स्वाङ्गपरत्वे षजन्तता पद्माक्षः पद्माक्षी, अस्वाङ्ग-
<>परत्वे अजन्तता दीर्घाक्षा वेणुयष्टिः, अव्ययीभावे अजन्तता
<>प्रत्यक्षं समक्षमित्यादि तत्पुरुषे ऽस्वाङ्गपरत्वेऽजन्तता गवाक्षः ।
<>इदञ्च शब्दादिषु वाह्येन्द्रियग्राह्यविशेषगुणेषु मध्ये
<>रूपस्यैव ग्राहकतया तैजसं नेत्रगोलकेऽधिष्ठितं किञ्चित्
<>वस्तु । तैजसत्वाच्चास्य सूर्य्यादिकिरणवदाशुदूरपर्य्यन्ता-
<>नुधावनमागमनञ्च । तच्च परमाणुतुल्यमिति नैयायि-
<>कादयः तदपेक्षया स्थूलमिति सांख्यादयः । उभयमते-
<>ऽपि न तस्य प्रत्यक्षयोग्यता । तदाधारगोलके द्वे बाह्ये
<>आन्तरणि च चत्वारि कोशवत् पटलानि, मांसादयः पञ्चांशाः,
<>पक्ष्मादीनि पञ्च मण्डलानि षट् सन्धयश्च सन्ति । तद्विरणं
<>यथा “विद्याद्द्व्यङ्गुलबाहुल्यं स्वाङ्गुष्ठोदरसम्मितम् । द्व्यङ्गुलं
<>सर्व्वतः सार्द्धं भिषग्नयनबुद्बुदम् ॥ सुवृत्तं गोस्तनाकारं
<>सर्व्वभूतगुणोद्भवम् । पलं भुवो, ऽग्नितो, रक्तं, वातात् कृष्णं,
<>सितं जलात् ॥ आकाशादश्रुमार्गाश्च जायन्ते नेत्रबुद्बुदे ।
<>दृष्टिञ्चात्र तथा वक्ष्ये यथावादीद्विशारदः ॥ नेत्रायामत्रि-
<>भागन्तु कृष्णमण्डलमुच्यते । कृष्णात् सप्तममिच्छन्ति दृष्टिं
<>दृष्टिविशारदाः ॥ मण्डलानि च सन्धीश्च पटलानि च
<>लोचने । यथाक्रमं विजानीयात् पञ्च षट् च षडेव च ॥
<>पक्ष्मवर्त्मश्वेतकृष्णदृष्टीनां (५) मण्डलानि तु । अनुपूर्व्वन्तु
<>तन्मध्याश्चत्वारोऽन्ये यथोत्तरम् ॥ पक्ष्मवर्त्मगतः सन्धिर्वर्त्म
<>शुक्लगतोऽपरः । शुक्लकृष्णगतस्त्वन्यः कृष्णदृष्टिगतोऽपरः ॥
<>ततः कनीनकगतः षष्ठश्चापाङ्गगः स्मृतः । द्वे वर्त्मपटले
<>विद्याच्चत्वार्य्यन्यानि चाक्षणि । जायते तिमिरं येषु
<>व्याधिः परमदारुणः । तेजोजलाश्रितं वाह्यं तेष्वन्यत्
<>पिशिताश्रितम् ॥ मेदस्तृतीयं पटलमाश्रितन्त्वक्षि चापरम् ।
<>पञ्चमांशसमं दृष्टेस्तेषां बाहुल्यमिष्यते इति शुश्रुते ॥
<LEND>
