<L>14751<pc>2194,a<k1>कृमि<k2>कृ(क्रि)मि
कृ(क्रि)मि¦ पु० क्रम--इन् अतैत्त्वम् “भ्रमेः सम्प्रसारणञ्च” उ०
इत्यतः सम्प्रसारणानुवृत्तौ सम्प्रवा । १ क्षुद्रजन्तुभेदे उज्ज्व-
ल० । “लुम्पन्ति कीटकृमयः परितस्तथैते” नागार्ज्जनीये
ऋकारयुक्तपाठः । २ लक्षायां ३ कृमियुक्ते ४ खरे गर्द्दभे च
मेदि० । ५ रोगभेदे पु० । तन्निदानादि सुश्रुते उक्तं यथा
“अथातः कृमिरोगमध्यायं व्याख्यास्यामः । अजीर्ण्णाध्यश-
नासात्म्यैर्व्विरुद्धमलिनाशनैः । अव्यायामदिवास्वप्नगुर्व्व-
तिस्निग्धशीतलैः । माषपिष्टान्नविदलविसशालूकषेरुकैः ।
पर्ण्णशाकसुराशुक्तदधिक्षीरगुडेक्षुभिः । पललानूपपिशित-
पिन्याकपृथुकादिभिः । स्वाद्वम्लद्रवपानैश्च श्लेष्मा पित्तञ्च
कुप्यति । कृमीन् बहुविधाकारान् करोति विविधाश्रयान् ।
आमपक्वाशयस्तेषां प्रसवः प्रायशः स्मृतः । विंशतेः कृमि-
जातीनां त्रिविधः सम्भवः स्मृतः । पुरीषकफरक्तानि तेषा
वक्ष्यामि लक्षणम् । अयवा वियवाः किप्पा श्चिप्यागण्डू-
पदास्तथा । चूरवो द्विमुखाश्चैव सप्तैवैते पुरीषजाः । श्वेताः
सूक्ष्मास्तुदन्त्येते गुदं प्रतिसरन्ति च । तेषामेवापरे पुच्छैः पृ-
थवश्च भवन्ति हि । शूलाग्निमान्द्यपाण्डुत्वविष्टम्भबलस-
ङ्क्षयाः । प्रसेकारुचिहृद्रोगविड्भेदास्तु पुरीषजैः । रक्ता
गण्डूपदा दोर्घा गुदकण्डूनिपातिनः । शूलाटोपशकृ-
द्भेदपक्तिनाशकराश्चते । दर्भपुष्पाः १ महापुष्पाः २ प्रलूना ३
टिपिटा ४ स्तथा । पिपीलिका ३ दारुणाश्च ६ कफकोपसमु-
द्भवाः । रोमशा रोममूर्द्धानः सपुच्छाः श्यावमण्डलाः ।
मूढधान्याङ्गुराकाराः शुक्लास्ते तनवस्तथा । मज्जादा १
नेत्रलेढार २ स्तालुश्रोतभुज ३ स्तथा । शिरोहृद्रोगवमथुप्रति-
श्यायकराश्चते । केशरोमनखादाश्च ४ दन्तादाः ५ किक्कि-
शा ६ स्तथा । कुष्ठजाश्र परीमर्प्पा ७ ज्ञेयाः शोणितसम्भ-
वाः । ते सरक्ताश्र कृष्णाय स्रिग्धाश्च पृथयस्तथा । रक्ता-
[Page2194-b+ 38]
धिष्ठानजान् प्रायोविकारान् जनयन्ति ते । माषपिष्टान्न-
लवणगुडशाकैः पुरीषजाः । मांसमाषगुडक्षीरदधिशुक्तैः
कफोद्भवाः । विरुद्धाजीर्णशाकाद्येः शोणितोत्था भवन्ति
हि । ज्वरो विवर्णता शूलं हृद्रोगः मदसंभ्रमः ।
भक्तद्वेषोऽतिसारश्च सञ्जातकृमिलक्षणम् । दृश्यास्त्रयो-
दशाद्यास्तु कृमीणां परिकीर्त्तिताः । केशादाद्यास्त्व-
दृश्यास्ते द्वावाद्यौ परिवर्जयेत् । एषामन्यतमं ज्ञात्वा
जिघांसुः म्निग्वमातुरम्” । “तुदन्त्यामत्वचं र्दशा मश-
कामत्कुणादयः । रुदन्तं विगतज्ञानं क्रिमयः क्रिमिलं
यथा” भाग०, ३, ३१, २८,
स्वार्थे क तत्रार्थे “ततो भक्षयतस्तस्य फलात् कृमिरभू-
दणुः । सत्यवागस्तु स मुनिः कृमिर्मां दशतामयम्” ।
“एवमुक्त्वा स राजेन्द्रो ग्रीवायां सन्निवेश्य तम् । कृमिकं
प्राहसत्तूर्ण्णं मुमूर्षुर्नष्टचेतनः” भा० आ० ४३ अ० ।
<LEND>
