<L>10424<pc>1416,b<k1>ऋण<k2>ऋण
ऋण¦ त्रि० ऋण--क । १ गन्तरि । “धवीयानृणो न तायुरति
<>धन्वा राट्” ऋ० ६, १२, ५ “ॠणः शीघ्रगन्ता” भा० “उष
<>ऋणेव यातय” १०, १२७, ७ । ऋ--क्त नि० । २ अवश्यदेये
<>(धार) अर्द्धर्चा० पुंन० । “ऋतावानश्चयमाना ऋ-
<>णानि” ऋ० २, २७, ४ । “ऋणानि स्तोतृभिरन्येभ्यो
<>देयानि” भा० । “पर ऋणा सावीरध मत्कृतानि” ऋ० २, २८
<>९ । “ऋणानि पित्रादिभिः कृतानि अस्माभिर्देयानि ।
<>अथ मत्कृतानि ऋणानि” भा० तच्च अवश्यशोध्यत्वेन
<>लौकिकमलौकिकञ्च । तत्र देवादित्रयाणां चतुर्ण्णां पञ्चानां
<>वा अवश्यशोध्यत्वादलौकिकर्णत्वम् अशोधने पापहेतु-
<>त्वात्तस्य तथात्वम् । ऋणानपक्रियाया उपपातकशब्दे उक्त-
<>शास्त्रेण पापहेतुत्वम् । “देवानाञ्च पितॄणाञ्च ऋषीणाञ्च
<>तथा नरः । ऋणवान् जायते यस्मात् तन्मोक्षे प्रयतेत्
<>सदा । देवानामनृणो जन्तुर्यज्ञैर्भवति मानवः । अल्प-
<>वित्तश्च पूजाभिरुपवासव्रतैस्तथा । श्राद्धेन प्रजया चैव
<>पितॄणामनृणो भवेत् । अषीणां व्रह्मचर्य्येण श्रुतेन तपसा
<>तथा” विष्णु धर्म्मो० पु० । “जायमानो वै ब्राह्म-
<>णस्त्रिभिरृणैरृणी भवति ब्रह्मचर्य्येण ऋषिभ्यो,
<>यज्ञेन देवेभ्यः, प्रजया पितृभ्यः” मिता० श्रुतिः । “न
<>च जातमात्रोऽकृतदाराग्निपरिग्रहोयज्ञादिष्वधिक्रियते ।
<>तस्मादधिकारी जायमानो ब्राह्मणादिर्यज्ञादीननुतिष्ठेत्”
<>मिता० । “ऋणानि त्रीण्यपाकृत्य मनोमोक्षे निवेशयेत् ।
<>अनपाकृत्य मोक्षं तु सेवमानः पतत्यधः” । “मह-
<>र्षिपितृदेवानां गत्वानृण्यं यथाविधि । पुत्रे सर्व्वं
<>समासज्य वसेन्माध्यस्थ्यमाश्रितः” मनुना क्रमेण चातु-
<>राश्रम्यपक्षमाश्रित्योक्तम् । यथा च ब्रह्मचर्य्यादेव प्रव्र-
<>ज्याधिकारस्तथा आश्रमशब्दे ८३९ पृ० उक्तम् ।
<>अवश्यदेयत्वेन चतुर्विधं पञ्चविधञ्चर्ण्णं दर्शितं भा०
<>आ० १२० अ० । “ऋणैश्चतुर्भिः संयुक्ता जायन्ते मानवा
<>भुवि । पितृदेवर्षिमनुजैर्देयं तेभ्यश्च धर्म्मतः” इत्युपक्रम्य
<>“यज्ञैस्तु देवान् प्रीणाति स्वाध्यायतपसा मुनीन् । पुत्रैः
<>श्वाद्धैः पितॄंश्चापि आनृशंस्येन मानवान्” “ऋणमु-
<>न्मुच्य देवानामृषीणाञ्च तथैव च । पितॄणामथ विप्राणाम-
<>तिथीनाञ्च पञ्चमम्” अनु० ३७ अ० । “ऋणाभिधानात्
<>स्वयमेव केवलं तदा पितॄणां मुमुचे स बन्धनात्” “अस-
<>ह्यपीडं भगवन्नृणमन्त्यमवेहि मे” “नचोपलेभे पूर्वेषामृण
<>निर्मोक्षसाधनम्” रघुः । लोकिकमृणम् (धार) (कर्ज्ज)
[Page1417-a+ 38]
<>ऋणादानशब्दे वक्ष्यते । ३ दुर्गे ४ भूमौ ५ जले च सि०
<>कौ० प्रवत्सरकम्बलवसनर्ण्णदशपूर्वकात् अस्यादेर्वृद्धिः
<>प्रार्णम् वत्सरार्ण्णं कम्बलार्ण्णं वसनार्ण्णम् दशार्ण्णो-
<>देशो दशार्ण्णा नदी । ऋणशोधनार्थमृणमृणार्ण्णम् । अङ्क-
<>शास्त्रोक्ते कुतश्चित् राश्यन्तरादवश्यं वियोज्यसंख्यान्विते
<>पदार्थे । तत्सूचकसंख्यायाः सजातीयेन विजातातीयेन
<>धनेन च योगवियोगादिक्रियादिकं वीजग० उक्तं यथा ।
<P>“धनर्णसङ्कलने करणसूत्रं वृत्तार्द्धम् । योगे युतिः
<>स्यात् क्षययोःस्वयोर्वा धनर्णयोरन्तरमेव योगः । उदा० ।
<>रूपत्रयं रूपचतुष्टयं च क्षयं धनं वा सहितं वदाशु ।
<>स्वर्णं क्षयं स्वं च पृथक् पृथङ्मे धनर्णयोः सङ्कलनाम-
<>वैषि । अत्र रूपाणामव्यक्तानां चाद्याक्षराण्युपलक्षणार्थं
<>लेख्यानि । यानि ऋणगतानि तान्यूर्द्धविन्दूनि । न्यासः
<>रू ३ं रू ४ं योगे जातं रू ७ं न्यासः रू ३ रू ४ योगे
<>जातं रू ७ । न्यासः रू ३ रू ४ं योगे जातं रू १ं ।
<>न्यासः रू ३ं सू ४ योगे जातं रू १ । एवं विभिन्नेष्वपि ।
<>धतर्णव्यवकलने करणसूत्रं वृत्तार्द्धम् । संशोध्यमानं स्व-
<>मृणत्वमेति स्वत्वं क्षयस्तद्युतिरुक्तवच्च । उदा० त्रयाद्द्वयं
<>स्वात् स्वमृणादृणं च व्यस्तं च संशोध्य वदाशु शेषम् । न्यासः
<>रू ३ रू २ अन्तरे जातं रू १ । न्यासः रू ३ं रू २ं
<>अन्तरे जातं रू १ं । न्यासः रू ३ रू २ं अन्तरे जातं
<>रू ५ न्यासः रू ३ं रू २ अन्तरे जातं रू ५ं ।
<P>गुणनभागे करणसूत्रं वृत्तार्द्धम् । स्वयोरस्वयोःखं बधः
<>स्वर्ण्णधाते क्षयोभागहारेऽपि चैवं निरुक्तम् । उदा० ।
<>धनं धनेनर्णमृणेन निघ्नं द्वयं त्रयेण स्वमृणेन किं स्यात् ।
<>न्यासः रू २ रू ३ धनं धनघ्नं धनं स्यादिति । रू ६ ।
<>न्यासः रू २ं रू ३ं ऋणमृणघ्नं धनं स्यादिति जातं
<>रू ६ । न्यासः रू २ रू ३ं धनमृणगुणमृणं स्यादिति
<>जातं रू ६ं । न्यासः रू २ं रू ३ ऋणं धनगुणमृणं स्या-
<>दिति जातं रू ६ं । इति धनर्णगुणनम् ।
<P>भागहारेऽपि चैवं निरुक्तमिति । उदा० । रूपा-
<>ष्टकं रूपचतुष्टयेन धनं धनेनर्णमृणेन भक्तम् । ऋणं ध-
<>नेन स्वमृणेन किं स्याद्द्रुतं वदेदं यदि बोबुधीषि ।
<>न्यासः रू ८ रू ४ धनं धनहृतं धनं स्यादिति जातं
<>रू २ । न्यासः रू ८ं रू ४ं ऋणमृणहृतं धनं स्यादिति
<>जातं रू २ । न्यासः रू ८ं रू ४ ऋणं धनहृतम् ऋणं
<>स्यादिति जातं रू २ं । न्यासः रू ८ रू ४ं धनमृण-
<>हतमृणं स्यादिति जातं रू २ं । इति धनर्णभागहारः ।
[Page1417-b+ 38]
<>वर्गमूलयोः करणसूत्रं वृत्तार्द्धम् । कृतिः स्वर्णयौःस्वं स्वमूले
<>धनर्णे न मूलं क्षयस्यास्ति तस्याकृतित्वात् । उदा० ।
<>धनस्य रूपत्रितयस्य वर्गः क्षयस्य च ब्रूहि सखे ममाशु ।
<>न्यासः रू ३ रू ३ं जातौ वर्गौ रू ९ रू ९ । धनात्मका-
<>नामधनात्मकानां मूलं नवानां च पृथग्वदाशु । न्यासः रू
<>९ मूलं रू ३ वा रू ३ं । न्यासः रू ९ं एषामवर्गत्वा-
<>न्मूलं नास्ति । इति धनर्णवर्गमूले ।
<P>खसङ्कलव्यवकलने करणसूत्रं वृत्तार्द्धम् । खयोगे वि-
<>योगे धनर्णं तथैव च्युतं शून्यतस्तद्विपर्य्यासमेति । उदा०
<>रूपत्रयं स्वं क्षयगं च खं च किं स्यात् खयुक्तं वद खा-
<>च्च्युतं च । न्यासः रू ३ रू ३ं रू० एतानि खयुतान्य-
<>विकृतान्येव । रू ३ रू ३ं रू० एतानि खाच्च्युतानि रू
<>३ं रू ३ विप्रर्य्यस्तानि” ।
<>“छेदं गुणं गुणं छेदं वर्गं मूलं पदं कृतिम् । ऋणं स्वं
<>स्वमृणं कुर्य्याद्दृश्ये राशिप्रसिद्धये” लीला० ।
<LEND>
