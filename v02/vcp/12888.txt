<L>12888<pc>1859,b<k1>काण्ड<k2>काण्ड
काण्ड¦ पुंन० कनी--दीप्तौ ड तस्य नेत्त्वं किच्च दीर्घः ।
१ दण्डे २ वाणे ३ पर्वणि कुत्सिते ४ वर्गे ५ अवसरे
६ जले च अम० । ७ नाले (डाँटा) ८ वृक्षस्कन्धे (गुँडि)
९ स्तम्वे (गुल्मभेदे) १० निर्जने धरणिः ११ नाङीवृन्दे
१२ वृक्षभेदे (शरवृक्षे) मेदि० । १३ श्लाघायां हेमच० ।
टण्डश्चात्र षोडशहस्तमितः वंशः वंशाटिण्डश्च
“काण्डान्तात् क्षेत्रे” पा० क्षेत्रे यः काण्डान्तो
द्विगुस्ततो न ङीप् तद्धितलुकि सति द्वे काण्डे प्रमाण-
मस्याः सा द्विकाण्डा क्षेत्रभक्तिः । “प्रमाणे दृयसजिति”
पा० विहितस्य मात्रचः “प्रमाणे लोद्विगोर्नित्यमिति”
वार्त्ति० लुक् । क्षेत्रे किं द्विकाण्डी रज्जुः” सि० कौ० ।
“पृषता वरत्राकाण्डेनाहन्ति” कात्या० ८, ७, २७ ।
वरत्राकाण्डेन वंशदण्डेन” कर्कः । वाणे “सविप
काण्डमादाय मृगयामास वै मृगम्” भा० अनु० २६५ ओ० ।
वर्गे “क्षपातमस्काण्डमलीमसं नभः” माघः । “घृक्ष-
काण्डमितो भाति” रामा० । “दूर्व्वाकाण्डमिव
[Page1860-a+ 38]
श्यामा” भट्टिः । वर्गश्च एकजातीयसमुदायः “क्रिया-
काण्डेषु निष्णातोयोगेषु च कुरूद्वह!” भाग० ४, २४, ९ ।
“अग्निर्मुखं यस्य तु जातवेदा जातः क्रियाकाण्डनिमित्त-
जन्मा” भाग० ८, ४, २४ । उपचारात् १४ तत्प्रतिपादक-
ग्रन्थे च ब्रह्मकाण्डं कर्म्मकाण्डम् अवसरश्चात्र योग्य-
कालः प्रस्तावश्च तत्र योग्यकाले अकाण्डशब्दे ५३९ उदा० ।
प्रस्तावे अयोध्याकाण्डं लङ्काकाण्डमित्यादि । नालमत्र-
लतादीनां पत्राधारदण्डः (डाँटा)नालारूपञ्च । तत्र नाले
“काण्डमूलपत्रपुष्पफलप्ररोहरसगन्धानां सादृश्येन प्रति-
निधिं कुर्य्यात् सर्वाभावे यवः प्रतिनिधिः” श्रा० त० पैठी० ।
“काण्डं नालम्” रघु० । “पुच्छकाण्डाद्दक्षिणेऽस्थनि” कात्या०
२५, ६, ५ । पुच्छं काण्डमिव नालारूपत्वात् । स्तम्बे
“काण्डात् काण्डात् प्ररोहन्तीः” यजु० १३, १४ ।
“महतः पञ्चमूलस्य काण्डमष्टादशाङ्गुलम्” सुश्रु० ।
स्कन्धे “इक्षुकाण्डानि वा कृष्णसर्पेण दंशयित्वा भक्ष-
येत्” “दूर्वेन्दीवरनिस्त्रिंशार्द्रारिष्टशरकाण्डानामन्यतम-
वर्ण्णः” सुश्रु० “उद्भिज्जाः स्थावराः सर्वे वीजका-
ण्डप्ररोहिणः” “वीजकाण्डरुहाण्येव प्रतानाबल्ल्य एव
च” मनुः । १५ ग्रन्थपरिच्छेदे । मधुकाण्डं श्राद्धकाण्डम्
१६ सन्धिविच्छिन्नैकखण्डास्थ्नि न० । “भग्नं समासात् द्विविधं
हुताशकाण्डे च सन्धौ च हि तत्र सन्धौ । उत्पिष्टवि-
श्लिष्टविवर्त्तितञ्च तिर्य्यग्गतं क्षिप्तमधश्च षट् च” । रोग-
निश्चयः । “सन्धिविच्छिन्नमेकखण्डेमस्थि काण्डम्” तट्टीका-
काण्डस्यावयवो विकारो वा विल्वा० अण् । १७ काण्डा-
वयवे १८ तद्विकारे च त्रि० १९ अङ्कोठवृक्षे पु० शब्दचि० ।
<LEND>
