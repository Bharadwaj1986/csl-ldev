<L>1760<pc>0164,a<k1>अनिल<k2>अनिल
अनिल¦ पु० अनित्यनेन अन--इलच् । वायौ, तेनैव सर्वेषां
<>प्राणधारणात्तत्त्वम् । “तप्तकृच्छ्रं चरन् विप्रो जलक्षीर-
<>घृतानिलान्” इति सोमाग्न्यर्कानिलेन्द्राणां वित्ताप्पत्योर्यमस्य
<>चेति” मनुः । “स सखा दीप इवानिलाहत” इति कुमा० ।
<>अनिलश्च मायासहकृतेन ब्रह्मणा वियदुत्पाद्य तद्रूपाविष्टेन
<>ततोदशांशत उत्पादितः द्रव्यभेदः “तस्मादेतस्माद्वा आत्मन
<>आकाशः संभूतः आकाशात् वायुः वायोरग्निरित्यादि-
<>श्रुतिः, स च स्वाभाविकशोषस्पर्शगतिवेगाख्यगुणवान्
<>वियत उत्पन्नत्वात् शब्दगुणवांश्च । यथोक्तं पञ्चदश्यां
<>“माया सत्येकदेशस्था यथा तत्रैकदेशगम् । वियत्, तत्रा-
<>प्येकदेशगतो वायुः प्रकल्पितः । शोषस्पर्शोगतिर्वेगो वायु-
<>धर्म्मा इमे मताः । त्रयः स्वभावात् सन्मायाव्योभ्रां
<>ये तेऽपि वायुगाः । वायुरस्तीति सद्भावः, सतोवायौ
<>पृथक्कृते । निस्तत्वरूपो मायायाः स्वभावो वियतोध्वनि-
<>रिति “पुराणोक्तं तारतम्यं दशांशे भूतपञ्चके” इति च ।
<>तदाविष्टेनैव ब्रह्मणा वह्निरुत्पादित इति वेदान्तिमतम्
<>सांख्यमते सतु स्पर्शतन्मात्रादुत्पन्नः । वैशेषिकनये तु स्पर्श,
<>संख्या, परिमाण, पृथक्त्वसंयोगविभागपरत्वापरत्ववेग-
<>गुणकोऽनिलः ईश्वरादेव अदृष्टवशादुत्पद्यते इति भेदः
<>स च स्थूलः सूक्ष्मश्च । तत्र स्थूलः सप्तविधः सप्तस्कन्धा-
<>श्रितः यथोक्तं सिद्धान्तशिरमणौ “भूवायुरावह इह प्रव-
<>हस्तदूर्ध्वः स्यादुद्वहस्तदनु संवहसंज्ञकश्च । अन्यस्ततो-
<>ऽपि सुवहः परिपूर्वकोऽस्माद्वाह्यः परावह इमे पवनाः
<>प्रसिद्धाः । भूमेर्वहिर्द्वादशयोजनानि भूवायुरत्राम्बुदवि-
<>द्युदाद्यम् । तदूर्ध्वगो यः प्रवहः स नित्यं प्रत्यग्गति-
<>स्तस्य तु मध्यसंस्था । नक्षत्रकक्षा खचरैः समेतो यस्मा-
<>दतस्तेन समाहतोऽयम् । भपञ्जरः खेचरचक्रयुक्तो भ्रमत्य-
<>जस्र प्रवहानिलेन इति” । भूवायौ विद्युदादय उत्पद्यन्ते
<>इत्युक्तम् तेषां स्वरूपादि तट्टीकायामुक्तं श्रीपतिवाक्येन ।
<>“निर्घातोल्काघनसुरधनुर्विद्युदन्तः कुवायोः संदृश्यन्ते खन-
<>गरपुरीवेषपूर्व्वं तथान्यत्” इति । तत्र विद्युतः । “सुजल-
<>जलधिमध्ये वाडवोऽग्निः स्थितोऽस्मात् सलिलभरनिमग्ना-
<>दुत्थिता धूममालाः । वियति पवननोताः सर्वतस्ता द्रवन्ति
[Page0164-b+ 38]
<>द्युमणिकिरणतप्ता विद्युतस्तत्स्फुलिङ्गाः” । करकाः ॥
<>“उद्धूतैः पांसुभिर्भूमेः प्रचण्डपवनोच्चयात् । मेघमण्डलमा-
<>नीतैर्मालिन्यपरिवर्जितैः । मिश्रणाज्जलविन्दूनां पिण्डभावो
<>भवेदिह । दृषद्वन्निपतन्त्येते द्रवन्ते च पुनः क्षितौ” । विद्यु-
<>त्पातसंभवस्तु । “अकस्माद्वैद्युतं तेजः पार्थिवांशकमिश्रि-
<>तम् । वात्यावद्भ्रमदाघाते प्रतिकूलानुकूलयोः । वाय्वोस्तत्
<>पतति प्रायो ह्यकालं प्राप्य वर्षणे । यतः प्रावृषि नैवेते
<>पांसवः प्रसरन्ति हि । तत् त्रेधा पार्थिवं चाप्यं तैजसं,
<>तत्तदुत्थितः । गतो निर्झरदाहैश्च भूमिस्थैरनुभूयते” ।
<>इन्द्रधनुः । “सूर्य्यस्य विविधवर्णाः पवनेन विधट्टिताः
<>कराः साभ्रे । वियति धनुःसंस्थाना ये दृश्यन्ते तदिन्द्र-
<>धनुः, । परिवेषः । “संमूर्च्छिता रवीन्द्वोः किरणाः पवनेन
<>मण्डलीभूताः । नानावर्णाकृतयस्तन्वभ्रे व्योभ्रि परिवेषः” ।
<>उल्का । “यासां गतिर्दिवि भवेद्गणितेन गम्यास्तास्तारकाः
<>सकलखेचरतोऽतिदूरे । तिष्ठन्ति या अनियतोद्गतयश्च
<>ताराश्चन्द्रादधो हि निवसन्ति तदाश्रितास्ताः । शीतांशुव-
<>ज्जलमयास्तपनात् स्फुरन्ति ताश्चावहप्रवहमारुतसंधि-
<>संस्थाः । पूर्बानिलैस्तिमितभावमुपागतेऽस्मिंस्ताराः पतन्ति
<>कुहचिद्गुरुतावशेन” । अथ रजःसंहतिः । “वर्षान्ते निर्जला
<>मेघा वायुना विरलीकृताः । ईषद्बाष्पावशेषास्तु पतन्ति
<>वसुधातले । धूमावयवरूपैस्तैश्छाद्यन्ते गिरयो द्रुमाः ।
<>रामारामादयस्ते तु पुनरर्कांशुशोभिताः । भूवायुना विशी-
<>र्णास्तु विलीयन्ते नभस्तले । तद्रजःसंहतिर्धेनुमहिषी-
<>क्षीरनाशकृत्” । संध्यारागः । “भूम्युत्थितै रजीधूमैर्दि-
<>गन्तव्योम्नि संस्थितैः । सूर्य्याल्पकिरणैर्मिश्रैरारुण्यमव-
<>भासते । विरलावयवं वस्तु यद्दृष्टेर्व्यवधायकम् । तेना-
<>भ्रमरुणीभूतं दृश्यते शक्रचापवत् । संध्यारागः स विज्ञेयो
<>दिनादौ च दिनात्यये । राकायां तु निशावक्त्रे तथैवेन्दु-
<>करोद्यमे” इति । तदधिष्ठातृदेहोत्पत्तिर्मन्वन्तरभेदेन
<>वामनपुराणादौ दर्शिता यथा “पुलस्त्य उवाच । प्रविश्य
<>जठरं शुद्धोदैत्यमातुः पुरन्दरः । ददर्शोर्द्ध्वमुहं वालं
<>कटिन्यस्तकरं महत् ॥ तेनैव गर्भं दितिजं वज्जेणं शत-
<>पर्वणा । चिच्छेद सप्तधा ब्रह्मन्! स रुरोद सुविस्वरम् ।
<>शक्रोऽपि प्राह मा मूढ! रुदस्वेति सघर्घरम् । इत्येवमुक्त्वा
<>चैकैकं भूयश्चिच्छेद सप्तधा ॥ ते जाता मरुतो नाम
<>देवादित्याः शतक्रतोः । मातुरेवापचारेण बलवीर्य्यपुर-
<>स्कृताः इति ॥ “यदमी भवता प्रोक्ता मरुतोदिति सम्भवाः ।
<>तत् केन पूर्व्वमासन् वै मरुन्मार्गेण कथ्यतामिति” नारद्-
[Page0165-a+ 38]
<>प्रश्ने पुलस्त्योक्तिः । “श्रूयताम् पूर्व्वमरुतामुत्पत्तिं कथयामि
<>ते । स्वायम्ब्मुबं समारभ्य यावन्मन्वन्तरं त्विदम् ॥ स्वावम्भु-
<>वस्य पुत्रोऽभून्मनोर्नाम प्रियव्रतः । तस्यासीत् सवनो
<>नाम पुत्रस्त्रैलोक्यपूजितः ॥ खमुत्पपाताथ स कामचारी
<>समं महिष्या वसुमानपुत्र्या । रराम तन्व्या सह काम-
<>चारी ततोऽम्बरात् प्राच्यवतास्य शुक्रम् ॥ पतिभिः स-
<>मनुज्ञाताः पपुः पुस्करसंस्थितम् । तं शुक्रं पार्थिवेन्द्रस्य
<>मन्यमानास्तदामृतम् ॥ पीतमात्रेण शुक्रेण पार्थिवेन्द्रो-
<>भद्भवेन च । ब्रह्मतेजोविहीनास्ता जाताः पत्न्यस्तप-
<>स्विनाम् ॥ सुषुवुः सप्त तनयांस्ते रुदन्तोऽथ भैरवम् ।
<>तेषां रुदितशब्देन सर्व्वमापूरितं जगत् ॥ अथाजगाम
<>भगवान् ब्रह्मलोकात् पितामहः । समभ्येत्याब्रवीद्बालान्
<>मा रुदध्वं महाबलाः! ॥ मरुतो नाम यूयं वै भविष्यध्वं
<>वियच्चराः । इत्येवमुक्त्वा देवेशो ब्रह्मा लोकपितामहः ॥
<>तानादाय वियच्चारी मारुतानादिदेश ह । ते चासन्
<>मरुतश्चाद्या मनोः स्वायम्भुवान्तरे” ॥ स्वारोचिषे तु मरुतो
<>वक्ष्यामि शृणु नारद! । स्वारोचिषस्य पुत्रश्च श्रीमानासीत्
<>क्रतुध्वजः ॥ तस्य पुत्राभवन् सप्त सप्तार्च्चिःप्रतिमा मुने! ।
<>तपोऽर्थं ते गताः शैलं महामेरुं नभश्चराः ॥ आरा-
<>धयन्तो ब्राह्मणं पदमैन्द्रमथेप्सवः । ततो विपश्चिन्नामा स
<>सहस्राक्षो भयातुरः ॥ पृतनामप्सरोमुख्यां प्राह
<>नारद! वाक्यवित् । यथा हि तपसो विघ्नं तेषां भवति
<>सुन्दरि! ॥ तथा कुरुष्व मा तेषु, सिद्धिर्भवतु वै यथा ।
<>इत्येवमुक्ता शक्रेण पृतना रूपशालिनी ॥ तत्राजगाम
<>त्वरिता यत्र तप्यन्ति ते तपः । आश्रमस्याविदूरे तु नदी-
<>मन्दोदवाहिनी ॥ तस्यां स्नातुं समायाताः सर्व्वएव सहो-
<>दराः । सा तु स्नातुं सुचार्बङ्गी त्ववतीर्णा महानदीम् ॥
<>ददृशुस्ते नृपाः स्नातुं ततश्चक्षुभिरे मुने! । तेषाञ्च
<>प्राच्यवत् शुक्रं, तत् पपौ जलचारिणी ॥ शङ्खिनी
<>ग्राहमुख्यस्य महाशङ्खस्य वल्लभा । ते वै विनिष्टतपसो
<>जग्मू राज्यन्तु पैतृकम् ॥ अथो बहुतिथे काले सा
<>ग्राही शङ्खरूपिणी । समुद्धृता महाजालैर्मत्स्यबन्धेन
<>मानिनो ॥ स तां दृष्ट्वा महाशङ्खि स्थलस्थां मत्स्य-
<>जीवनः । निवेदयामास तदा क्रतुध्वजसुतेषु वै ॥ तथा-
<>भ्येत्य महात्मानो योगिनो योगधारिणः । नीत्वा स्वम-
<>न्दिरं सर्वे पुरव्याप्यां समुत्सृजन् ॥ ततः क्रमाच्छङ्क्षिनी-
<>सा सुषुवे सप्त वै शिशून् । जातमात्रेषु पुत्रेषु मोक्ष-
<>भावमगाच्च सा ॥ अमातृपितृका बाला जलमध्य
[Page0165-b+ 38]
<>विचारिणः । स्तन्यार्थिनो वै रुरुदुरथाभ्यागात् पिता-
<>महः ॥ मा रुदध्वमिति प्राह मरुतो नाम पुत्त्रकाः! ।
<>यूयं देवा भविष्यध्वं वायवोऽम्बरचारिणः ॥ इत्येवमुक्त्वा-
<>थादाय सर्व्वांस्तान् दैवतान् प्रति । नियोज्य च मरु-
<>न्मार्गे वैराजभवनं गतः ॥ एवमासंश्च मरुतो मनोः
<>स्वारोचिषान्तरे । औत्तमे मरुतो ये च तान् शृणुष्व
<>तपोधन! ॥ औत्तमस्यान्ववाये च राजासीन्निषधाधिपः ।
<>वपुष्मानिति विख्यातो वपुषा भास्करोपमः ॥ तस्य पुत्त्रो
<>गणश्रेष्ठो ज्योतिष्मान् धार्म्मिकोऽभवत् । स पुत्त्रार्थी तप-
<>स्तेपे नदीं मन्दाकिनीमनु ॥ तस्य भार्य्या च सुश्रोणी देवाचार्य्य-
<>सुता शुभा । तपश्चरणयुक्तस्य बभूव परिचारिका ॥ तेजो-
<>युक्ता सुचार्व्वङ्गी दृष्टा सप्तर्षिभिर्व्वने । तां तथा चारु
<>सर्व्वाङ्गीं दृष्ट्वाथ तपसा कृशाम् । पप्रच्छुस्तपसो हेतु-
<>न्तस्यास्तद्भर्त्तुरेव च । साऽब्रवीत्तनयार्थाय आवाभ्यां वै
<>तपः क्रिया ॥ ते चास्यै वरदा ब्रह्मन्! जाताः सप्त मह-
<>र्षयः । व्रजध्वं तनयाः सप्त भविष्यन्ति न संशयः ॥ युवयो
<>र्गुणसंयुक्ता महर्षीणां प्रसादतः । इत्येवमुक्त्वा जग्मुस्ते
<>सर्व एव महर्षयः ॥ सोऽपि राजर्षिरगमत् सभार्य्यो
<>नगरं निजम् । ततो वहुतिथे काले सा राज्ञो महिषी
<>प्रिया ॥ अवाप गर्भं तन्वङ्गी तस्मात् नृपतिसत्तमात् ।
<>गुर्विण्यामथ भार्य्यायां ममारासौ नराधिपः ॥ सा चाप्या-
<>रोढुमिच्छन्ती भर्त्तारं वै पतिव्रता । निवारिता तदा-
<>मात्यैर्न तथापि व्यतिष्ठत ॥ तं समालिङ्ग्य भर्त्तारं चिताया-
<>मारुरोह सा । ततोऽग्निमध्यात् सलिले मांसपेश्यपत-
<>न्मुने! ॥ साम्भसा सुखशीतेन संसिक्ता सप्तधाऽभवत् ।
<>तेऽजायन्ताथ मरुत औत्तमस्यान्तरे मनोः ॥ तामसस्या-
<>न्तरे ये च मरुतोऽप्यभवन् पुरा । तानहं कीर्त्तयिष्यामि
<>गीतनृत्यकलिप्रिय! ॥ तामसस्य मनोः पुत्त्र ऋतध्वज
<>इति श्रुतः । स पुत्त्रार्थी जुहावाग्नौ स्वमांसं रुधिरं
<>तथा ॥ अस्थीनि रोम केशांश्च स्नायुमज्जायकृद्व्रणम् ।
<>शुक्रं च वित्रसो राजा सुतार्थी चेति नः श्रुतम् ॥
<>सप्तार्च्चिर्मध्याच्च ततः शुक्रपातादनन्तरम् । मा मा क्षिप-
<>स्वेत्यसरत् शब्दः सोऽपि नृपो मृतः ॥ ततस्तस्माद्धुतवहात्
<>सप्त तत्तेजसोपमाः । शिशवः समजायन्त ते रुदन्तश्च
<>तन्मुने! ॥ तेषान्तु ध्वनिमाकर्ण्य भगवान् पद्मसम्भवः ।
<>समागम्य निवार्य्याथ स चक्रे मरुतः सुतान् ॥ ते त्वास-
<>न्मरुतो ब्रह्मँ स्तामसे देवतागणाः । येऽभवन्रैवते तांश्च
<>शृणुष्व त्वं तपोधन! ॥ रेवतस्यान्ववाये तु राजासीदिषु-
[Page0166-a+ 38]
<>जिद्बली । रिपुजिन्नाम स ख्यातो न तस्यासीत् सुतः
<>किल ॥ स समाराध्य तपसा भास्करं तेजसां निधिम् ।
<>अवाप कन्यां सुरतिं तां प्रगृह्य गृहं ययौ ॥ तस्यां
<>पितृगृहे ब्रह्मन्! वसत्याञ्च पिता मृतः । सापि दुःख-
<>परीताङ्गी स्वां तनुं त्यक्तुमुद्यता ॥ ततस्तां वारयामासु-
<>रृषयः सप्त मानसाः । तस्यामासक्तचित्तास्तु सर्व्व एव
<>तपोधनाः ॥ अपारयन्ती तद्दुःखं प्रज्ज्वाल्याग्निं विवेश ह ।
<>ते चापश्यन्त ऋषयस्तच्चित्ता भावितास्तथा ॥ तां मृतां
<>ऋषयो दृष्ट्वा कष्टं कष्टेति वादिनः । प्रजग्मुर्ज्वलनाच्चापि
<>सप्ताजायन्त दारकाः ॥ ते च मात्रा विना भूता रुरुदु-
<>स्तान् पितामहः । निवारयित्वा कृतवान् लोकनाथो मरु-
<>द्गणान् ॥ रेवतस्यान्तरे जाता मरुतोऽमी तपोधन! । शृणुष्व
<>कीर्त्तयिष्यामि चाक्षुषस्यान्तरे मनोः ॥ आसीन्माङ्कीति
<>विख्यातो तपस्वी सत्यवाक् शुचिः । सप्तसारस्वते तीर्थे सो-
<>ऽतप्यत महत्तपः ॥ विघ्नार्थं तस्य तपसो देवाः सम्प्रैषयन्
<>बधूम् । सा चाभ्येत्य नदीतीरं क्षोभयामास भाविनी ॥ ततो-
<>ऽस्य प्राच्यवच्छुक्रं सप्तसारस्वते जले । तां चैवाप्यशपन्मूढां
<>मुनिर्म्माङ्कनिको बधूम् ॥ गच्छालज्जेऽतिमूढे! त्वं पाप-
<>स्यास्य फलं महत् । विध्वंसयिष्यति हयो भवतीं यज्ञ-
<>संसदि ॥ एवं शप्त्वा ऋषिः श्रीमान् जगामाथ स्वमाश्र-
<>मम् । स्वरस्वतीभ्यः सप्तभ्यः सप्त वै मरुतोऽभवन् । एते
<>तवोक्ता मरुतः पुरा यथा जाता वियद्व्याप्तिकरा महर्षे! ।
<>येषां श्रुते जन्मनि पापहानिर्भवेच्च धर्म्माभ्युदयो महान्वै” ॥
<>अतःपरं प्रवक्ष्यामि मरुतोऽग्नीन् पितॄन् ग्रहान् । आवहो
<>निवहश्चैव उद्वहः संवहस्तथा ॥ विवहः प्रवहश्चैव परि-
<>वाहस्तथैव च । अन्तरीक्षे च वाह्ये ते पृथङ्मार्गविचा-
<>रिणः ॥ महेन्द्रप्रविभक्ताङ्गा मरुतः सप्त कीर्त्तिताः ।
<>सूर्य्याग्निश्च शुचिर्नामा वैद्युतः पावकः स्मृतः ॥ निर्मथ्य
<>पचमानोऽग्निस्त्रयः प्रोक्ता इमेऽग्नयः । अग्नीनां पुत्त्र-
<>पौत्त्राश्च चत्वारिंशन्नवैव तु । मरुतामपि सर्वेषां बिज्ञेयाः
<>सप्त सप्तका इति” ॥ तेषां नामान्युक्तानि वह्निपुराणे यथा
<P>“एकज्योतिश्च द्विज्योतिस्त्रिज्योतिर्ज्योतिरेव च । एक-
<>शक्रो द्विशक्रश्च त्रिशक्रश्च महाबलः ॥ इन्द्रश्च गत्य-
<>दृश्यश्च ततः पतिसकृत्परः । मितश्च सम्मितश्चैव सुमि-
<>तश्च महाबलः ॥ ऋतजित् सत्यजिच्चैव सुषेणः सेनजि-
<>त्तथा । अन्तिमित्रोऽनमित्रश्च पुरुमित्रोऽपराजितः ॥
<>ऋतश्च ऋतवाहश्च धर्त्ता च धरुणो ध्रुवः । विधारणो नाम
<>तथा देवदेवो महाबलः ॥ ईदृक्षश्चाप्यदृक्षश्च एते दश
[Page0166-b+ 38]
<>मिताशिनः । व्रतिनः प्रसदृक्षश्च सभरश्च महायशाः ॥ धाता
<>दुर्गोधितिर्भीमस्त्वभियुक्तस्त्वपात् सहः । घुतिर्घपुरनाय्योऽथ
<>वासः कामो जयो विराट् ॥ इत्येकोनाश्च पञ्चाशन्मरुतः
<>पूर्व्वमम्भवाः इति” ॥ एवञ्च अनिलस्य ऊनपञ्चाशद्भेदवत्त्वेन
<>सप्तभेदवत्त्वेन च गणदेवतात्वम् अयञ्चानिलाधिष्ठाता दिक्-
<>पालभेदः तस्य च गन्धवतीनामिका पुरी मेरोः शृङ्गेवरुण-
<>कुवेरपुरयोर्मध्येऽस्ति । तस्य पूर्व्वादिदिग्भेदेन वहनभेदेन “च
<>शुभाशुभसूचकत्वमुक्तं “पूर्व्वः पूर्वसमुद्रवीचिशिखरप्रस्फाल-
<>नाघूर्णितश्चन्द्रार्कांशुसटाभिघातकलितो वायुर्यदाकाशतः ।
<>नैकान्तस्थितनीलमेघपटलां शारद्यसंवर्धितां वासन्तोत्कट-
<>सस्यमण्डिततलां विद्यात्तदा मेदिनीम् ॥ यदाग्नेयो वायु-
<>र्मलयशिखरास्फालनपटुः प्लवत्यस्मिन्योगे भगवति पतङ्गे
<>प्रवसति । तदा नित्योद्दीप्ता ज्वलनशिखरालिङ्गिततला
<>स्वगात्रोष्मोच्छासैर्वमति वसुधा भस्मनिकरम् ॥ तालीपत्र-
<>लतावितानतरुभिः शास्वामृगान्नर्तयन् योगेऽस्मिन् प्लवति
<>ध्वनन् सुपरुषो वायुर्यदा दाक्षिणः । सर्वोद्योगसमुन्नताश्च
<>गजवत्तालाङ्कुशैर्घट्टिताः कीनाशा इव मन्दवारिकणिका-
<>न्मुञ्चन्ति मेघास्तदा ॥ सूक्ष्मैलालवलीलवङ्गनिचयान्
<>व्याघूर्णयत् सागरे भानोरस्तमये प्लवत्यविरतो वायुर्यदा
<>नैरृतः । क्षुत्तुष्णाभृतमानुषास्थिशकलप्रस्तारभारच्छदा
<>मत्ता प्रेतवधूरिवोग्रचपला भूमिस्तदा लक्ष्यते ॥ यदा
<>रेणूत्पातैः प्रविकटसटाटोपचपलः प्रवातः पश्चार्धे दिन-
<>करकरापातसमये । तदा सस्योपेता प्रवरनृवराबद्धसमरा
<>धरा स्थाने स्थानेष्वविरतवसामांसरुधिरा ॥ आषाढीपर्व-
<>काले यदि किरणपतेरस्तकालोपपत्तौ वायव्यो वृद्धवेगः
<>प्लवति घनरिपुः पन्नगादानुकारी । जानींयाद्वारिधारा-
<>प्रमुदितमुदितां मुक्तमण्डूककण्ठां सस्योद्भासैकचिह्नां सुख-
<>बहुलतया भाग्यसेनामिवोर्वीम् । मेरुग्रस्तमरीचिमण्डलतले
<>ग्रीष्मावसाने रवौ वात्यामीदिकदम्बगन्धसुरभिर्वायुर्यदा
<>चोत्तरः । विद्युद्भ्रान्तिसमस्तकान्तिकलनामत्तास्तदा तोयदा
<>उन्मत्ता इव नष्टचन्द्रकिरणां गां पूरयन्त्यम्बुभिः ॥
<>ऐशानो यदि शीतलोऽमरगणैः संसेव्यमानो भवेत् पुन्ना-
<>गागुरुपारिजातसुरभिर्वायुः प्रचण्डध्वनिः । आपूर्णो-
<>दकयौवना वसुमती सम्पन्नसस्याकुला धर्म्मिष्ठाः प्रणतारयो
<>नृपतयो रक्षन्ति वर्णांस्तदा” इति वृहत्संहितायाम् ॥
<>अथ वेद्यकोक्ता दिग्भववायुगुणाः । “प्राग्वातो मधुरः क्षारो
<>वह्निमान्द्यकरो गुरुः । वेरस्य गौरवौष्णानि करोत्यप्स्वोष-
<>धीषु च ॥ भग्नोत्पिष्टक्षताद्येषु रागश्वयथुदाहकृत् । सन्नि-
[Page0167-a+ 38]
<>पातज्वरश्वासत्वग्दोषार्शोविषक्रमीन् ॥ कोपयेदामवातञ्च
<>घनसंघातकारणम्, ॥ दाक्षिणो मारुतोबल्यश्चक्षुष्यः शस्य-
<>घातकः । मधुरश्चाम्लदाही च कषायानुरसो लघुः ॥ रक्त-
<>पित्तप्रशमनी न च मारुतकोपनः । गण्डूपदादिकीटानां
<>जनकः प्राणकारकः, ॥ पाश्चिमोऽग्निवपुर्वर्णबलारोग्यविव-
<>र्द्धनः । कषायः शोषणः स्वर्य्यो रोचनो विशदो लघुः ॥
<>अपां लघुत्ववैशद्यशैत्यवैमल्यकारकः । सर्व्वद्रव्येष्वभिव्यक्त-
<>प्रभावरसवीर्य्यकृत् ॥ व्रणसंरोपणस्त्वच्यो दाहशोथतृषा-
<>पहः, ॥ औत्तरो मारुतः स्निग्धो मृदुर्मधुर एव च ।
<>कषायानुरसः शीतः सर्वदोषप्रकोप(णः)नः ॥ क्षीणक्षत
<>विषार्त्तानां हितोदाहतृषापहः । शीताधिकः सनीहारः
<>स विद्युत्स्तनयित्नुमान्, ॥ विष्वग्वायुरनायुष्यः प्राणिनां
<>नैकदोषकृत् । सर्वर्त्तुनिन्दको हन्ता कृत्योत्पातपुरःसरः”
<>इति ॥ तालादिव्यजनवायुगुणाः । मूर्च्छादाहतृषास्वेद-
<>श्रमघ्नो व्यजनानिलः । तालवृन्तमयो वातस्त्रिदोषशमनो
<>लघुः । वंशव्यजनजो वातो रूक्षोष्णो वातपित्तदः ।
<>बालव्यजनमौजस्यं मक्षिकादीन् व्यपोहति ॥ मायूरा
<>वस्त्रजा वैत्रा वाता दोषत्रयापहा” इति ।
<P>सूक्ष्मस्तु वायुः शरीरस्थः प्राणादिभेदेन दशविधः दश-
<>विधकार्य्य करणात् । यथोक्तम् वैद्यके
<>“प्राणोऽपानः समानश्चोदानव्यानौ च वायवः ।
<>नागः कूर्म्मश्च कृकरो देवदत्तो धनञ्जयः ॥ प्राणस्तु
<>प्रथमो वायुर्नराणामधिपः प्रभुः । नित्यमावापयेत्
<>सर्व्वान् प्राणिनामुरसि स्थितः ॥ निःश्वासोच्छ्वासकश्चैव
<>प्राणो जीवं समाश्रितः । प्रसाराकुञ्चनो वायुः प्रकाशो
<>धारणस्तथा ॥ प्राणस्त्वेवंविधं कुर्य्यात् प्राणिनां प्राण-
<>धारकः । प्राणनं कुरुते यस्मात् तस्मात् प्राणः प्रकी-
<>र्त्तितः । प्राणो हि भगवान् ईशः प्राणो विष्णुः पिता-
<>महः । प्राणेन धार्य्यते लोकः सर्वं प्राणमयं जगत् ॥
<>इन्द्रियाणि प्रवर्त्तन्ते यावत् प्राणानिलो हृदि । नष्टे न
<>दृश्यते सर्वं तस्मात् प्राणन्तु रक्षयेत्, ॥ रज्जुबद्धो वथा
<>श्येनो गतोऽप्याकृष्यते पुनः । गुणवद्धस्तथा जीवः प्राणा-
<>पानेन कृष्यते, ॥ अपानयंस्तथाहारं मनुजानां यतोऽ-
<>धमः । शुक्रमूत्रव्रजे वायुरपानस्तेन कीर्त्तितः, ॥ पीतं
<>भक्षितमाघ्रात रक्तं पित्तकफानिलान् । समं नयति
<>गात्रेषु समानो नाम मारुतः ॥ समानोऽग्निसमीपस्थः
<>कोष्ठे च वाति सर्वतः । अन्नं गृह्णाति पचति विरेचयति
<>मुञ्चति ॥ स्पन्दयत्यधरं वक्त्रं नेत्रगात्रप्रकोप(नः)णः, ।
[Page0167-b+ 38]
<>उद्वेजयति मर्म्माणि उदानो नाम मारुतः ॥ व्यानो-
<>विनामयत्यङ्गं व्यानो व्याधिप्रकोप(नः)णः । प्रीतेर्विना-
<>शकश्चायं वार्द्धकोत्पादकस्त्रिधा इति ॥
<P>प्राणादीनां स्थानानि । “शिरसो नासिकाग्रान्तमुदान-
<>स्थानमुच्यते । नाभेः पादतलं यावदपानस्य प्रकीर्त्तितम् ॥
<>शरीरव्यापको व्यानः प्राणः सकलनायकः । उद्गारे नाग
<>इत्युक्तः कूर्म्मश्चोन्मीलने स्थितः ॥ कृकरः क्षुधिते चैव देवदत्तो
<>विजृम्भिते । धनञ्जयस्थितो मेढ्रे मृतस्यापि न मञ्चति ॥
<>भूतावाप्तिस्ततस्तस्याजायतेन्द्रियगोचरात् ॥ उत्साहो-
<>च्छ्वासनिःश्वासचेष्टा धातुगतिः समा । समो मोक्षे
<>गतिमतां वायोः कर्म्माविकारजम्” इति सुखबोधः ॥
<>प्राणादयश्च पञ्चसूक्ष्मभूतरजोगुणेभ्यः समस्तेभ्य उत्पद्यन्ते
<>इति वेदान्तिमतम् सकलेन्द्रियाणां व्यापार एव प्राणो न
<>पदार्थान्तरमिति सांख्यमतं विवरणं प्राणशब्दे दृश्यम् ।
<P>उदानादीनां कर्म्मविशेषा उक्ता यथा “उदानो नाम
<>यँस्तूर्द्ध्वमुपैति पवनोत्तमः । तेन भाषितगीतादिप्रवृत्ति-
<>कुपितस्तु सः ॥ ऊर्द्ध्वजत्रुगतान् रीगान् विदधाति
<>विशेषतः ॥ यो वायुः प्राणनामासौ सुखं गच्छति
<>देहघृक् ॥ सोऽन्नं प्रवेशयत्यन्तः प्राणांश्चाप्यवलम्बते ।
<>प्रायशः कुरुते दुष्टो हिक्काश्वासादिकान् गदान् ॥
<>आमपक्काशयचरः समानो वह्निसंगतः । सोऽन्नं पचति
<>तज्जांश्च विशेषान् विविनक्ति हि ॥ स दुष्टो वह्नि-
<>मान्द्यातिसारगुल्मान् करोति हि । पक्वाशयालयोऽपानः
<>काले कर्षति चाप्ययम् ॥ समीरणः शकृन्मूत्रशुक्रगर्भार्त्तवा-
<>न्यधः । क्रुद्धस्तु कुरुते रोगान् घोरान् वस्तिगुदाश्रयान् ॥
<>शुक्रदोषप्रमेहांश्च व्यानापानप्रकोपजान् । कृत्स्नदेहचरो
<>व्यानो रससंव्यूहनो यतः ॥ स्वेदासृक्स्रावणञ्चापि पञ्चधा
<>चेष्टयत्यपि । गत्यपक्षेपणोत्क्षेपनिमेषोन्मेषणादिकाः ॥
<>प्रायः सर्व्वाः क्रियास्तस्मिन् प्रतिबद्धाः शरीरिणाम् ।
<>प्रस्यन्दनं चोद्वहनं पूरणञ्च विरेचनम् ॥ धारणञ्चेति
<>पञ्चैताश्चेष्टाः प्रोक्ता नभस्वतः । क्रुद्धः स कुरुते रोगान्
<>प्रायशः सर्वदेहगान् ॥ युगपत् कुपिता एते देहं
<>भिन्द्युरसंशयम् इति च वैद्यके उक्तम् ।
<P>तत्र देहस्थस्य वायोर्विकारहेतुलक्षणादिकमुक्तं वैद्यके
<>“व्यायामादपतर्पणात् प्रपतनाद्भङ्गात् क्षयाज्जागरात्
<>वेगानाञ्च विधारणादतिशुचः शैत्यादतित्रासतः । रूक्षक्षा
<>रकषायतिक्तककुकैरोभिः प्रकोपं व्रजेत् वायुर्वारिधरागमे
<>परिणते चान्नेऽपराह्णेऽपि च” ॥ विकृतवायुलक्षणम् ।
[Page0168-a+ 38]
<>“आध्मानस्तम्भरौक्ष्यस्फुटनविमथनक्षोभकम्पप्रतोदाः कण्ठ-
<>ध्वंसावसादौ श्रमकविलपनं श्रंसशूलप्रभेदाः । पारुष्यं
<>कर्णनादो विषमपरिणतिभ्रंसदृष्टिप्रमोहा विस्पन्दोद्घट्ट-
<>नादिग्लपनमनशनं ताडनं पीडनञ्च ॥ नामोन्नामौ
<>विषादो भ्रमपरिषदनं जृम्भणं रोमहर्षो विक्षेपाक्षेपशोष-
<>ग्रहणशुषिरता छेदनं वेष्टनञ्च । वर्णः श्यावोऽरुणो
<>वा तृडपि च महती स्वापविश्लेषसङ्गा विद्यात्
<>कर्म्माण्यमूनि प्रकुपितपवने स्यात् कषायो रसश्च” ॥ किञ्च
<>“वदनविरसता स्याद्वर्चसः कर्कशत्वं भवति वपुषि कार्श्यं
<>रात्रिनिद्रानिवृत्तिः । त्वचि च परुषता स्यात् स्याच्च
<>वैषम्यमग्नेरिति पवनविकारे लक्षणं प्रोक्तमेतत्” ॥ तत्-
<>प्रशमनकारणम् यथा । “रूक्षः शीतो लघुः सूक्ष्मश्चलो-
<>ऽथ विशदः खरः । विपरीतगुणैर्द्रव्यैर्मारुतः संप्र-
<>शाम्यति” ॥ “स्निग्धोष्णस्थिरवृष्यबल्यलवणस्वाद्वम्लतैला-
<>तपस्नानाभ्यञ्जनवस्तिमांसमदिरासंवाहनोन्मर्द्दनैः । स्निग्ध-
<>स्वेदनिरूहणोपशमनः स्नेहोपनाहादिकं पानाहार-
<>विहारभेषजमिदं वातं प्रशान्तं नयेत्” ॥ ऋतुभेदेन
<>विहारादिना च तस्य प्रकोपप्रचयप्रशमाद्युक्तं यथा “ग्रीष्मे
<>सञ्चीयते वायुः प्रावृट्काले प्रकुप्यति । प्रायेणोपशमं
<>याति स्वयमेव सभीरणः ॥ शरत्काले वसन्ते च पित्तं
<>प्रावृडृतौ कफः । चयकोपशमान्दोषान् विहाराहार
<>सेवनैः ॥ समानैर्यान्त्यकालेऽपि विपरीतैर्विपर्य्ययः” इति ॥
<>नरपतिजयचर्य्योक्तमनिलचक्रन्तु चक्रशब्दे वक्ष्यते । अना-
<>हतचक्रस्थवायुमण्डंलविवरणं तन्त्रोक्तं षट्चक्रशब्दे
<>दृश्यम् । तद्देवताके स्वातिनक्षत्रे, अष्टवसुमध्ये पञ्चमे वसौ
<>च । “यरोध्रुवः सोमनामा तथापोऽप्यनिलो नलः ।
<>प्रत्यूषश्च प्रभासश्च वसवोऽष्टौ प्रकीर्त्तिता” इति विष्णुधर्म्मो०
<>पुरा० । विष्णौ, तस्य प्राणात्मना सर्वदेहधारणात् तथात्वम्
<>“अहः संवर्त्तको वह्निरनिलो धरणीधर” इति विष्णु०
<>स० । शरीरस्थे धातुभेदे च । तस्य विवरणमुक्तप्रायम् ।
<>“पित्तं पङ्गुः कफः पङ्गुः पङ्गवो मलधातवः । वायुना
<>यत्र नीयन्ते तत्र वर्षन्ति मेघवत् ॥ वायुरायुर्बलं वायु-
<>र्वायुर्धाता शरीरिणाम् । वायुर्विश्वमिदं सर्वं प्रभुर्व्वायुः
<>प्रकीर्त्तितः ॥ वाह्यमण्डलचक्रेषु यथा राजा प्रशस्यते ।
<>तथा शरीरमध्येऽपि वायुरेकः परो विभुरिति” वैद्यकम् ॥
<>दोषधातुमलादीनां नेता शीघ्रः समीरणः ॥ रजोगुणभयः
<>सूक्ष्मो रूक्षशीतो लघुश्चलः ॥ उत्साहोच्छासनिःश्वासचेष्टा-
<>वेगप्रवर्त्तनैः । सम्यग्गत्या च धातूनामिन्द्रियाणाञ्च पाटवैः ॥
[Page0168-b+ 38]
<>अनुगृह्णात्यविकृतो हृदयेन्दियचित्तधृक् । स्वरो मृदुर्योग-
<>वाही संयोगादुभयार्थकृत् । दाहहृत्तेजसा युक्तः शीतकृत्
<>सोमसंश्रयात् ॥ विभागकरणाद्वायुः प्रधानं दोषसंग्रहैः ।
<>पक्काशयकटीसक्थिश्रोत्रास्थिस्पर्शनेन्द्रियम् ॥ स्थानं वातस्य
<>तत्रापि पक्वाधानं विशेषतः” इति ।
<LEND>
