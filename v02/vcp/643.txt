<L>643<pc>0085,a<k1>अचेष्ट<k2>अचेष्ट
अचेष्ट¦ त्रि० नास्ति चेष्टा यस्य । चेष्टारहिते । चेष्टा च “आत्म-
<>जन्या भवेदिच्छा--इच्छा जन्या भवेत् कृतिः । कृतिजन्या भवे-
<>च्चेष्टा चेष्टाजन्या भवेत्क्रिया” इत्युक्तेः यत्नसाध्या क्रिया-
<>जनकव्यापाररूपा । चेतनाधिष्ठितदेहेष्वेव कर्म्मविशेषः न
<>तदनधिष्ठिते तथा च यस्मिन् देहे आत्मनो यत्नो भवति
<>तद्देहावच्छेदेनैव चेष्टा जायते नान्यस्मिन् सा च उद्यम-
<>रूपैव । मनोवायुभिन्नद्रव्यस्य न स्वतःक्रिया सम्भवति
<>किन्तु गुरुद्रव्याद्याघातनोदनादिनैव क्रिया भवति
<>नान्यथा । तथा च हस्तादिचालनदर्शनात् तत्कारणी-
<>भूतनोदनादिकमनुमीयते तच्च नोदनम् आत्मकर्तृकमेव
<>अन्यस्यानुपलब्धेः । अधिकं चेष्टाशब्दे वक्ष्यते ।
<LEND>
