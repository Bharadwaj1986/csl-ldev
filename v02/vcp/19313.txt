<L>19313<pc>2890,b<k1>चन्द्रभाग<k2>चन्द्रभाग
चन्द्रभाग¦ पु० चन्द्रस्य भागोऽत्र । १ पर्व्वतभेदे तत्र जातायां
२ नद्यां स्त्री । तयोः कथा कालि० पु० २० । २२ अ० यथा
“ऋषय ऊचुः । “चन्द्रभागा कथं सिन्धुस्त-
त्रोत्पन्ना महागिरौ । कीदृक्सरस्तद्विप्रेन्द्र! वृह-
ल्लोहितसंज्ञकम् । कथं स पर्व्वतश्रेष्ठश्चन्द्रभागा-
ह्रयोऽभवत् । चन्द्रभागाह्वया कस्वान्नदी जाता
वृषोदका । एतन्नः श्रोष्यमाणानां जायते कौतुकं
महत् । माहात्म्यं चन्द्रभागायाः कासारस्य गिरे-
स्तदा । मार्कण्डेय उवाच । श्रूयतां चन्द्रभागाया
उत्पत्तिर्द्विज सत्तमाः! । युष्माभिश्चन्द्रभागस्य महात्म्य
नाम कारणम् । हिमवद्गिरिसंसक्तशतयोजनवि-
स्तृतः । योजनत्रिंशतोच्छ्रायः कुन्देन्दुधवलोगिरिः ।
तस्मिन् गिरौ पुरा वेधाश्चन्द्रं शुद्धं सुधानिधिम् ।
विभज्य कल्पयामास देवार्थं स पितामहः ।
पित्रथञ्च तथा तस्य तिथिवृद्धिक्षयात्मकम् । कल्पयामास
जगतां हिताय कमलासनः । विभक्तश्चन्द्रमा यस्मात्
तस्मित् पर्व्वतसत्तमे । अतो देवाश्चन्द्रभागं नाम्ना-
चक्रुः पुरा गिरिम्” कालि० पु० २० । २२ अ० ।
“मार्कण्डेय उवाच । “यत्र देवसमा भूता सानौ तस्य
महागिरेः । तत्र जाता देवनदी सीताख्या वचनाद्विधेः ।
स्नाप्रयित्वा यदा चन्द्रं सौतातोयैर्मनोहरैः । चन्द्रं
[Page2891-a+ 38]
घपुर्व्रह्मवाक्यात् सर्व्वे ते त्रिदिवौकसः । तदा सीता-
जलं चन्द्रस्नानयोगाच्च सामृतम् । भूत्वा निपतितं
तस्मिन् वृहल्लोहितसंज्ञके । तद्विवृद्धं तदा तोयम्
तस्मिन् सरसि निर्मलम् । तद्ददर्श स्वयं ब्रह्मा विवृद्धं
साधु तज्जलम् । तद्दर्शनाज्जलात्तस्मादुत्थिता कन्यको-
त्तमा । चन्द्रभागेति तन्नाम विधिश्चक्रे स्वयं ततः ।
भार्य्यार्थे सागरस्तान्तु जग्राह ब्रह्मसम्मते । तत्रैवा-
धिष्ठितं तोयं गदाग्रेण निशापतिः । निर्भिद्य पश्चिमे
पार्श्वे गिरिं तत्तु प्रवाहते । तत्सामृतजलं भित्त्वा
वृहल्लोहितसंज्ञकम् । कासारं सागरं जात चन्द्र-
भागा नदी तु सा । सागरोऽपि तदा भार्य्यां चन्द्र-
भागां महानदीम् । तेन तोयप्रवाहेण निनाय भवनं
स्वकम् । एवं तस्मिन् समुत्पन्ना चन्द्रभागाह्वया नदी ।
चन्द्रभागे महाशैले गुणैर्गङ्गासमा सदा” ।
<LEND>
