<L>43577<pc>5112,b<k1>शिवरात्रि<k2>शिवरात्रि
शिवरात्रि¦ स्त्री शिवप्रिया तदुपासनार्था रात्रिः । माघातः
<>परस्यां कृष्णचतुर्दश्याम् । तद्रात्रौ हि शिव पूजनव्रता-
<>दिकं क्रियते इति तस्या रात्रेस्तत्प्रियत्वम् । २ तद्दिव-
<>सकर्त्तव्येव्रते च । तद्विधानकालादि ति० त० उक्तं यथा
<>कालमाधवीये स्कान्दे नागरखण्डम् “माघमासस्य
<>शेषे या प्रथमे फालगुनस्य च । कृष्णा चतुर्दशी
<>सा तु शिवरात्रिः प्रकीर्त्तिता” । अत्रैकस्यास्तिथे-
<>मांघीयत्वफाल्गुनीयत्वे मुख्यगौणवृत्तिभ्याम् अविरुद्धे ।
<>ततस्तु माघ्यनन्तरा चतुर्दशी शिवरात्रिः । अस्यामुप-
<>वासः प्रधानम् “न स्नानेन न वस्त्रेण न धूपन
<>न चार्चया । तुष्यामि न तथा पुष्पैर्यथा तत्रोपवासतः
<>इति शङ्करोक्तेः । स्कान्दे “ततो रात्रौ प्रकत्तंव्यं
<>शिवप्रोणनतत्परैः । प्रहरे प्रहरे स्नानं पूजा चैव
<>विशेषतः” । अत्र वीप्सया प्रहरचतुष्टयसाध्यं प्रती-
<>यते । नरसिंहाचार्य्यधृतेश्वरसहितायाम् “शैवो वा
<>वैष्णवो वापि यो वा स्यादन्यपूजकः । सर्वं पूजाफलं
<>हन्ति शिवरात्रिबहिर्मुखः” । संवत्सरपदीपे “दु-
<>ग्धेन प्रथमे स्नानं दघ्ना चैव द्वितीयके । तृतीये च
<>तथाज्येन चतुर्थे मधुना तथा” । ईशानसंहितायाम्
<>“माघे कृष्णचतुर्दश्यां रविवारो यदा भवेत् । भौमो
<>वापि भवेद् देवि! कर्त्तव्यं व्रतमुत्तमम् । शिवयोगस्य
<>योगेन तद्भवेदुत्तमोत्तमम् । शिवरात्रिव्रतं नाम सर्वषाप-
<>प्रणाशनम् । आ चाण्डालात् मनुष्याणां भुक्तिमुक्तिप्रदाय-
<>कम । नागरखण्डे “उपवासप्रभावेण बलादपि च
<>जागरात् । शिवरात्रेस्तथा तस्य लिङ्गस्यापि प्रपूजया ।
<>अक्षयान् लभते लोकान् शिवसायुज्यमाप्नुयात्” । पाद्मे
<>“वर्ष वर्षे महादेवि! नरी नारी पततिव्रता । शिव-
<>रात्रौ महादेवं काम भक्त्या प्रपूजयेत्” । ईशानसंहि-
<>तायाम् “एवमेव व्रतं कुर्य्यात् प्रतिसंवत्सरं व्रती ।
<>द्वादशाव्दिकमेतद्धि चतुर्विंशाव्दिकं तथा सर्वान्
<>कामानवाप्नाति प्रेत्य चेह च मानवः” । हेमा-
<>द्रिधृता स्मृतिः “प्रदोषव्यापिनी ग्राह्या शिवरात्रिचतु-
<>र्दर्शी । प्रदोषमाह वत्सः “प्रदोषोऽधग्रयादूर्द्ध्वं वदि-
[Page5113-a+ 38]
<>काद्वयसिष्यते” । ऊर्द्ध्वमनन्तरम् । वायुपुराणे “त्रयोद-
<>श्यस्तगे सूर्य्ये चतसृष्वपि नाडषु । भूतावद्धा तु या
<>तत्र शिवरात्रिव्रतञ्चरेत्--” । ईशानसंहितायाम् “माघे
<>कृष्णचतुर्दश्यामादिदेवो महानिशि । शिवलिङ्गतयोद्भूतः
<>कोटिसूर्य्यसमप्रभ । तत्कालव्यापिनी ग्राह्या शिवरात्रि
<>प्रते तिथिः अर्द्धरात्रादधश्चोर्द्ध्वं युक्ता यत्र चतुर्दशी ।
<>व्याप्ता सा दृश्यते यस्यां तस्यां कुर्य्यात् व्रतं नरः” । अत्र
<>“महानिशा द्वे घटिके रात्रेर्मध्यमयामयोः” इति
<>देवलोक्ता महानिशा ग्राह्या । घटिका एकदण्डः । एवञ्च
<>यद्दिने प्रदोषनिशीथोभयव्यापिनी चतुर्दशी तद्दिने व्रतम्
<>उभयव्याप्त्यनुराधात् । कालमाधवीयोऽप्येवम् । एतेन
<>परदिने उभयव्यापित्वेऽपि पूर्वदिवसीयरात्रिद्वितीय
<>यामप्रभृतिचतुर्दशीसत्त्व बहुप्रहरव्यापित्वेन पूर्वदिन
<>एव व्रतभिति निरस्तम् यदा तु पूर्वद्युर्निशीथमात्र
<>व्याप्तिः परेद्युः गदाषमात्रव्याप्तिस्तदा पूर्वेद्युर्व्रतं प्रधानः
<>कालव्याप्त्यनुरोधात् । “पूर्वेद्युरपरेद्युर्वा महानिशि च-
<>तुर्दशी । व्याप्ता सा दृश्यते यस्यां तस्यां कुर्य्यात् व्रत
<>नरः” इतीशानसंहितावचनाच्च । एतद्विषय एव
<>भविष्यपु० “अर्द्धरात्रात् पुरस्तात्तु जयायोगा भवेद्
<>यदि । पूर्वविद्धैव कर्त्तव्या शिरात्रिः शिवप्रियैः” । विष्णु
<>धर्मोत्तरे “जयन्ती शिवरात्रिश्च कार्य्य भद्रजयान्विते ।-
<>कृत्वोपवासं तिथ्यन्ते तदा कुर्य्याच्च पारणम्” । तिथ्यन्ते-
<>पारण जयन्तीमात्रपरं तत्र चतुर्दश्यामेव तत् “व्रह्मा
<>ण्डोदरमध्ये तु यानि तीर्थानि सन्ति वै । पूजितानि-
<>भवन्तीह भूतायां पारणे कृते” इति स्कान्दात् । “दिन
<>मानप्रमाणेन या तु रात्रौ चतुर्दशी । शिवरात्रिस्तु
<>सा ज्ञेया चतुर्दश्यान्तु पारणम्” इति गौतमीयाच्च ।
<>यदा त पूर्वदिने न निशीथव्याप्तिः परदिने प्रदोषमात्र
<>व्यापिनी तदा परा ग्राह्या प्रदोषव्यापिनीति प्रागुक्तत्वात्
<>तिथेस्त्रिसन्ध्यव्यापित्वाच्च । एतद्विषय एव लिङ्गपुरा-
<>णम् “शिवरात्रिव्रते भूतां कामविद्धां विर्जयेत् । एके
<>नैवोपवासेन ब्रह्महत्यां व्यापोहति” । अत्रामावस्याया-
<>मेव पारणम् “शिवाऽघारा तथा पेता सावित्री च च-
<>तुर्दशी । कुहूयुक्तैव कर्त्तव्या कुह्वामेव हि पारणम्” ।
<>इति वचनात् । तदयं संक्षेपः । यद्दिने प्रदोषनिथीथो-
<>भयव्यापिनी चतुर्दशी तद्दिने व्रतम् । यदा तु पूर्वेद्युर्नि-
<>शीथव्यापिनी परेद्युः प्रदोषमात्रव्यापिनी तदा पूर्वेद्यु-
<>र्वतम् । यदा तु न पूर्वेद्युर्निशोघव्याप्तिः परदिने प्र-
[Page5113-b+ 38]
<>दोषव्यापिनी तदा परदिने । पारणन्तु परदिमे चतु-
<>र्दशीलाभे चतुर्दश्यां, तदलाभे अमावास्यायाम्” ति० त० रघु०
<LEND>
