<L>2244<pc>0200,a<k1>अन्तराय<k2>अन्तराय
अन्तराय¦ त्रि० अन्तरं व्यवधानमयते अय--अच् । व्यव-
धानकारके । “अस्य ते वाणपातपथवर्त्तिनः कृष्णसार-
स्यान्तरायौ तपस्विनौ संवृत्तौ” शकु० । विघ्ने च
“त्वमन्तरायो भवसि च्युतो विधिरिति” रघुः । “वैरी
न चेद् वेपथुरन्तराय” इति सा० द० “समाध्यन्तरा
याश्च लयादयः वेदान्तसारे दर्शिताः यथा ।
“अस्याङ्गिनोनिर्विकल्पकस्य लयविक्षेपकषायरसास्वाद-
लक्षणाश्चत्वारोविघ्नाः सम्भवन्ति । लयस्तावदखण्डवस्त्वन-
वलम्बनेन चित्तवृत्तेर्निद्रा । अखण्डवस्त्वनवलम्बनेन
चित्तवृत्तेरन्यावलम्बनं विक्षेपः । लयविक्षेपणाभावेऽपि
चित्तवृत्ते रागादिवासनया स्तब्धीमावादखण्डवस्त्वनवलम्बनं
कषायः । अखण्डवस्त्वनवलम्बनेनापि चित्तवृत्तेः सवि-
कल्पानन्दास्वादनं रसासास्वादः, समाध्यारम्भसमये सवि-
कल्पानन्दास्वादनं वा । अनेन विघ्नचतुष्टयेन रहितं
चित्तं निर्व्वातदीपवदचलं सदखण्डचैतन्यमात्रमवतिष्ठते
यदा, तदा निर्व्विकल्पकसमाधिरित्युच्यते । तदुक्तम् । “लये
संबोवयेत् चित्तं विक्षिप्तं शमयेत्पुनः । सकषायं विजा-
नीयात् शमप्राप्तं न चालयेत् । नास्वादयेद्रसं तत्र निःसङ्गः
प्रज्ञया भवेत्” इति । योगशास्त्रोक्ताः प्रधानपुरुषसाक्षात्-
कारात् प्राम्भवाः प्रातिभादयः सिद्धयः विवेकसाक्षात्कार-
स्योपसर्गापरपर्य्याया अन्तरायाः यथोक्तं पातञ्जलसूत्रे “ततः
प्रातिभश्रावणवेदनादर्शास्वादवार्त्ता जायन्ते” इत्यनेन
प्रातिभादिसिद्धीरुक्त्वा “ते समाधावुपसर्गा व्युत्थाने सिद्धय
इति” अयमर्थः । योगजशुक्लधर्म्मानुगृहीतेन मनोमात्रेण
सर्वगोचरज्ञानं प्रातिभसिद्धिः । दिव्यानां शब्दस्पर्शरूप-
रसगन्धानां ग्रहणे योगजधर्म्मानुगृहीतानि श्रवणादीनि
यथाक्रमं समर्थानि यदा भवन्ति तदा श्रावणवेदनादर्शास्वाद-
वार्त्ताख्याः सिद्धयः । तथा च दिव्यशब्दग्रहणे यदा
योगिनः श्रवणं समर्थं भवति तदा श्रावणमिति संज्ञा
एवं दिव्यस्पर्शग्रहणसमर्था त्वक् वेदनासंज्ञा, दिव्यरूपग्रहणे
समर्थं नेत्रं दर्शसंज्ञम् । दिव्यरसास्वादे समर्था रसना
[Page0200-b+ 38]
आस्वादसंज्ञा, दिव्यगन्धग्रहणे समर्थं घ्राणं वार्त्तासंज्ञा ।
ते प्रातिभादयः निःश्रेयसफले समाधौ तस्य योगिनः
व्युत्थानसमये योगविरामकाले जायमानाः उपसर्गा
भवन्ति । अतो मोक्षार्थी तानुपेक्षेतेति उपदेशप्रयोजनम्
नह्यात्मसाक्षात्कारं विना सिद्धिकोट्यापि कृतकृत्यता
भवतीति ।
<LEND>
