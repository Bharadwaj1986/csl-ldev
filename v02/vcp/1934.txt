<L>1934<pc>0177,a<k1>अनुपातक<k2>अनुपातक
अनुपातक¦ न० अनुपातयति नरकं गमयति पत--णिच्-
<>ण्वुल् पातकं ब्रह्महत्यादि तत्सदृशम् प्रा० स० । ब्रह्म-
<>हत्यादिमहापातकसदृशे वेदनिन्दादिजन्ये पापविशेषे
<>तानि च पञ्चत्रिंशत्प्रकारहेतूद्भवत्वेन तावत्संख्या-
<>तानि अनुरत्र सादृश्ये तेन पतनहेतुमहापातकतुल्यत्वा-
<>दस्य अनुपातकत्वमिति प्रा० वि० । तानि च विष्णुना
<>दर्शितानि यथा “यागस्थस्य क्षत्त्रियस्य वैश्यस्य च,
[Page0177-b+ 38]
<>रजस्वलायाश्चार्न्तर्व्वत्न्याश्चात्रिगोत्रायाश्चाविज्ञातस्य गर्भस्य
<>शरणागतस्य च घातनं ब्रह्महत्यसमानीति, कौटसाक्ष्यं
<>सुहृद्बध एतौ सुरापानसमौ । ब्राह्मणस्य भूम्यपहरणं
<>निक्षेपापहरणं सुवर्णस्तेयसमम् । पितृव्यमातामहमातुल-
<>श्वशुरनृपपत्न्यभिगमनं गुरुदारगमनसमम् । पितृष्वसृ-
<>मातृष्वसृस्वसृगमनञ्च श्रोत्रियर्त्विगुपाध्यायमित्रपत्न्यभि-
<>गमनञ्च स्वसुः सख्याः सगोत्राया उत्तमवर्णायाः कुमार्य्या
<>अन्त्यजाया रजस्वलायाः शरणागतायाः प्रव्रजिताया
<>निक्षिप्तायाश्च ॥ अनुपातकिनस्त्वेते महापातकिनो यथा
<>अश्वमेधेन शुद्ध्यन्ति तीर्थानुसर्णेन वा इति” ॥ नरकाण्यभि-
<>धाय “एतेष्वकृतप्रायश्चित्ता अतिपातकिनः पर्थायेण कल्पं
<>पच्यन्ते, मन्वन्तरं तु महापातकिनः, अनुपातकिनश्च, उप-
<>पातकिनश्चतुर्युगमिति विष्णु० स० । तथा च महापातक
<>सदृशान्येतानि पातकानि । अन्यान्यपि मनुना संक्षिप्य
<>दर्शितानि यथा “अनृतञ्च समुत्कर्षे राजगामि च पैशु-
<>नम् । गुरोश्चालीकनिर्ब्बन्धः समानि ब्रह्महत्यया ॥
<>ब्रह्मोज्झता वेदनिन्दा कौटसाक्ष्यं सुहृद्बधः । गर्हिता-
<>नाद्ययोर्जग्धिः सुरापानसमानि षट् ॥ निक्षेपस्यापहरणं
<>नराश्वरजतस्य च । भूमिवज्रमणीनाञ्च रुक्मस्तेयसमं
<>स्मृतम् ॥ रेतःसेकः खयोनीषु कुमारीष्वन्त्यजासु च ।
<>सख्युः पुत्रस्य च स्त्रीषु गुरुतल्पसमं विदुरिति” ॥
<LEND>
