<L>1372<pc>0136,b<k1>अधोक्षज<k2>अधोऽक्षज
अधोऽक्षज¦ पु० अक्षात् इन्द्रियात् जायते जन--ड ५ त० ।
अक्षजं प्रत्यक्षज्ञानम् अधरं ग्राहकत्वाभावाद्धीनं यस्य
अधर--प्रथमार्थे असि अधादेशश्च । इन्द्रियायोग्ये, “अधो
न क्षींयते जातु यस्मात्तस्मादधोऽक्षज” इत्युक्तलक्षणे, वा
विष्णौ । “व्याप्ती वायुरधोऽक्षज” इति विष्णुसह० ।
“द्यौरक्षं पृथिवी चाधस्तयोर्यस्मादजायत । मध्ये वैराज-
रूपेण ततोऽधोक्षजइष्यते” इति भाष्ये तथा च अण्ड-
कपालद्वयमध्ये विराड्रूपेण जातत्वादस्य तथात्वम् ।
अधोभूते स्वस्वविषयेभ्यो निवर्त्तनेन प्रत्यक्प्रवांहिते अक्षगणे
जायते प्रकाशते इति अधोक्षज इति वा । तत्रैवार्थे ।
<LEND>
