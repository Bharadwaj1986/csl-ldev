<L>28510<pc>4041,a<k1>नामलिङ्ग<k2>नामलिङ्ग
नामलिङ्ग¦ न० नाम च लिङ्गं च ते नाम्नो वा लिङ्गम् ।
१ शब्दलिङ्गयोः २ शब्दभेदस्य लिङ्गभेदे च “नामलिङ्गानु-
शासनम्” अमरः । लिङ्गञ्च शब्दश० प्र० निरूपितं यथा
“स्त्रीलिङ्गमपि पुंलिङ्गं क्लीवलिङ्गमिति त्रिधा ।
शब्दसंस्कारसिद्ध्यर्थं भाषया नाम भिद्यते” स्त्रीलिङ्गं
पुंलिङ्गं नपुंसकलिङ्गमित्यपि त्रिधा नाम भिद्यते
तत्र स्त्रीलिङ्गत्वादिकं न स्त्रीत्वादिवाचकत्वं तटः तटी
तटमित्यादौ प्रकृत्यर्थस्य तटादेः स्त्रीत्वाद्यवगतावयोग्य-
तापत्तेः । परन्तु स्त्रीलिङ्गत्वादिना परिभाषितत्वमात्रं
परिभाषायाः प्रयोजनञ्चेह पदसंस्कारः सोऽपि तट
इत्यादौ पुंस्त्वेन सुबादिसद्भावः । तटीत्यादौ स्त्रीत्वेन
ङीबादिप्रत्ययः तटमित्यादौ क्लीवत्वेन सुबादेर्लुगादि-
रिति दुन्दुभी सुवर्ण इत्यादौ तु शब्दसंस्कारस्यैव फल-
मर्षविशेषस्य लाभो न ह्ययं दुन्दुभिरिदं सुवर्णमित्या-
दितोऽक्षस्याशीतिरत्तिकापरिमितस्वर्णादेश्चावगमः । यत्र
त्र सम्पदादिशब्दे स्त्रीलिङ्गत्वादिषयुक्तो नास्ति संस्कारस्य
विशेषस्तत्राप्यभेदेन तत्साकाङ्क्षे शोभनादिपदे एवास्ति
विशेषणपदानां विशेष्यपदलिङ्गग्राहित्वस्य विना बाधकं
नियमात् । यत्तु तटादिकं द्रव्यमिव तद्वतं स्त्रीत्वादिकं
पदार्थान्तरमपि तटादिपदस्यार्थः प्रत्ययानान्तु तद्व्यञ्जक-
तामात्रमिति वैयाकरणैरुक्तं तन्न युक्तं तटादिपदेभ्य-
स्तटत्वादिनेव धर्मान्तरेण स्त्रीत्वादिना तटादेरननुभवेन
तादृशपदार्थान्तरे प्रमाणाभावात् न विप्रा वेदमुच्चरेदि-
त्यादौ च टाषादिना प्रत्ययेनैव स्वार्थस्य योन्यादिमत्त्व-
लक्षणस्त्रीत्वस्य प्रकृत्यर्थेऽनुभावनात् न प्राणि प्राप्तुया-
द्दायं न विप्रोऽध्ययनं त्यजेत्” इत्यादावपि लुप्तालुप्ताभ्यां
सुब्भ्यामेवोपस्थितं विलक्षणसंस्थानरूपं नपुंसकत्वं प्रा-
णिनि पुंस्त्रञ्च विप्रेऽनुभूयते” ।
<LEND>
