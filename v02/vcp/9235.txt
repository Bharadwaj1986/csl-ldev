<L>9235<pc>1176,a<k1>उद्देश्य<k2>उद्देश्य
उद्देश्य¦ त्रि० उद् + दिश--ण्यत् । १ अभिसन्धेये यमुद्दिग्य विधेय-
<>प्रवृत्तिस्तस्मिन् २ अनुवाद्ये । उद्देश्यविधेययभावस्थले
<>“अनुवाद्यमनूक्त्वैव न विधेयमुदीरयेत्” इति नियमात् उ-
<>द्देश्यवाचकस्य प्राक् प्रयोगः यथा पर्वतो वह्निमान् ।
<>वह्निः पर्त्तते इत्यादौ तु वह्नेरेवोद्देश्यत्वं पर्वतवृत्तित्वं
<>तत्र विधेयम् । अतएव “न्यक्कारोह्ययमेव मे यदरयः” इत्या-
<>दौ अयंपदस्य उददेश्यवाचितयादौ प्रयोगौचित्येन परतः
<>प्रयोगात् वाक्यगतविधेयाविमर्पदोष इति समर्थितमा-
<>लङ्कारिकैः । “वृद्धिरादैच् इति” पा० सूत्रेऽपि तथैव
<>भाष्यकृताङ्गीकृत्य मङ्गलार्थमेव तथाप्रयोग इत्युक्तम् यथा
<>“एतदेकमाचार्य्यस्य मङ्गलार्थं मृष्यताम् । माङ्गलिक
[Page1176-b+ 38]
<>आचार्य्योमहतः शास्त्रौघस्य मङ्गलार्थं वृद्धिशब्दमादितः
<>प्रयुङ्क्ते । सङ्गलादीनि च शास्त्राणि प्रथन्ते वीरपुरुष-
<>काणि भवन्त्यायुष्मत्पुरुषाणि च अध्येतारश्च वृद्धियुक्ता यथा
<>स्युरिति । सर्व्वत्रैव हि व्याकरणे पूर्व्वोच्चरितः संज्ञी
<>परोच्चारितः संज्ञेति “अदेङ् गुणः” इति यथेत्यन्तेन ।
<>उद्देश्यविधेयभावेनान्वयस्थले विवक्षया उभयलिङ्ग
<>वचनानुसारेण प्रयोगः यथा वेदाः प्रमाणं भवति
<>भवन्ति वा । “अमानि तत्तेन निजायशोयुगं द्विफालबद्धा-
<>श्चिकुराः शिरःस्थिताः” “मुखदृगोष्ठमरीपि मनोभुवा
<>तदुपमाः कुसुमान्यखिलाः शराः” इति नैषधे उयथैव
<>प्रयोगः । व्युत्पत्तिवादे तु गदाधरेण उद्देश्यवचनानु-
<>सारेणैव वचनादिप्रयोग इति महतायासेन व्यवस्थापितं
<>तच्च तत एवावसेयम् । “उद्देश्यप्रतिनिर्देश्यव्यतिरिक्त
<>विषयत्वात्” सा० द० । उद्देश्यमेव प्रतिनिद्देश्यम् प्राग्
<>विधेयस्योद्देश्यतया पुनर्निर्देशकर्म्म इत्यर्थः यथा “उदेति
<>सविता ताम्रस्ताम्र एवास्तमेति च” इत्युदाहृतौ प्राक्
<>विधेयस्य ताम्रस्य अस्ततागुणविधानार्थं पुनः प्रतिनिर्दे-
<>शात् कथितपदत्वं न दोषायेति तदाशयः । तदन्यत्रैव
<>तस्य दोष इति वोध्यम् ।
<>अनुवाद्यता च प्रमाणान्तरसिद्धस्थ किञ्चिद्धर्म्मविधानार्थम्
<>पुनरुपन्यास्यता यथा पर्व्वतोवह्निभान् इत्यादौ पर्वत-
<>रूपोद्देश्यस्य सिद्धत्वेऽपि वह्निमत्त्वरूगधर्मविधानार्थ-
<>मुपन्यासः । ततो भावे तल् । उद्देश्यता स्त्री त्व ।
<>उद्देश्यत्व न० । विषयताविशेषे सा च अनुमितौ
<>शाब्दबोधे च विशेष्यतारूपा प्रवृत्तौ तु स्वजनके-
<>च्छाविषयत्वरूपा “स्वर्गकामो यजेतेत्यादि” वाक्यजनि-
<>तेष्टसाधनताज्ञानतः स्वर्गफलोद्देशेनैव यागे प्रवृत्तेः
<>इति स्वर्गस्य तत्रोद्देश्यता एवमन्यत्राप्यूह्यम् । इच्छा-
<>विषयत्वे च “अवच्छेदावच्छेदन साध्यसिद्धेरुद्देश्यत्वे”
<>गदा० ।
<LEND>
