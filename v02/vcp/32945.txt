<L>32945<pc>4396,b<k1>पूरक<k2>पूरक
पूरक¦ त्रि० पूरयति पूरि--ण्वुल् । १ पूरणकर्त्तरि २ गुणके अङ्खे
च । ३ वीजपूरे राजनि० । ४ बहिर्वृत्तिकस्य प्राणस्य वायोः
नासयाकृष्य देहान्तःप्रवेशनरूपव्यापारभेदे । प्राणायाम-
शब्दे दृश्यम् । स्वाशौचकालमध्ये देये प्रेतस्यातिवाहिक-
देहनाशनेन प्रेतदेहपूरके ५ पिण्डे तत्कर्त्तव्यतादिशु० त० यथा
“अत्रेदं वीजं पूर्वक्रियाया आतिवाहिकदेहत्यागोत्तर
देहान्तरजननं, मध्यक्रियाया अपि प्रेतत्वपरिहारो०
त्तरं देहान्तरजननं ततश्चैकयैव तत्सिद्धौ पुनस्तत्
करणं वचनाभावेऽनर्थकम् । तथा च विष्णुधर्मोत्तरे
“तत्क्षणादेव गृह्णाति शरीरमातिवाहिकम् । उर्द्ध्वं
व्रजन्ति भूतानि त्रीण्यस्मात्तस्य विग्रहात्” । त्रीणि
भूतानि तेजोवाय्वाकाशानि पृथिवीजले तु अधो
गच्छतः । तत्क्षणात् मृत्युक्षणात् । तथा “आतिवाहिक
संज्ञोऽसौ देहो भवति भार्गव! । केवलं तन्मनुष्याणां
नान्येषां प्राणिनां क्वचित्” । तथा “प्रेतपिण्डैस्तथा दत्तै-
[Page4397-a+ 38]
र्देहमाप्नोति भार्गव! । भोगदेहमिति प्रोक्तं क्रमादेव न
संशयः । प्रेतपिण्डा न दोयन्ते यस्य तस्य विमोक्षणम् ।
माशानिकेभ्यो देवेभ्य आकल्पं नैव विद्यते । तत्रास्य
यातना घोराः शतवातातपोद्भवाः । ततः सपिण्डीकरणे
बान्धवैः स कृते नरः । पूर्णे संवत्सरे देहमतोऽन्यं
प्रतिपद्यते । ततः स नरके याति स्वर्गे वा स्वेन कर्मणा” ।
तथा च वायुपुराणम् “पूरकेण तु पिण्डेन देहो निष्पाद्यते
यतः । कृतस्य करणायोगात् पुनर्नावर्त्तयेत् क्रियाम्” ।
अत एवातिवाहिकदेहपरित्यागाय तत्कालीनकर्माऽ
समर्थपुत्रसत्त्वेऽप्यन्येन दाहादि क्रियते “पितृज
सपिण्डैस्तु समानसलिलैर्नरैः । संघान्तर्गतैर्वापि राजा वा
धनहारिणा । पूर्वाः क्रियास्तु कर्त्तव्याः पुत्राद्येरेव
चोत्तराः” शुद्धित० ।
तेन दाहादिपूरकपिण्डदानान्तमाद्यक्रिया तथा आति-
वाहिकदेहनिवृत्तिपूर्वकं प्रेतदेहप्राप्तिः आद्यश्राद्धादि
मपिण्डान्ता मध्यक्रिया तया प्रेतदेहवमुक्तिपूर्वकं मोग-
देहप्राप्तिः तदुत्तरवार्षिकादिश्राद्धादि उत्तरक्रिया तया
र्भागमात्रमिति भेदः । पूरकपिण्डदानकालादिश्च
शुद्धित० निर्णीतो यथा
“प्रथमेऽहनि यो दद्यात् प्रेतायान्नं समाहितः । यत्नान्न
वसु चान्येषु स एव प्रददात्यपि । मृण्मयं भाण्डमादाय
नवं स्नातः सुसंयतः । लगुडं सर्वदोषघ्नं गृहीत्वा
तोयमानयेत् । ततश्चोत्तरपूर्वस्यामग्निम् प्रज्ज्वालये-
द्दिशि । तण्डुलप्रसृतिं तत्र प्रक्षाल्याद्भिः पचेत् स्वयम् ।
सपवित्रैस्तिलौर्मश्रां केशकीटविवर्जिताम् । द्वारोपान्ते
ततः क्षिप्ता शुद्वां वा गौरमृत्तिकात् । तत्पृष्ठे प्रस्तरे-
दर्भान् याम्याग्रान् देशसम्भवान् । ततोऽवनेजनं
दद्यात् संस्मरन् गोत्रनामनी । तिलसर्पिर्मधुक्षीरैः सञ्चितं
तप्तमेव हि । दद्यात् प्रेताय पिण्डन्तु दक्षिणाभिमुख
स्थितः । फलमूलगुडक्षीरतिलमिश्रन्तु कुत्रचित् ।
अर्व्यैः पुष्पेस्तथा धूपैर्दीपैस्तोयैः सुशीतलैः । ऊर्णातन्तु-
मयैः शुद्धैर्वासोभिः पिण्डमर्चयेत् । प्रयाति यावदाकाशं
पिण्डाद्बाष्पमयी शिखा । तावत्तत्सम्मुखस्तिष्ठेत् सर्वं
तीये ततः क्षिपेत् । दिवसे दिवसे देयः पिण्ड एवं
क्रमेण तु । सद्यःशौचेऽपि दातव्याः सर्वेऽपि युगप-
त्तथा । त्र्यहाशोचे प्रदातव्याः प्रथमे त्वेक एव हि ।
द्वितीयेऽहनि चत्वारस्तृतीये पञ्च चैव हि” । दैवात्
अग्निदात्रा पूरकपिण्डस्यादाने आद्यश्राद्धाधिछारिणा
[Page4397-b+ 38]
अन्तिमदिने आद्यश्राद्धदिने वा तत् करणीयमिति
व्यवस्था शुद्धित० स्थिता ।
<LEND>
