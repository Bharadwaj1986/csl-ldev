<L>419<pc>0067,a<k1>अग्राह्य<k2>अग्राह्य
अग्राह्य¦ त्रि० ग्रह--ण्यत्--न० त० । ग्रहणायोग्ये शिवनिर्म्मा-
ल्यादौ प्रतिग्रहायोग्ये तिलाश्वादौ च । “अग्राह्यं
शिवनिर्म्माल्यं पत्रं पुष्पं फलं जलमिति” पुरा० । “ब्राह्मणः
प्रतिगृह्णीयाद्वृत्त्यर्थं साधुतस्तथा । अव्यश्वमपि मातङ्ग-
तिललौहांश्च वर्ज्जयेत् । कृष्णाजिनहयग्राही न भूयः
पुरुषोभवेत् । शय्यालङ्कारवस्त्रादि प्रतिगृह्य मृतस्य
च । नरकान्न निवर्त्तन्ते धेनुं तिलमयीं तथा” । तथा
“ब्रह्महत्या सुरापानमपि स्तेयं तरिष्यति । आतुराद्-
यद्गृहीतन्तु तत् कथं? वै तरिष्यति” । “एतदादिद्रव्या-
दानं ग्रहीतुर्दोषजनकम्” इति रघु० । “अयाचिताहृतं
ग्राह्यमपि दुष्कृतकर्मणः । अन्यत्र कुलटाषण्डपतितेभ्यो
द्विषस्तथेति” मनुः । तेन कुलटादिद्रव्यम् अग्राह्यम् ।
शौचादौ कर्म्मणि अनुपादेयमृत्तिकायाम् स्त्री । “अन्तर्जले
देवगृहे वल्मीके मूषिकस्थले । कृतशौचावशिष्टे च
अग्राह्याः पञ्च मृत्तिका” इति स्मृतिः । अविचारणीये
त्रि० “अग्राह्यस्त्वनिवेदित” इति स्मृतिः । आवेदन-
कालेऽनिवेदितः पश्चात् निवेदितोऽपि व्यवहारे न विचार-
णीयः इति तदर्थः ।
<LEND>
