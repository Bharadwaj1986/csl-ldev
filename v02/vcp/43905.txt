<L>43905<pc>5135,a<k1>शूल<k2>शूल
शूल¦ पु० न० शूल--क । १ रोगभेदे २ त्रिशूले च अमरः । ३ व्य-
थायां ४ मृत्यौ ५ सुतीक्ष्णे अयःफाले धरणिः । ६ चिह्ने
मेदि० । ७ मुनिभेदे विष्कम्भादिषु ८ नवमे योगे च पु० ।
९ विक्रेतव्ये “अट्टशूला जनपदाः शिवशूलाश्चतुष्पथाः ।
केशशूलाः स्त्रियो राजन्! भविष्यन् युगक्षये” भा० व०
[Page5135-b+ 38]
१८८ अ० । अट्टशब्दे ९५ पृ० दृश्यम् । शूलरोगभेद नि-
दानादिकं भावप्र० उक्तं यथा
“अथ शूलाधिकारः । तत्र शूलस्य सन्निकृष्टं निदान-
माह “दोषैः पृथक्समस्तामद्वन्द्वैः शूलोऽष्टधा भवेत् ।
सर्वेष्वेतेषु शूलेषु प्रायेण पवनः प्रभुः (कर्त्ता)” । अथ वा-
तिकस्य विप्रकृष्टं निदानं सम्प्राप्तिपूर्वकं लक्षणञ्चाह “व्या-
यामयानादतिमैथुनाच्च प्रजागराच्छीतजलातिपानात् ।
कलायमुद्गाढककोरदूषादत्यर्थरूक्षाध्यशनाभिधातात् । क-
षायतिक्तातिविरूढजान्नविरुद्धवल्लूरकशुष्कशाकैः । विट्-
च्छुक्रमूत्रानिलसन्निरोधाच्छोकोपवासादतिहास्यभाषात् ।
वायुः प्रवृद्धो जनयेद्धि शूलं हृत्पृष्ठपार्श्वे त्रिकवस्तिदेशे ।
जीर्णे प्रदोषे च घनागमे च शीते च कोपं समुपैति
गाढम् । मुहुर्मुहुश्चोपशमप्रकोपौ विण्मूत्रसंस्तम्भनतोद-
भेदैः । संस्वेदनाभ्यञ्जनमर्दनाद्यैः सिग्धोष्णभोज्यैश्च
शमं प्रयाति” । व्यायामो मल्लयुद्धादिः यानं तुरगरथादि
मैथुनं स्त्रीसेवा प्रजागरो रात्रौ, एषामतियोगात् शीत-
लजलप्रभूतपानात् कलायस्त्रिपुटः आढकः तुवरी
कोरदूषः कोद्रवः । अतिरूक्षद्रव्यसेवा, अध्यशनं भुक्तस्यो-
परि मोजनम् अभिधातो लोष्टादिभिः, कषायतिक्तरस-
सेवा विरूढजान्नम् विरूढमङ्कुरितमन्नम् कलायच-
णकादि तज्जमन्नं भक्ष्यम् । वल्लूरकं शुष्कमांसम् । तस्य
शूलस्य देशमाह हृदादिषु तत्र हृच्छूलस्य पृथगपि
लक्षणं षठन्ति “कफपित्तावरुद्धस्तु मारुतो रसवर्द्धितः ।
हृदिस्थः कुरुते शूलमुच्छासस्यावरोधकम् । स हृच्छूल
इति ख्यातो रसमारुतकोपजः” । अथ पार्श्वर्शूलस्यापि
लक्षणमाह “कफं निगृह्य पवनः सूचीभिरिव निस्तु-
दन् । पार्श्वस्थः पार्श्वयोः शूलं कुर्य्यादाध्मानसंयुतम् ।
तेनोच्छसिति वक्त्रेण नरोऽन्नञ्च न काङ्क्षति । निद्राञ्च
नाप्नुयादेव पार्श्वशूलः प्रकीर्त्तितः” । वस्तिशूलस्यापि
लक्षणमाह “संरोधात् कुपितो वायुर्वस्तिं संश्रित्य ति-
ष्ठति । वस्तेरध्वनि नाडीषु ततः शूलोऽस्य जायते ।
विण्मूत्रवातसंरोधी वस्तिशूलः स उच्यते” । प्रकृत-
मनुसरति जीर्णे भुक्ते प्रदोषे रात्र्यागमे रात्रि
भवशीतेन वातप्रकोपात् । घनागमे वर्षासु मेघोदये
च तथैव । पैत्तिकमाह “क्षारातितीक्ष्णोष्णविदाहि-
तैलनिष्पावपिण्याककुलत्थयूपैः । कट्वम्लसौवीरसुरावि
कारैः क्रोधानलायासरविप्रतापैः । ग्राम्यातियोगाद-
शगैर्विदग्धैः पित्तं प्रकुप्याथ करोति शूलम् । तृणूमोह
[Page5136-a+ 38]
दाहार्त्तिकरं हि नाभ्यां संस्वेदमूर्च्छाभ्रमशोषयुक्तम् ।
मध्यंदिने कुप्यति चार्द्धरात्रे निदाघकाले जलटात्यये
च । शीते च शीतैः समुपैति शान्तिं सुस्वादुशीतैरति
भोजनैश्च” । निष्पावो राजमाषः । सौवीरं सन्धान-
भेदः । सुराविकारैः “परिपक्वान्नसन्धानसमुत्पन्ना सुरा
मता” । तस्या विकारैः । रविप्रतापः आतपः । ग्राम्या-
तियोगो मैथुनाधिक्यम् । विदाहीत्युक्त्वापि अशनैर्वि-
दग्धैरिति वोधयति अविदाहिवस्तुनोऽप्रि पित्त-
वशाद्दिदाहित्वं भवति । जलदात्यये शरदि । शीतैर्वा-
तादिभिः । श्लैष्मिकमाह “आनूपबारिजकिलाटपयोवि-
कारैर्मांसेक्षुपिष्टकृशरातिलशष्कुलीभिः । अन्यैर्बलास-
जनकैरपि हेतुभिश्च श्लेष्मा प्रकोपमुपगम्य करोति शू-
लम् । हृल्लासकाससदनारुचिसम्प्रसेकैरामाशये स्ति-
मितकोष्ठशिरोगुरुत्वैः । भुक्ते सदैव हि रुजं कुरुते-
ऽतिमात्रम् सूर्य्योदयेऽथ शिशिरे कुसुमागमे च” ।
आनूपं बहुलजलदेशजं भक्ष्यम् । वारिजं शालूकादि
“पक्वं दध्ना समं क्षीरं विज्ञेया दधिकूर्चिका । तक्रेण
तक्रकूर्चीस्यात्तयोः पिण्डः किलाटकः” । पयोविकारः
पायसादिः पिष्टं माषादिः । अन्यैः गुर्वादिभिः ।
स्तिमितमार्द्रपटावगुण्ठितमिव यत्कोपं शिरश्च तयो-
र्गुरुत्वैः सह । सूर्य्योदय इति त्रिधा विभक्तदिवस
प्रथमभागस्योपलक्षणम् । शिशिरे तत्र कफस्यातिसञ्च-
यात् । कुसुमागमे वसन्ते । द्वन्द्वजमाह “द्विदोषलक्षणै-
रेतैर्विद्याच्छूलं द्विदोषजम् । सर्वेषु देशेषु च सर्व-
लिङ्गं विद्याद्भिषक् सर्वभवं हि शूलम् । सुकष्टमेनं
विषवज्रकल्पं विवर्जनीयं प्रवदन्ति तज्ज्ञाः” । सर्वेघु
देशेषु हृत्पृष्ठपार्श्वत्रिकवस्तिनाभ्यामाशयेषु । सर्व
भवं त्रिदोषजम् । आमजमाह “आटोपहृल्लासवमी
गुरुत्वस्तैमित्यमानाहकफप्रसेकैः । कफस्य लिङ्गेन स-
मानलिङ्गमामोद्भवं शूलमुदाहरन्ति” । अत्रामशूले जाते
पश्चाद् दोषसम्बन्धः अतएवास्य शूलस्याष्टमत्वमुक्तम् ।
म च प्रथममामाशये भवति पश्चात् सम्बन्धिभिर्दोषैर्वस्ति-
नाभिहृत्पार्श्वकुक्षिषु भवति यथा दोषसम्बन्धः ।
आमशूलस्य दोषविशेषेण देशविशेषमाह “वातात्मकं
वस्तिगतं वदन्ति पित्तात्मकञ्चापि वदन्ति नाभ्याम् ।
हृत्पार्श्वकुक्षौ कफसन्निविष्टं सर्वेषु देशेषु च सन्नि-
पातात्” । हृत्पार्श्वकुक्षौ हृत्पार्श्वाभ्यां सहिते कुक्षौ ।
कफसन्निविष्टं कफनाविष्टम् “वस्तौ हृत्कटिपार्श्वेषु
[Page5136-b+ 38]
स शूलः कफवातिकः ४ कुक्षौ हृन्नाभिमध्ये तु स शूलः
कफपैत्तिकः ५ । दाहज्वरकरा घारो विज्ञेयो वातपै
त्तिकः” । तन्त्रान्तरोक्तमामशूलमाह “अतिमात्रं
यदा भुक्तं पावके मृदुताङ्गते । स्थिरीकृतन्तु तत्कोष्ठे
वायुरावृत्य तिष्ठति । यदान्नं न गतं प्राकं तच्छूलं
कुरुते भृशम् । मूर्च्छाध्मानं विदाहांश्च हृत्क्लेशं स
विलम्बिकम् । कम्पं वान्तिमतीसारं प्रमेहं जनयेदपि ।
अविपाकोद्भवं शूलमेतमाहुर्मनीषिणः” अविपाकोद्भवम्
आमोद्भवमित्यर्थः । अथ श्लस्योपद्रवानाह “बेदनाति
तृषा मूर्च्छा आनाहो गौरवारुची । कासः श्वासो वमि-
र्हिक्का शूलस्योपद्रवाः स्मृताः” । अथासाध्यत्वादिकमाह
“एकदोषानुगः साध्यः कृच्छ्रसाध्यो द्विद्रोषजः । सर्वदो-
षान्वितो घोरस्त्वसाध्यो भूर्य्युपद्रवः” । अथारिष्टमाह
“वेदनातितृषा मूर्च्छा आनाहो गौरवं ज्वरः । भ्वमो-
ऽरुत्तिः कृशत्वञ्च बलहानिस्तथैव च । उपद्रवा दशैवेते
यस्य शूलेषु, नास्ति सः” । अथ शूलस्यैव भेदं परिमाण-
माह “स्वैर्निदानैः प्रकुपितो वातः सन्निहितो यदा ।
कफपित्ते समावृत्य शूलाकारो भवेद्बली । भुक्ते जी-
र्य्यति यच्छूलं तदेव परिणामजम्” । स्वैर्निदानैरित्या-
द्रिना निदानपूर्विका संप्राप्तिरुक्ता भुक्ते जीर्य्यतीत्या-
दिना लक्षणमुक्तम् । समावृत्य व्याप्य । तस्य लक्षणमप्येतत्
समासेनाभिधीयते । “आघ्मानाटोपविण्मूत्रविबन्धा-
रतिवेपनैः । स्निग्धोष्णोपशमप्रायं वातिकं तद्वदेत् भि-
षक् । तृष्णादाहारतिस्वेदकद्वम्ललवणोत्तरम् । शूलं
शीतशमप्रायं पैत्तिकं लक्षयेत् बुधः । छर्द्दिहृल्लाससम्मोह
स्वल्परुक् दीर्घसन्तति । कटुतिक्तोपशान्तौ च विज्ञेयञ्च
कफात्मकम् । संसृष्टलक्षणं बुद्ध्वा द्विदोषं परिकल्पयेत् ।
त्रिदोषजमसाध्यं स्यात् क्षीणमांसबलानलम्” । अथान्न
द्रवनामानं शूलविशेषमाह “जीर्णे जीर्य्यति चाप्यन्ने
यच्छूलमुपजायते । पथ्याप्रथ्यप्रयोगेण भोजनाभोज-
नेन वा । न शमं याति नियमात्सोऽन्नद्रव उदाहृतः ।
नेदं शूलमसाध्यं चिकित्साभिधानात्” ।
अथ शूले पथ्यापथ्ये भावप्र० दर्शिते यथा
“कलाययवगोधूमाः श्यामाकाः कोरदूषकाः । राज-
माषाश्च कुलत्थाः कङ्गुशालयः । दधिलुप्तरसं क्षीरं
सर्पिर्गव्यं समाहिषम् । वास्तुकं कारवल्ली च कर्कोटक
फलानि च । वर्हिणो हरिणामत्स्या रोहिताद्याः
कपिञ्जलाः । एतस्यिन्नामये शस्तामतामुनिचिकित्सकः
[Page5137-a+ 38]
दधिलुप्तरसं दध्ना लुप्तः कृतो रसो यस्य तत्क्षीरं दधि-
युक्तं क्षीरभित्यर्थः । “व्यायामं मैथुनं मद्यं लवणं कटुकं
रसम् । वेगरोधं शुच क्रोकं विदलं शूलवान् त्यजेत्” ।
स च उपपातकचिह्नं यथोक्तं शाता० कर्मवि०
<फ्>“जलोदरयकृत्प्लोहशूलरोगव्रणानि च । श्वासा-
जीर्णज्वरच्छर्दिभ्रममोहगलग्रहाः । रक्तार्बुदविसर्पाद्या
उपपापापोद्भवा गदाः” ।
<LEND>
