<L>20282<pc>2981,a<k1>छल<k2>छल
छल¦ न० छल--अच् । १ स्वरूपाच्छादने २ व्याजे ३ यथार्थगूहने
<>४ कटयुद्धादिना तन्मर्य्यादायाश्चलने ५ शाठ्ये ६ कापट्यें
<>न्यायमतसिद्धे कार्य्यान्तरेण प्रयुक्तस्य वाद्युक्तशब्दस्यार्थान्तर
<>कल्पनया प्रतिवादिना दत्ते ७ दूषणभेदे तल्लक्षणभेदा-
<>दिकं गौ० सृ० वृत्तौ दर्शितम् । यथा “विघातोऽर्थ-
<>विकल्पोपपत्त्या छलम् । १ । तत् त्रिविधं वाक्छलं सा०
<>मान्यच्छलमुपचारच्छलञ्चेति । २ । अविशेषाभिहितेऽर्थे
<>वक्तुरभप्रायादर्थान्तरकल्पना वाक्छलम् । ३ । सम्भ-
<>वतोऽर्थस्यातिसामान्ययोगादसम्मतार्थकल्पना सामान्य
<>च्छलम् । ४ । धर्मविकल्पनिर्देशोऽर्थसम्भावप्रतिषेध
<>उपचारच्छलम् । ५ । वाकछलमेवोपचारच्छलं तदवि-
[Page2981-b+ 38]
<>शेषात् । ६ । न तदर्थान्तरभावात् । ७ । अपिशे-
<>षे वा किञ्चित्साधर्म्यादेकच्छलप्रसङ्गः । ८ । गौ० सू०
<>“क्रमप्राप्तं छलं लक्षयति । अर्थस्य वाद्यभिमतस्य यो
<>विकल्पो विरुद्धः कल्पो अर्थान्तरकल्पनेति यावत् तदुप-
<>पत्त्या युक्तिविशेषेण यो वचनस्य वाद्युक्तस्य विघातो
<>दूषणं तच्छलमित्यर्थः वक्तृतात्पर्य्याविषयार्थकल्पनेन
<>दूषणाभिधानमिति फलितं तात्पर्य्याविषयत्वं विशेष्ये
<>विशेषणे संसर्गे वा यथा नेपालादागतोऽयं नवकम्बलव-
<>त्त्वादित्यत्र नवसङ्ख्यापरत्वकल्पनयाऽसिद्ध्यभिधानं, प्रमेयं
<>धर्मत्वादित्यत्र पुण्यार्थकल्पनया भागासिद्ध्यभिधानम्
<>वह्निमान् धूमादित्यत्र धूमावयवे व्यभिचाराभिधानम् । १ वृ०
<>लक्षितं छलं विभजते । २ । तत्र वाक्छलं लक्षयति ।
<>यत्र शक्यार्थद्वये सम्भवति एकार्थनिर्णायकविशेषाभावा-
<>दनभिप्रेतशक्यार्थकल्पनेन दूषणाभिधानं तद्वाक्छलं, लक्ष-
<>णन्तु शक्त्या एकार्थशाब्दबोधतात्पर्य्यकशब्दस्य शक्या-
<>र्थान्तरंतात्पर्य्यकत्वकल्पनया दूषणाभिधानं यथा नेपाला-
<>दागतोऽयं नवकम्बलवत्त्वादित्युक्ते कुतोऽस्य नवसङ्ख्यकाः
<>कम्बला इति एवं गौर्विषाणीत्युक्ते कुतोगजस्य शृङ्गं
<>श्वेतोधावतीति श्वेतरूपवदभिपायेणोक्ते श्वेतो न धाव-
<>तीत्यभिधानमित्यादिकमुह्यम् ॥ ३ वृ० । सामान्यछलं
<>लक्षयति । सामान्यविशिष्टसम्भवदर्थामिप्रायेणोक्तस्य
<>अतिसामान्ययोगादसम्भवदर्थकत्वकल्पनया दूषणाभिधानं
<>सामान्यच्छलम् । यथा ब्राह्यणोऽयं विद्याचरणसम्पन्न
<>इत्युक्ते ब्राह्मणत्वेन विद्याचरणसम्पदं साधयतीति
<>कल्पयित्वा परो वदति कुतो ब्राह्मणत्वेन विद्याचरण-
<>सम्पद्बाल्ये व्यभिचारात् ॥ ४ वृ० । उपचारच्छलं लक्ष-
<>यति । धर्मशब्दस्यार्थेन विकल्पो विविधः कल्पः शक्ति-
<>लक्षणान्यतररूपस्तया शक्तिलक्षणयोरेकतरर्वृत्त्या प्रयुक्ते
<>शब्दे तदपरवृत्त्या यः प्रतिषेधः स उपचारच्छलं यथा
<>मञ्चाः क्रोशन्ति नीलो घट इत्यादौ मञ्चस्था एव क्रोशन्ति
<>न तु मञ्चाः एवं घटस्य कथं नीलरूपाभेदः । एवम् अहं
<>नित्य इति शक्ता प्रयुक्ते अमुकस्मादुत्पन्नस्त्वं कथं नित्य
<>इति प्रतिषेधोऽप्युपचारच्छलम् वाद्यभिप्रेतार्थस्यादूषणेन
<>छलस्यासदुत्तरत्वम् । न च श्लिष्टलाक्षणिकप्रयोगाद्वा-
<>दिनएवापराधः स्यादिति वाच्यं तत्तदर्थबोधकतया
<>प्रसिद्धस्य शब्दस्य प्रयोग वादिनोऽनपराधात अन्यथा
<>पर्वतीवह्निमानित्युक्ते पर्वतोऽयं कथमवह्निमानित्यादि-
<>दषणेनानुमानाद्युच्छेदः स्यात् ॥ ५ । वृ० । प्रसङ्गाच्छलं
[Page2982-a+ 38]
<>परीक्षितुं पूर्वपक्षयति । शब्दस्यार्थान्तरकल्पनाऽविशेषा-
<>द्वाक्छलमेवोपचारच्छलं स्यादिति द्वित्वमेव न तु त्रित्व-
<>मिति शङ्कार्थः ॥ ६ वृ० ॥ समाधत्ते । उपचारच्छलस्य
<>वाक्छलाभेदो न, तयोरर्थान्तरभावात् भिन्नत्वात् भिन्न-
<>तया प्रमाणसिद्धत्वादिति फलितार्थः । पूर्व्वोक्तभेदकधर्म्मेण
<>भेदसम्भवेऽपि यत्किञ्चिद्धर्मेणाभेदे सामान्यधर्मेणाभेदस्य
<>सर्व्वत्र सम्भवाद्विभागः कुत्रापि न स्यादिति । ७ वृ० ।
<>विपक्षे बाधकमभिप्रेत्याह यत्किञ्चिद्धर्मादविशेषे कि-
<>ञ्चित्साधर्म्याच्छलत्वादिरूपाच्छलस्यैक्यं स्यान्न तु त्वद्-
<>भिमतं द्वित्वमपीति भावः” ॥ ८ वृत्तिः
<>“आक्षिप्तकेतुकुथसैन्यगजच्छलेन” माधः । “धर्म्मेण
<>व्यवहारेण छलेनाचरितेन च । प्रयुक्तं साधयेदर्थं पञ्च-
<>मेन बलेन च” मनुः । “भुवनहितच्छलेन यम्” भट्टिः
<>“अध्यारुरोहेव रजश्छलेन” रघुः । “छलं
<>भूतेन व्यवहारान्नयेन्नृपः” याज्ञ० । “भूतं तत्त्वार्थ-
<>सम्बद्धं प्रमादाभिहितं छलम्” नारदोक्ते ८ प्रमादा-
<>भिहिते च ९ छलकारिणि त्रि० । स्वार्थे क । तत्रार्थे
<>“आवाभ्यां (मधुकैटभाभ्याम्) छाद्यते विश्वं रजसा तमसा
<>तथा । रजस्तमोमयावावां यतीनां दुःखलक्षणौ । छलकौ
<>धर्म्मशीलानां दुस्तरौ सर्वदेहिनाम्” हरिवं २०३ अ० ।
<>१० नाटकप्रभेदव्यीथ्यङ्कभेदे न० “वीथ्यामेको भवेदङ्कः”
<>इत्युपक्रमे “अस्यास्त्रयोदशाङ्गानि निर्दिशन्ति मनी-
<>षिणः । उद्थात्यकावलगितेत्यादिना विभज्य सा० द०
<>लक्षितं यथा “प्रियाभैरप्रियैर्वाक्यैर्विलोभ्य छलना
<>छलम् “यथा वेण्यां भीमार्ज्जुनौ” “कर्त्ता द्यूत-
<>च्छलानां जतुमयशरणोद्दीषनः सोऽभिमानी
<>राजा दुःशासनादेर्गुरुरनुजशतस्याङ्गराजस्य मित्रम् ।
<>कृष्णाकेशोत्तरीयव्यपनयनपटुः पाण्डवा यस्य दासाः
<>क्वास्ते? दुर्य्योधनोऽसौ कथयतु न रुषा द्रुष्टुमभ्या-
<>गतौ स्वः” ।
<LEND>
