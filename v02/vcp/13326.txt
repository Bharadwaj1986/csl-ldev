<L>13326<pc>1998,b<k1>कालदण्ड<k2>कालदण्ड
कालदण्ड¦ यु० कालप्रापकोदण्डः । ज्योतिषोक्ते वारादियोगभेदे
स च वारविशेषनक्षत्रभेदयोगरूपः यथोक्तं नारदेन
“आनन्दः कालदण्डोऽथ धूम्रो धाता शुभावहः ।
ध्वाङ्क्षो ध्वजाख्यं श्रीवत्सवज्रमुद्गरछत्रकाः । चित्र-
मानसपद्माख्यलुम्बकोत्पातमृत्यवः । कालः सिद्धिः शुभा-
भृतमुसलातङ्ककुञ्जराः राक्षसाख्यश्चरस्थैर्य्यवर्द्धमानाः
क्रमादमी । योगाः स्वसंज्ञाफलदास्त्वष्टाविंशतिसंख्य-
काः । रविवारे क्रमादेते दास्रभादिन्दुभाविधौ । सार्पा-
द्भौमे, वुधे हस्तान्मैत्रभाद्देवमन्त्रिणि । वैश्वदेवाद्भृगु-
सुते वारुणाद्भास्करात्मजे” । अयमर्थः आनन्दादयः
अष्टावंशतिर्योगा अतः साजित्कानामश्विन्यादीनाम-
ष्टाविंशतेरिह ग्रहणम् । तथा च रविवारे अश्विनी-
नक्षत्रात् यावत्संख्यकं नक्षतमिष्टदिने भवति आनन्दा-
दिषु मध्ये तावत्संख्यको योगो भवति एवं सोमवारे
मृगात् ५ यावत्संख्यकं नक्षत्रमिष्टदिने तावत्संख्यको योगः ।
तथा भौमे अश्ले षातः ९ इत्यादि । बुधे हस्तात् १३, गुरौ अनु-
राधातः १७, शुक्रे उत्तराषाढातः २१, शनौ शतभिषातः २४ ।
एषुवर्ज्यदण्डादिकनुक्तं मुहु०चि० “ध्वाङ्क्षे वज्रे मुद्गरे चेषु ५
नाड्यो वर्ज्यावेदाः ४ पद्मलम्बे गदेऽश्वाः ७ । १ धूम्रे २ काणे
मौसले ३ भूर्द्वयं द्वे रक्षोमृत्युत्पातकालाश्च सर्वें” । तस्या-
पवादोवसिष्ठेनोक्तः “सूर्य्याच्चतुर्थे दशमे च षष्ठे विश्वर्क्षगे
विंशतिगे च चन्द्रे । भवन्ति षड्भानुगतर्क्षयोगाः कुयोग-
विध्वंसकराः शुभेषु” ।
<LEND>
