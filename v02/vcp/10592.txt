<L>10592<pc>1461,b<k1>एकचक्र<k2>एकचक्र
एकचक्र¦ न० एकं श्रेष्ठं वा चक्रं यत्र । १ हरिगृहे २ सूर्य्यरथेपु० ।
३ पुरीभेदे स्त्री यत्र वकासुरस्य बधो भीमेन कृतः ।
“एकचक्रोरथो यस्य” सूर्यस्तुतिः “पृथुवर्त्तुलतन्नितम्बकृन्-
मिहिरस्यन्दनशिल्पशिक्षया । विधिरेककचक्रचारिणं किमु
निर्मित्सति मान्मथं रथम्” नैष० सूर्यरथस्यैकचक्रचा-
[Page1462-a+ 38]
रित्वमुकम्” । ४ असहायचरे त्रि० “सूर्यरथवर्णनञ्च” ऋ०
१, १६४, २ । “सप्त युञ्चन्ति रथमेकचक्रमेकोऽश्वो वहति
सप्तनामा । त्रिनाभि चक्रमजरमनर्व्वं यत्रेमा विश्वा
भुवनाधितस्थुः” । व्याख्यातैषा भाष्यकृता यथा
<फ्>“एकचक्रमेकरथाङ्गोपेतम् । यद्यपि त्रीणि चक्राणि
तथापि तेषामेकरूपत्वादेकचक्रमित्युच्यते रथं रंहणस्वभावं
सृर्यस्य सम्बन्धिनं सप्तैतत्संख्यका अश्वा युञ्जन्ति अनु-
बध्नन्ति वहन्त्यहोरात्रनिर्वाहाय किं वस्तुतः सप्त नेत्याह ।
एकोऽश्वः सप्तनामा । एक एव सप्ताभिधानः सप्तधा न-
मनप्रकारो वा एक एव वायुः सप्तरूपं धृत्वा वहती-
त्यर्थः वाय्वधीनत्वादन्तरिक्षसञ्चारस्य एकचक्रमित्युक्तं
कीदृशं तदित्यत आह । त्रिनाभि बलयत्रयमध्यस्थि-
तनाभिस्थानीयच्छिद्रत्रयोपेतम् । अजरम् अमरणधर्मा-
कम् । अनर्वम् अशिथिलं पुनस्तदेव विशेष्यते । यत्र
यस्मिंश्चक्रे इमा विश्वा भुवना इमानि प्रसिद्धानि सर्वाणि
भूतजातान्यधि आश्रित्य तस्थुः तिष्ठन्ति । यद्वा एकचक्रमे-
कचारिणमसाहाय्येन सञ्चरन्तं रथमादित्यमण्डलं सप्त
युञ्जन्ति सर्पणस्वभावाः सप्तसंख्या वा रश्मयः सप्तप्रकार-
कार्य्या असाधारणाह् परस्परविलक्षणाः षडृतवः एकः-
साधारण इत्येवं रूपाः अथवा मासद्वयात्मकाः षट् अपरोऽ
धिमासात्मक एक इत्येवं सप्तर्त्तवो युञ्जन्ति । एतस्य कार्यं
निर्वहन्तीत्यर्थः । स चैकोऽसहायोऽश्वो व्यापनशील आ-
दित्यः सप्तनामा सप्तरसानां सन्नमयितारोरश्मयो यस्य
तादृशः । सप्त ऋषिभिः स्तूयमानो वादित्यो वहति धार-
यति भ्रमयतीत्यर्थः । किं भूतं? त्रिनाभि चक्रम् । तिस्रो
नाभिस्थानीया सन्ध्यासम्बद्धा वा एव ऋतवो यस्य तत्तादृशं
के ते ग्रीष्मवर्षाहेमन्ताख्याः यद्वा भूतभविष्यद्वर्त्तमाना-
ख्यास्त्रयः कालास्त्रिनाभयः । तद्विशिष्टं चक्रं चक्रवत्
पुनःपुनः परिभ्रममाणं संवत्सराख्यचक्रमजरममरणं न
हि कदाचिदपि कालोम्रियते “अनादिनिधनः कालः” इति
स्मृतेः । अर्नवमप्रतिहतम् । ईदृशं संवत्सराख्यं चक्रं
नानाकालावयवोपेतमयमादित्यः पुनः पुनरावर्त्तयति सं-
वत्सरादर्वाचीनानां तत्र वान्तर्भावात् युगादीनां तदावृत्ति
साध्यत्वात् संवत्सरस्य चक्रत्वेन रूपणम् । पुनः कीदृशं
तत् । यत्र यस्मिंश्चक्र इमा विश्वा भुवना इमानि सर्वाणि
भूतान्यधितस्थुः । आश्रित्य तिष्ठन्ति कालाधीनत्वात् सर्वस्याः
स्थितेः । ईदृशस्य कालस्य कारणभूतपरमेश्वरपरिज्ञा-
नेन मोक्षसद्भावात् ज्ञानमोक्षाक्षरप्रशंसा चेत्यनुक्रम-
[Page1462-b+ 38]
ण्यामुक्तम् । अयमपि मन्त्रो यास्कैन सप्त युञ्चन्ति रथ-
मेकचक्रमेकचारिणमित्यादिना व्याख्यातः तदत्राप्यनु-
सन्धेयम्” भा० ।
भाष्येऽनुसन्धेयतयोक्तं यास्कवाक्यमुदाह्रियते “सप्त युञ्ज-
न्ति रथमेकचक्रमित्यादि” श्रुतिमधिकृत्योक्तम् सप्त युञ्जन्ति
रथमेकचक्रमेकचारिणम् । चक्रं चकतेर्वा चरतेर्वा क्रा-
मतेर्वा । एकोऽश्वो वहति सप्तनामादित्यः सप्तास्य र-
श्मयो रसानभि संनामयन्ति सप्तैनमृषयः स्तुव-
न्तीति वा । इदमपीतरं नामेतस्मादेवाभिसंनामात् ।
संवत्सरप्रधान उत्तरोऽर्धर्चः । त्रिनाभि चक्रं त्र्यृतुः सं-
वत्सरो ग्रोष्मो वर्षा हेमन्त इति । संवत्सरः संवसन्ते
ऽस्मिन् भूतानि । ग्रीष्मोग्रस्यन्तेऽस्मिन्रसाः, वर्षा वर्षत्यासु
पर्जन्यो हेमन्तो हिमवान् हिमं पुनर्हन्तेर्वा हिनोतेर्वा ।
अजरममरणधर्माणमनर्वमप्रत्यृतमन्यस्मिन् यत्रेमानि
सर्वाणि भूतान्यभि संतिष्ठन्ते तं संवत्सरं सर्वमात्राभिः
स्तौति । “पञ्चारे चक्रे परिवर्त्तमानः” श्रुतिःपञ्चर्तु-
तया । “पञ्चर्तवः संवत्सरस्येति” इति च ब्राह्मणं हेमन्त
शिशिरयोः समासेन । “षडर आहुरर्पितमिति” श्रुतिः
षडृतुतया । अराः प्रत्यृता नाभौ । षट्पुनः सहतेः ।
“द्वादशारं नहि तज्जराय द्वादशप्रधयश्चक्रमेकम्” इति
श्रुतिः मासानाम् । मासा मानात् । प्रधिः प्रहितोभवति
“तस्मिन्त् साकं त्रिंशता न शङ्कवोऽर्पिताः षष्टिर्न चला-
चलासः” श्रुतिः । “षष्टिश्च हवै त्रोणि च शतानि संवत्-
सरस्याहोरात्रा इति च” ब्राह्मणं समासेन । “सप्त-
शतानि विंशतिश्च तस्थुः” श्रुतिः । “सप्त च वै शतानि विं-
शतिश्च संवत्सरस्याहोरात्रा इति च” ब्राह्मणं विभागेन”
५ दनोः पुत्रभेदे पु० “चत्वारिंशद्दनोः पुत्राः” इत्युपक्रम्य
“एकपादेकचक्रश्च विरूपाक्षमहोदरौ” भा० अ० ६५ ।
स एव प्रतिविन्ध्यतया जातः यथाह भा० आ० ६७ ।
“एकचक्र इति ख्यात आसीद् यस्त महासुरः । प्रति-
विन्ध्य इति ख्यातो बभूव प्रथितः क्षितौ” भा० पुरीभेदस्तु
“एकचक्रां ततो गत्वा पाण्डवाः संशितव्रताः”
इत्युपक्रम्य “मात्रा सहैकचक्रायां ब्राह्मणस्य नि-
वेशने । तत्राससाद क्षुधितं पुरुषादं वृकोदरः । भीम-
सेनो महाबाहुर्वकं नाम महाबलम्” भा० आ० ६१ अ०
उक्तः । एकमेव चक्रं सैन्यसंघो यत्र । ६ एकराजचिह्ने
त्रि० । “तावत् शशास क्षितिमेकचक्रामेकातपत्रामजि-
तेन पार्थः” भाग० ३, १, ६० । “एकस्यैव चक्रं सैन्यं
[Page1463-a+ 38]
यत्र” श्रीधरः । “वकराक्षसमिव गृहीतैकचक्राम्” काद० ।
वकस्य तत्पुरीग्रहणभीमकर्त्तृकबधकथा च” भा० आ० १५७
अध्यायादौ । “एकचक्रां गतास्ते तु कुन्तीपुत्राः महा-
बला” इत्यादिना “भज्यमानस्य भीमेन तस्य घोरस्य
रक्षस” इत्यन्तन १६३ अ० वर्णिता ।
<LEND>
