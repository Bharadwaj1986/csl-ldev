<L>2165<pc>0193,b<k1>अनेकार्थ<k2>अनेकार्थ
अनेकार्थ¦ त्रि० अनेके अर्था अभिधेया यस्य । नानार्थे
<>शब्दे । यथा गवादय अक्षादयश्च । “अनेकार्थस्य शब्दस्य
<>संयोगाद्यैर्नियन्त्रिते । एकत्रार्थेऽन्यधीहेतुर्व्यञ्जना साभिधा
<>श्रयेति” सा० द० । अयमाशयः “संयोगश्च विभागश्च साह-
<>चर्य्यं विरोधिता । अर्थः प्रकरणं लिङ्गं शब्दस्यान्यस्य
<>सन्निधिः । सामर्थ्यमौचिती देशः काक्वाद्युक्तिः स्ववाचकः ।
<>शब्दार्थस्यानवच्छेदे विशेषस्मृतिहेतव” इति हर्य्युक्तेरनेकार्थ-
<>शब्दानां सर्वत्र शक्तौ समानायां सत्यां, संयोगाद्यैरितरार्थ-
<>बोधप्रतिरोधनेन विशेषार्थ एव स्मार्य्यते । तद्भिन्नार्थस्य तु
<>व्यञ्जनया बोधः इत्यलङ्कारिकाणां मतम् । तथाच संयो-
<>गादयः शक्त्या अन्यार्थोपस्थितौ प्रतिबन्धकाः । व्यञ्जना
<>वृत्त्या तदुपस्थापने तु न । “अनेकार्थशब्देभ्यःसर्वेषामर्थाना-
<>मविशेषेणोपस्थितौ सत्यामपि संयोगादयः अन्यशक्यविषय-
<>शाब्दबोधमात्रं प्रतिबध्नन्ति नतु व्यङ्ग्यविषयमिति” रस-
<>गङ्गाधरः । नैयायिकादयस्तु अनेकार्थशब्दानां शक्यताच्छेद-
<>कलाघवलाभे तत्रैव शक्तिरन्यत्र लक्षणा तत्र संयोगादयः
<>अन्यार्थबोधनं नैव प्रतिवघ्नन्ति । तथा च संयोगादयः सति
<>तात्पर्य्ये, तद्विषयीभूतार्थविषयस्मृतिं तज्जन्यान्वयबुद्धिं वा न
<>प्रतिवध्नन्ति किन्तु तात्पर्य्यमात्रोन्नायका इत्यलं व्यञ्जना-
<>वृत्त्येति स्वीचक्रुरिति भेदः । अनेके अर्थाः प्रयोजनानि
[Page0194-a+ 38]
<>यत्र यस्य वा । अनेकप्रयोजनवति त्रि० “अनेकार्थाभि-
<>योगे च यावत्संसाधयेद्धनी” इति स्मृतिः । कर्म्म० ।
<>वहुप्रयोजने पु० ब० व० ।
<LEND>
