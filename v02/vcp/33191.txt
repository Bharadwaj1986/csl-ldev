<L>33191<pc>4417,b<k1>पृष्ठ<k2>पृष्ठ
पृष्ठ¦ न० पृष--स्पृ श--वा थक् नि० । तनीः पश्चाद्भागे अमरः । नि-
रुक्ते ४ । ३ “पृष्टं संस्पृष्टमङ्गैः” इत्युक्तं युक्तश्चैतत् पृषधा-
तोस्तु तद्रूपसिद्धेः निपातनानुपपत्तेः अतः स्पृशधातोरेव
निपा० । २ स्तोत्रविशेषे स च सा० सं० भाष्ये उक्तो यथा
“एकस्मिन् सूक्ते विद्यमानानां तिसृणामृचां ब्राह्म-
णोक्तविधानेन सप्तदशधाम्यासः सप्तदशस्तोमः तादृशेषु
स्तोत्रेषु पृष्ठशब्दः श्रूयते “सप्तदशानि पृष्ठानि इति” तानि
पृष्ठानि विश्वजिति चोदकप्रप्तत्वात् सर्वपृष्ठशब्देनानू-
द्यन्ते इत्येकः पक्षः । रथन्तर पृष्ठ वृहत्पृष्ठयोर्ज्योति-
ष्टोमे विकल्पितयोरिहापि चोदकेन विकल्पप्राप्तौ सर्व-
शब्देन समुच्चयो विधीयते । तथा सत्यनुवादकृतं वैयर्थ्यं
न भविष्यति इति द्वितीयः । सर्वत्वं बहुषु मुख्यं न
तु द्वयोः । तस्मादनेन सर्वपृष्ठशब्देन षट्संख्यकानि
पृष्ठान्यतिदिश्यन्ते षडहे प्रतिदिनमेकैकं पृष्ठं विहि-
तम् । तानि च पृष्ठानि षट् रथन्तरवृहद्वैरूप-
वैराजशाक्वररैवतसामभिः निष्पाद्यानि” ।
<LEND>
