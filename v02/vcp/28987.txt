<L>28987<pc>4087,b<k1>निरुद्ध<k2>निरुद्ध
निरुद्ध¦ त्रि० नि + रुध--कर्मणि क्त । १ संरुद्धं कृतगमनादिप्रति-
रोधे “यत्ननिरुद्धवाहैः” माघः । पात० भा० उक्ते ३ चित्त-
स्यावस्थारूपभूमिभेदे तच्च तत्रोक्तं यथा
“क्षिप्तं मूदं विक्षिप्तमेकाग्रं निरुद्धमिति चित्तममयः ।
तत्र विक्षिप्ते चेतसि विक्षेपोपसर्जनीभूतः समाधिर्न
योगपक्षे वर्त्तते यस्त्वेकाग्रे चेतसि सद्भूतमर्थं प्रद्यो-
तयति क्षिणोति च क्लेशान् कर्मबन्धनानि श्लथयति नि-
रोधमभिमुखं करोति स सम्प्रज्ञातो योग इत्याख्यायते” वा०
“क्षिप्तं सदैव रजसा तेषु तेषु विषयेषु क्षिप्यमाणमत्यन्त-
मस्थिरम् । मूढन्तु तमःसमुद्रेकान्निद्रावृत्तिमत् । विक्षिप्तं
[Page4088-a+ 38]
क्षिप्ताद्विशिष्टं विशेषो हि स्थेमवहुलस्य कादादित्कः
स्थे मा सा चास्या स्थेमबहुलता सांसिद्धिकी वा वक्ष्य-
माणव्याधिस्त्यानाद्यन्तरायजनिता वा । एकाग्रमेकता-
नम् । निरुद्धसकलवृत्तिकं संस्कारमात्रशेषं चित्तं निरु-
द्धम् । तत्र क्षिप्तमूढयोः सत्यपि परस्परापेक्षया वृत्ति-
निरोधे पारम्प्रर्येणापि निश्चेयहेतुभावाऽभावात्
तदुपघातकत्वाच्च योगपक्षाद्दूरोत्सारितत्वमिति न-
तथोर्योगत्वं निषिद्धम् । विक्षिप्तस्य तु कादाचित्क
सद्भूतविषयस्थेमशालिनः सम्भाव्येत योगत्वामिति नि-
षेधति तत्र विक्षिप्ते चेतसि समाधिः कादाचित्कः
सद्भूतविषयस्य चित्तस्य स्थेमा न योगपक्षे वर्त्तके ।
कस्माद्यतस्तद्विपक्षविक्षेपोपसर्जनीभूतः विपक्षवर्गा-
न्तर्गतस्य हि स्वरूपमेव दुर्लभं प्रागेव कायकरणात् ।
न खलु दहनान्तर्गतं वीजं त्रिचतुरक्षणावस्थितमुप्तम-
प्यङ्कुराय कल्पते इति भावः । यदि विक्षेपोपसर्जनीभूतः
समाधिर्न योगः कस्तर्हि इत्यत आह यस्त्वेकाग्रे चे-
तसि इति । भूतमिति समारोपितमर्थं निवर्त्तयति ।
निद्रावृत्तिरपि स्वालम्बने तससि भूते भवत्येकाग्रेत्यत
उक्तम् सदिति । शोभनं नितान्तमाविर्भूततत्त्वं, तमः-
समुद्रेकस्त्वशोभनस्तस्य क्लेशहेतुत्वादिति । द्योतनं हि
तत्त्वज्ञानमागमाद्वाऽनुमानाद्वा भवदपि परोक्षरूपतया
न साक्षात्कारवतीमविद्यामुच्छिनत्ति द्विचन्द्रदिङ्मो-
हादिष्वनुच्छेदकत्वादत आह प्रेति प्रशब्दो हि प्रकर्षं
द्योतयन् साक्षात्कारं सूचयति । अविद्यामूलत्वादस्मि-
तादीनां क्लेशानां विद्यायाश्च अविद्याच्छेदरूपत्वात्
विद्योदये चाविद्याक्लेशसमुच्छेदो विरोधित्वात् कारण
विनाशाच्चेत्याह क्षिणोति चेति । अतएव कर्म्म
रूपाणि वन्धनानि श्लथयति । कर्म चात्रापूर्वमभिमतं
कार्ये कारणत्वोपचारात् । श्लथयति स्वकार्य्यादवसाद-
यति । वक्ष्यति हि “सति मूले तद्विपाकः” । इति किञ्च
निरोधमभिमुखं करोत्थभिमुखीकरोति” विव०
<LEND>
