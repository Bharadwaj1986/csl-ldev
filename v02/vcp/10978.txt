<L>10978<pc>1563,a<k1>ओषधि<k2>ओषधि(धी)
ओषधि(धी)¦ स्त्री ओषः पाको धीयतेऽत्र ओष + धा--कि
<>जातिविषयत्वाद् स्त्रीत्वे वा ङीष् ओषधी च । फलपाका-
<>न्ते व्रीहियवादौ स्थावरभेदे । ओषधिश्च स्थावरभेदो
<>यथाह सुश्रुतः “तासां स्थावराश्चतुर्विधाः वनस्पतयो वृक्षा
<>वीरुध ओषधयः । तास्वपुष्पाः फलसन्तो वनस्पतयः ।
<>पुष्पफलवन्तो वृक्षाः प्रतानवत्यः स्तम्बिन्यश्च वीरुधः ।
<>फलपाकान्ता ओषधयः” मनुरप्याह “उद्भिज्जाः स्थाव-
<>राज्ञेया वीजकाण्डप्ररोहिणः । ओषध्यः फलपाकान्ता
<>बहुपुष्पफलोपगाः । अपुष्पाः फलवन्तो ये ते वनस्पतयः
<>स्मृताः । पुष्पिणः फलिनश्चैव वृक्षास्तूभयतः स्मृताः । गुच्छ
<>गुल्मं तु विविधं तथैव तृणजातयः । वीजकाण्डरुहा-
[Page1563-b+ 38]
<>श्चैव प्रताना वल्ल्य एव च । तमसा बहुरूपेण वेष्टिताः
<>कर्म्महेतुना । अन्तःसंज्ञाभवन्त्येते सुखदुःखसमन्विताः” ।
<>ओषधीनामुत्पत्तिः तन्निर्वचनञ्च” “तां (आहु-
<>तिम्) हैनां नाभिराधयांचकार केशमिश्रेव हास
<>तां व्यौक्षदोषं धयेति तत ओषधयः समभवंस्तस्मा-
<>दोषधयो नाम” शत० ब्रा० २, २, ३, ५ दर्शितम् । “ता-
<>ञ्चाहुतिं तस्मिन्नग्नौ व्यौक्षत् अत्यजत् इदमाहुतिद्रव्यम्
<>ओषं पक्वं कृत्वा धय पिवेति अग्नौ प्रक्षिप्तात्तस्मादोषधयः
<>पृथिव्यां समभवन्” भा० । निरु० “या ओषधीः पूर्वजा-
<>ताः” इत्येतामृचमधिकृत्य अन्याऽपि निरुक्तिर्दर्शिता “ओ-
<>षधय ओषं धयन्तीति वौषत्येनाधयतोति वा दोषंधय-
<>न्तीति वा” । सर्वत्र पृषो० । भाग० ३, १० अ० स्थावराणां
<>षड्भेदा उक्ताः यथा “सप्तमो मुख्यसर्गस्तु षड्विधस्तस्थुषां
<>चयः । वनस्पत्योषधिलतात्वक्सारा वीरुधोद्रुमाः । उत्-
<>स्रोतसस्तमःप्राया अन्तःस्पर्शा विशेषिणः” १९, २०, श्लो० ।
<>“मुखमेव मुख्यः प्रथमः मुख्यसर्गः तस्थूषां स्थावरा-
<>णाम् । षडविधत्वमेवाह ये पुष्पं विना फलन्ति ते वन-
<>स्पतयः, १ ओषधयः फलपाकान्ताः २, लता आरोहणा-
<>पेक्षाः ३ त्वक्सारा वेण्वादयः४ लता एव काठिन्येना-
<>रोहणानपेक्षा वीरुधः, ५ ये पुष्पैः फलन्ति ते द्रुमाः ६
<>तेषां साधारणलक्षणमाह ऊर्द्ध्वं स्रोत आहारसञ्चारो येषां
<>ते तमःप्रधाना अव्यक्तचैतन्या अन्तःस्पर्शमेव जानन्ति
<>नान्यत् तदप्यन्तरेव न बहिः, विशेषिणः अव्यवस्थितपार-
<>णामाद्यनेकभेदवन्तः” श्रीधरः । तत्र भैषज्योपयोगिनीः
<>कतिचिदोषधीः सुश्रुतो लक्षणसहिता दर्शयामास यथा
<>“अथ वक्ष्यामि विज्ञानमोषधीनां पृथक् पृथक् । मण्डलैः
<>कपिलैश्चित्रैः सर्पाभा पञ्चपर्णिनी । पञ्चारत्निप्रमाणा या
<>विज्ञेयाऽजगरी१ बुधैः । निष्पत्रा कनकाभासा मूले द्व्यङ्गु-
<>लसम्मिता । सर्पाकारा लोहितान्ता श्वेतकापोति २ रुच्यते ।
<>द्विपर्णिनीं मूलभवामरुणां कृष्णमण्डलाम् । द्व्यरत्निमात्रां
<>जानोयाद्नोनसीं ३ गोनसाकृतिम् । सक्षीरां रोमशां मृद्वीं
<>रसेनेक्षुरसोपमाम् । एवंरूपरसाञ्चापि कृष्णकापोति ४ ।
<>मादिशेत् । कृष्णसर्पस्वरूपेण वाराही ५ कन्दसम्भवा ।
<>एकपत्रा महावीर्य्या भिन्नाञ्जनसमप्रभा । छत्रातिच्छत्रक ६, ७
<>विद्याद्रक्षोघ्ने कन्दसम्भवे । जरामृत्युनिवारिण्यौ श्वेत-
<>कापोतिसंस्थिते । कान्तर्द्वादशभिः पत्रैर्म्मयूराङ्गरुहो-
<>पमैः । कन्दजा काञ्चनक्षीरी कन्या ८ नाम महौषधी ।
<>करेणुः ९ सुबहुक्षीरा कन्देन गजरूपिणी । हस्तिकर्ण-
[Page1564-a+ 38]
<>पलाशस्य तुल्यपर्णा द्विपर्णिनी । अजास्तनाभकन्दा तु
<>सक्षीरा क्षुपरूपिणी । अजा १० महौषधी ज्ञेया शङ्खकुन्दे-
<>न्दुपाण्डुरा । श्वेतां विचित्रकुसुमां काकादन्या समां क्षु-
<>पाम् । चक्रका ११ मोषधीं विद्याज्जरामृत्युनिवारिणीम् ।
<>मूलिनी पञ्चभिः पत्रैः सुरक्तांशुककोमलैः । आदित्य-
<>पर्णिनी १२ ज्ञेया सदादित्यानुवर्त्तिनी । कनकाभा जलान्तेषु
<>सर्वतः परिसर्पति । सक्षीरा पद्मिनीप्रख्या देवी ब्रह्म-
<>सुवर्चला १३ । अरत्निमात्रक्षुपका पत्रैर्द्व्यङ्गुलसम्मितैः ।
<>पुष्पैर्नीलोत्पलाकारैः फलैश्चाञ्जनसन्निमैः । श्रावणी १४ महती
<>ज्ञेया कनकाभा पयस्विनी । श्रावणीपाण्डुराभासा
<>महाश्रावणिलक्षणा । गोलोमी १५ चाजलोमी १६ च रोमशे
<>कन्दसम्भवे । हंसपादी १७ च विच्छिन्नैः पत्रैर्मूलसमुद्भवैः
<>अथवा शङ्खपुष्पी च १८ समाना सर्वरूपतः । वेगेन महता-
<>विष्टा सर्पनिर्म्मोकसन्निभा । एषा वेगवती १९ नाम जायते
<>ह्यम्बुदक्षवे । सप्तादौ सर्वरूपिण्यो याह्यौषध्यः प्रकी-
<>र्त्तिताः । तासामुद्धरणं कार्य्यं मन्त्रेणानेन सर्वदा ।
<>महेन्द्ररामकृष्णानां वारणानां गवामपि । तपसा तेजसा
<>वापि प्रशाम्यध्वं शिवाय वै । मन्त्रेणानेन मतिमान्
<>सर्व्वानप्यभिमन्त्रयेत् । अश्रद्दधानैरलसैः कृतघ्नैः पापकर्म्म-
<>भिः । नैवासादयितुं शक्याः सोमाः २० सीमसमास्तथा ।
<>पीतावशेषममृतं देवैर्ब्रह्मपुरोगमैः । निहितं सोमवीर्य्यासु
<>सोमे चाप्यौषधीपतौ । देवसुन्दे ह्रदवरे तथा सिन्धौ
<>महानदे । दृश्यते च जलान्तेषु मध्ये ब्रह्मसुवर्च्चला ।
<>आदित्यपर्णिनी ज्ञेया तथैव हि हिमक्षये । दृश्यतेऽ-
<>जगरी नित्यं गोनसी चाम्बुदागमे । काश्मीरेषु सरो
<>दिव्यं नाम्ना क्षुद्रकमानसम् । करेणुस्तत्र कन्या च छत्रा-
<>तिच्छत्रके तथा । गोलोमी चाजलीमी च महती श्रावणी
<>तथा । वसन्ते कृष्णसर्पाख्या गोनसी च प्रदृश्यते । कौ-
<>शिकीं सरितं तीर्त्त्वा सञ्जयन्त्यास्तु पूर्व्वतः । क्षितिप्रदेशो
<>वल्मीकैराचितो योजनत्रयम् । विज्ञेया तत्र कापोती
<>श्वेता वल्मीकमूर्द्धसु । मलये नलसेतौ च वेगवत्योषधी
<>ध्रुवा । कार्त्तिक्यां पौर्णमास्याञ्च भक्षयेत्तामुपोषितः ।
<>सोमवच्चात्र वर्त्तेत फलं तावच्च कीर्त्तितम् । सर्वा विचे-
<>यास्त्वौषध्यः सोमे चाप्यर्बुदे गिरौ । सशृङ्गैर्देवचरितैर-
<>म्बुदानीकभेदिमिः । व्याप्तस्तीर्थैश्च विख्यातैः सिद्धर्षि-
<>सुरसेवितैः । गुह्याभिर्भीमरूपाभिः सिंहनादितकुक्षिभिः ।
<>गजालोडित तोयाभिरापगाभिः समन्ततः । विविधैर्धातु-
<>भिश्चित्रैः सर्वत्रैवोपशोभितः । नदीसु शैलेष सरस्सु वापि
[Page1564-b+ 38]
<>पुण्येष्वरण्येषु तथाश्रमेषु । सर्वत्र सर्वाः परिमार्गितव्याः
<>सर्वत्र भूमिर्हि वसूनि धत्ते” । शारिवाप्रभृत्योषधीनां
<>लक्षणादिकं भावप्र० दर्शितं तत्तच्छब्दे उक्तं यथास्थानं
<>वक्ष्यते च । वैदिककर्म्मोपयोगिन्य ओषधयो ग्राम्यारण्य-
<>भेदेन चतुर्दशविधाः यथा “तिलमाषव्रीहियवाः प्रिय-
<>ङ्गवो गोधूमाश्चेति सप्त ग्राम्याः ओषधयः । वेणुश्यामाक
<>नीवारजर्त्तिला गवेधुका मर्कटका गार्मुताश्चेति सप्त
<>आरण्याः ओषधयः” इति तैत्तरीयसंभाष्ये ४ र्थ
<>काण्डे ५ प्रपाठके ६ अनुवाके । “अथौषधीनामधि-
<>पस्य वृद्धौ” “महीषधीं नक्तमिवात्मभासः” कुमा०
<>“भोगीव मन्त्रौषधिरुद्धवीर्य्यः” । “नवोदयं नाथमिवो-
<>षधीनाम्” रघुः । ओषधीनामृतुभेदे गुणविशेषा ॠतु-
<>शब्दे १४३५ पृ० उक्ताः । २ देवपत्न्याञ्च । “देवानां हैता-
<>मग्रे पत्नीर्देवीर्विश्वदेव्यावतीः पृथिव्याः सधस्थेऽङ्गिरस्वद्दधु-
<>स्ताभिरेवैनामेतद्दधाति ता है ता ओषधय एवौषधयो वै
<>देवानां पत्न्य ओषधिभिर्हीदं सर्वं हितमोषधिभिरेवैना-
<>मेतद्दथाति” शत० ब्रा० ६, ५, ४, ४ ।
<LEND>
