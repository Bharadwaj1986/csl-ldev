<L>10371<pc>1399,b<k1>ऋक्ष<k2>ऋक्ष
ऋक्ष¦ पु० स्त्री ऋष--स किच्च । १ भल्लूके तज्जातिस्त्रियां
संयोगोपधत्वात् न ङीप् किन्तु टाप् । २ नक्षत्रे ।
[Page1400-a+ 38]
३ मेषादिराशौ च न० ४ भल्लके वृक्षे (भेला) ५ शोना-
कवृक्ष (शोना) ६ पर्व्वतभेदे च पु० मेदि० । स च रैवताप-
रनामकः “ऋक्षोऽपि रेवताज्जज्ञे तस्य पर्व्वतमूर्द्धनि ।
ततोरैवत उत्पन्नः पर्वतः सागरान्तिके । नाम्ना रैव-
तक नाम मूमौ भूमिधरःस्मृतः” हरिवं० ३२ अ० । स च
कुलाचलपर्व्वतः यथोक्तं सि० शि० । “माहेन्द्रशुक्तिमल-
यक्षकपारियात्रा सह्यः सविन्ध्य इह सप्त कुलाचला-
ख्याः” इति । ७ नृपभेदयोः तत्रैकः “आजमीढपुत्रः ।
“धुमिन्या स तया देव्या त्वजमीढः समीयिवान् । ऋक्षं
संजनयामास धूम्रवण्ण सुदर्शनम् । ऋक्षात् संवरणो
जज्ञे कुरुः संवरणात्तथा” अपरो विदूरथस्य पुत्रः “वि-
दूरथस्य दायाद ऋक्ष एव महारथः । ऋक्षस्य च द्विती-
यस्य भीमसेनोऽभवन्नृपः” इति हरि० ३२ अ० । भल्लूक-
श्चारण्यपशुः जरायुजश्च । “जरायुजानां प्रवराः मानवाः
पशवश्च ये । नानारूपधरा राजन्! एषां भेदाश्चतुर्द्दश ।
अरण्यवासिनः सप्त सप्तैषां ग्रामवासिनः । सिंहव्याघ्रा
वराहाश्च महिषा वारणास्तथा । ऋक्षाश्च वानराश्चैव
सप्तारण्याः स्मृता नृप ।” भा० आ० तत्र प्रवरा इति
विशेषणात् एतद्भिन्नानामारण्यत्वमस्त्येव तेनोष्ट्रस्याप्यार-
ण्यत्वं सुश्रुते उक्तम् तच्च उष्ट्रशब्दे उक्तम् । ८ अरिहपुत्रे
च “अरिहः खल्वाङ्गेयीमुपयेमे सुदेवां नाम तस्यां पुत्रमजी-
जनदृक्षम्” भा० आ० ९५ अ० । ९ उत्तर दिशि स्त्री निरु०
यद्यपि नक्षत्रस्य सामान्यतो गगनस्थिततारामात्रवा-
चकता तथापि ज्योतिषे यषामुदयास्तज्ञापनं तेषा-
मेव ऋक्षशब्देन व्यवहारः तानि च सप्तविंशतिः । अभि-
जिच्चेत्यष्टाविंशतिः । “अश्विनी भरणी चैव कृत्तिका
रोहिणी तथा । मृगशीर्षस्तथा चाद्री पुनर्वसुक-
पुष्यको । अश्लेषा च मघा पूर्वफल्गुन्युत्तरफल्गुनी ।
हस्ता चित्रा तथा स्वाती विशाखा चानुराधिका । ज्येष्ठा
मूलं तथाषाढे पूर्वोत्तरपदादिके । श्रवणा च धनिष्टा च
शतभिषगाद्यभाद्रिका । उत्तरादिभाद्रपदा रेवती भानि च
क्रमात्” ज्योति० अभिजित्तु अभिजिच्छब्दे उक्तम् । एतानि
द्वादशधाविभक्तराशिचक्रघटकत्वात् प्राधान्याच्च ऋक्षशब्देन
व्यपदिश्यन्ते एतेषां स्वरूपप्रमाणाधिष्ठातृदेवताः अश्लेषा-
शब्दे ४९७ पृ० श्रीपतिवाक्येनोक्ताः अन्यान्यपि यानि
उदयास्तभाञ्जि गगनमण्डले सन्ति तेषामपि गति र्ज्यो-
तिषे आनीता तान्यपि ऋक्षपदवाच्यानि । ऋक्षकक्षा-
प्रमाणमुक्तं सि० शि० । “अभ्रेष्विभाङ्कगजकुञ्जरगोऽ-
[Page1400-b+ 38]
क्षपक्षाः (२५९८८९८५० योजनानि) कक्षां गृणन्ति ग-
णका भगणस्य चैताम्” । नक्षत्रकक्षाया मूमध्यादुच्छ्रितिमा
नम् “नागाक्षषड्युगरसाग्निकुवेदसंख्यो (४१३६२६५८
योजनमितः) नक्षत्रमण्डलभवः श्रवणोनिरुक्तः” ज्यो०
उक्तम् । “तेषामन्येषाञ्चोदयादिज्ञानाय” सि० शि० ।
ध्रुवकभागा उक्ता यथा “अष्टौ नखा गजगुणाः खशरास्त्रि-
षटकाः सप्तर्तवस्त्रिनव चाङ्गदिशोऽष्टकाष्ठाः । गोऽर्का-
स्तथाद्रिमनवः शरबाणचन्द्राः खात्यष्टयस्त्रिधृतयो नव-
नन्दचन्द्राः । अर्काश्विनो जिनयमा नव बाहुदस्राः
क्वब्ध्यश्विनो जलधितत्त्वमिताश्च भागाः । षष्ट्यश्विनश्च
पवनोत्कृतयोऽष्टभानि खाङ्काश्विनो नखगुणा रसदन्त-
संख्याः । सप्तामराः खमिति भध्रुवका निरुक्ता दृक्कर्मणाय-
नभवेन सहाश्विधिष्ण्यात् । ब्रह्माग्निभध्रुवलवा रदलि-
प्तिकोना मैत्रैन्द्रयोर्द्व्यधिपभस्य च सेषुलिप्ताः” शि०
“अष्टौ नखा इत्यादयोऽश्वित्यादीनां साभिजितां ध्रुवभागा
वेदितव्याः । तत्रापि विशेषमाह । ब्रह्माग्निभध्रुव-
लवा इत्यादि । कृत्तिकारोहिणीनक्षत्रयोर्द्वात्रिंशत्कलो-
नाः । विशाखानुराधाज्येष्ठानां कलापञ्चकेनाधिका
ध्रुवकभागा वेदितव्याः” प्रमि० । एषां शरानाह
“दिशोऽर्काश्च सार्धाब्धयः सार्धवेदा दशेशा रसाः
खं स्वराः खं च सूर्य्याः । त्रिचन्द्राः कुचन्द्राः
विपादौ च दस्रौ तुरङ्गाग्नयः सत्रिभागं च रूपम् । वि-
पादं द्वयं सार्धरामाश्च सार्धा गजाः सत्रिभागेषवो मार्ग-
णाश्च । द्विषष्टिः खरामाश्च षड्वर्गसंख्यास्त्रिभागो जिना
उत्कृतिः खं च भानाम् । निरुक्ताः स्फुटाः योग-
त राशरांशास्त्रयं ब्रह्मधिष्ण्याद्विशाखादिषट्कम् । करो
वारुणं त्वाष्ट्रभं सार्पमेषां शरा दक्षिणा उत्तराः शेष-
भानाम्” सि० शि० । “दिशोऽर्का इत्यादयस्तेषां भानां श-
रांशा ज्ञेयाः । शेषं स्पष्टार्थम् । अत्रोपपत्तिः । तत्र भवे-
धार्थं गोलबन्धोक्तविधिना विपुलं गोलयन्त्रं कार्य्यम् ।
तत्र खगोलस्यान्तर्भगोल आधारवृत्तद्वयस्योपरि विषुवद्वृ-
त्तम् । तत्र च यथोक्तं क्रान्तिवृत्तं भगणांशा ३६० ङ्कितं
च कार्य्यम् । ततस्तद्गोलयन्त्रं सम्यग्ध्रुवाभिमुखयष्टिकं
जलसमक्षितिजवलयं यथा भवति तथा स्थिरं कृत्वा रात्रौ
गोलमध्यगचिह्नगतया दृष्ट्या रेवतीतारां विलोक्य क्रान्ति-
वृत्ते यो मीनान्तस्तं रेवतीतारायां निवेश्य मध्यगतयैव
दृष्ट्याश्विन्यादेर्नक्षत्रस्य योगतारां विलोक्य तस्योपरि-
येधवलयं निवेश्यम् । एवं कृते सति वेधवलयस्य क्रान्ति-
[Page1401-a+ 38]
वृत्तस्य च यः संपातः मोनान्तादग्रतोयावद्भिरंशैस्तावन्त
स्तस्य धिष्ण्यस्य ध्रुवांशा ज्ञेयाः । अथ वेधवलये त-
स्यैव सपातस्य योगतारायाश्च यावन्तोऽन्तरेऽंशास्तावन्तस्तस्य
शरांशा उत्तरा दक्षिणा वा वेदितव्याः । अथ ये ध्रुव-
भागाः पठितास्ते कृतदृक्कर्मका एव । ये तु शरांशाः पठि-
तास्ते स्फुटा एव । यतो ध्रुवद्वयकीलयोः प्रोतं वेधवलयम् ।
तस्मिन् वेधवलये यो ज्ञातः शरः स ध्रुवाभिमुखः । ध्रुवा-
भिमुखः शरः स स्फुटः । अस्फुटस्तु कदम्बाभिमुखः । अत
एव पूर्वं भगणोत्पत्तिकथने ग्रहवेधवलयं कदम्बकी-
लयोः प्रोतं कर्त्तव्यमित्युक्तम् । अत एव कारणात्
कृतदृक्कर्मका एव भघ्रुवाः । यतो ध्रुवाद्ग्रहोपरि नीय-
मानं सूत्रं यत्र क्रान्तिवृत्ते लगति तत्र कृतायनदृक्कर्मको
ग्रह इति दृक्कर्मवासनायां पूर्वं कथितमेव । अथागस्त्य
लुब्धकयोराह” प्रमि० । “अगस्त्यध्रुवः सप्तनागास्तु
भागास्तुरङ्गादयस्तस्य याम्याः शरांशाः । षडष्टौ लवा
लुब्धकस्य ध्रुवोऽयं नभोऽम्भोधिभागाः शरस्तस्य याम्यः”
सि० शि० । स्पष्टम् “अस्योपपत्तिः पूर्ववत् । अथेष्ट-
घटिका आह” प्रमि० । “अगस्त्यस्य नाडीद्वयं प्रोक्त-
मिष्टं सषद्भागनाडीद्वयं लुब्धकस्य । त्रिभागाधिकं
स्थूलभानामणूनां ततश्चाधिकं तारतम्येन कल्प्यम्”
सि० शि० स्पष्टार्थम् । “अत्रोपपत्तिः अगस्त्यस्य नाडीद्वयं
यदिष्टं तत् तस्य द्वादश कालांशा उत्पद्यन्ते । सषड्भाग-
नाडीद्वयं लुब्धकस्येति । तत्र त्रयीदश १३ कालांशाः त्रिभा-
गाधिकं स्थूलमानामिति । यानि स्थूलानि नक्षत्राणि तेषां
चतुर्दश कालांशाः । अणूनां ततश्चाधिकमिति केषाञ्चित् पञ्च-
द्वश केषाञ्चित् षोडशेति कल्प्यते । अत्र ग्रहाणां भानां
वा ये कालांशास्ते स्थूल सूक्ष्मत्वतारतम्यपर्य्यालोचनया ।
याः स्थूलास्तारास्ता अर्कोदयादल्पेन कालेनान्तरिता दृश्या
भवन्ति । याः सूक्ष्मास्ता अधिकेनेत्युपपन्नम्” प्रमि०
<फ्>सू० सि० रङ्गनाथाभ्यान्तु तदुदयज्ञानार्थमन्यप्रकार उक्तो
यथा “प्रोच्यन्ते लिप्तिका भानां स्वभेगोऽथ दशाहत ।
भवन्त्यतीतधिष्ण्यानां भोगलिप्त युता ध्रुवाः” सू० सि० ।
“भानामश्विन्यादिनक्षत्राणामुत्तराषाढाभिजिच्छ्रवणधनि-
ष्ठावर्जितानां लिप्तिका योगसञ्ज्ञाः कलाः प्रोच्यन्ते स-
मनन्तरमेव कथ्यन्ते । अथानन्तरं स्वभोगः स्वाभीष्ट-
नक्षत्रभीगः कलात्मको वक्ष्यमाणो रशभिर्गुणितः कार्यः ।
तत्र स्वाभीष्टनक्षत्रगतनक्षत्राणामश्विन्यादीनां भोगलिप्ताः ।
“भभोगोऽष्टशती लिप्ताः” इत्युक्ताष्टशतकलाः । प्रत्येकं
[Page1401-b+ 38]
युताः । अश्विन्याद्यतीतनक्षत्रसङ्ख्यागुणितकलाष्टशत
युतमित्यर्थः । ध्रवा नक्षत्राणां भवन्ति” । रङ्ग० । अथ
प्रतिज्ञाता नक्षत्रभोगलिप्ता उत्तराषाढाभिच्छ्रवणधनिष्ठा-
व्यतिरिक्तानां तेषां ध्रुवकान्नक्षत्रशरांश्चाष्टश्लोकैराह ।
“अष्टार्णवाः शून्यकृताः पञ्चषष्टिर्नगेषवः । अष्टार्था
अब्धयोऽष्टागा अङ्गागा मनवस्तथा । कृतेषवो युगरसाः
शून्यवाणा वियद्रसाः । खवेदाः सागरनगा गजागाः
सागरर्तवः । मनवोऽथ रसा वेदा वैश्वम प्यार्धभोगगम् ।
आप्यस्यैवाभिजित्प्रान्ते वैश्वान्ते श्रवणस्थितिः । त्रिच-
तुःपादयोः सन्धौ श्रविष्ठा श्रवणस्य तु । स्वभोगतो विय-
न्नागाः षट्कृतिर्यमलाश्विनः । रन्ध्रादय क्रमाद्देया विक्षेपाः
स्वादपक्रमात् । दिङ्मासविषयाः सौम्ये याम्ये पञ्च
दिशो नव । सौम्ये रसाः खं याम्ये गाः सौम्ये खार्का-
स्त्रयोदश । दक्षिणे रुद्रयमलाः सप्तत्रिंशदथोत्तरे ।
याम्येऽध्यर्धत्रिककृता नवसार्धशरेषवः । उत्तरस्यां तथा
षष्टिस्त्रिंशत् षट्त्रिंशदेव हि । दक्षिणे त्वर्धभागस्तु
चतुर्विंशतिरुत्तरे । भागाः षड्विंशतिः खं च दस्रादीनां
यथाक्रमम्” सू० “अश्विन्यादिनक्षत्राणां क्रमाद्भोगा एते ।
तत्राश्विन्या अष्टचत्वारिंशत् कलाः । भरण्याश्चत्वारिंशत्
कृत्तिकायाः कलाः पञ्चषष्टिः । रोहिण्याः सप्तपञ्चाशत्
कलाः । मृगशिरसोऽष्टपञ्चाशत् । आर्द्रायाश्चत्वारः ।
अत्राब्धय इत्यत्र गोऽब्धयो गोऽग्नय इति वा पाठस्त्व-
युक्तः । शाकल्यसंहिताविरोधात् । एतेन “सौरोक्तरुद्र-
भस्यांशास्त्र्यद्रयोऽगाब्धयः कलाः” इति नार्मदोक्तम्
“दशकलोनपञ्चदशभागा मिथुने” सर्वजनाभिमतध्रुवको द-
शकलायुतत्रयोदशभागाः पर्वताभिमतध्रुवकश्च निरस्तः ।
पुनर्वसोरष्टसप्ततिः । पुप्यस्य षट्सप्ततिः । अश्लेषाया-
श्चतुर्दश । तथेति छन्दःपूरणार्थम् । मघायाश्चतुःपञ्चा-
शत् । पूर्व्वफाल्गु याश्चतु षष्टिः । उत्तरफाल्गुन्याः
पञ्चाशत् । हस्तस्य षष्टिः । चित्रायाश्चत्वारिंशत् ।
स्वात्याश्चतुःसप्ततिः । विशाखाया अष्टसप्ततिः । अनुरा-
धायाश्चतुःषष्टिः । ज्येष्ठायाश्चतुर्दश । अनन्तरं मूलस्य
षट् । पूर्वाषाढायाश्चत्वारः । उत्तराषाढाया ध्रुवक-
माह । वैश्वमिति । उत्तराषाढायोगतारानक्षत्रम् ।
आप्यार्धभोगगम् । आप्यस्य पूर्वाषाढानक्षत्रस्यार्धभोगः ।
धनूरांशेर्विंशतिभागस्तत्र स्थितं ज्ञेयम् । अष्टौ राशयो
विंशतिभागा उत्तराषाढाया ध्रुव इत्यर्थः । एतेन
पूर्वाषाढायोगतारायाः सकाशादुत्तराषाढायोगतारा
[Page1402-a+ 38]
विंशतिकलोनसप्तभागान्तरिता । तेन पूर्वाषाढाघ्रुवको-
ऽष्टराशयश्चतुर्दश भागा विंशतिकलोनसप्तभागैर्युत उत्त-
राषाढाया ध्रुवश्चत्वारिंशत्कालाधिकोक्तध्र व इति पर्व-
तोक्तमपास्तम् ब्रह्मसिद्धान्तविरोधात् । अभिजिद्ध्रुव-
कमाह । आप्यस्येति । पूर्वाषाढाया अवसाने धनूराशे-
र्विंशतिकलोनसप्तविंशतिभागेऽभिजिद्योगतारा ज्ञेया ।
चत्वारिंशत्कलाधिकषड्विंशतिभागाधिका अष्टौ राशयो-
ऽभिजितो ध्रुव इत्यर्थः । एवकारोऽन्ययोगव्यवच्छेदार्थः ।
तेन संहितासम्मतं श्रवणपञ्चदशांशस्थानं विंशतिविकला-
युतत्रयोदशकलायुतचतुर्दशभागादिकनवराशयो निरस्तम् ।
श्रवणस्य ध्रुवकमाह । वैश्वान्त इति । उत्तराषाढाया
अवसाने श्रवणयोगतारायाः स्थानं ज्ञेयम् । नव राशयो
दश भागाः श्रवणध्रुवक इत्यर्थः । धनिष्ठाया ध्रवकमाह ।
त्रिचतुःपादयोरिति । श्रवणस्य तृतीयचतुर्थचरणयोः
क्रमेणन्तादिसन्धौ मकरराशेर्विंशतिभागे श्रविष्ठा धनिष्ठा
ज्ञेया । नव राशयो विंशतिभागा धनिष्ठाध्रुव इत्यर्थः ।
तुकारात् क्षेत्रान्तर्गतधनिष्ठास्थानं कुम्भस्य विंशतिकलो-
नसप्तभागा निरस्तम् । शतताराया भोगमाह । स्वभो-
गत इति । धनिष्ठाभोगात् कुम्भस्य विंशतिकलोनसप्त-
भागावधेरित्यर्थः । शतताराया अशीतिर्भोगः । अतः
प्राम्बद्ध्रुवा इति ज्ञापनार्थं स्वभोगत इत्युक्तम् । शत-
तारयाः स्थानं शततारकाध्रुव इति पर्यवसन्नम् । अव-
शिष्टनक्षत्राणां भोगानाह । षट्कृतिरिति । पूर्व्वभाद्र
पदायाः षट्त्रिंशत् कला भोगः । उत्तरभाद्रपदाया
द्बाविंशतिः । रेवत्या एकोनाशीतिः । अथ ध्रुवकानयनं
यथा । अश्विन्या भोगः । ४८ । दशगुणितः ४८० ।
अतीतनक्षत्राभावाद्भोगयोजनाभावः । अतोऽश्विन्याः
कलात्मको ध्रुवः । ४८० । राश्याद्यस्तु । ०८ । भरण्या
भोगः । ४० । दशाहतः । ४०० । अतीतनक्षत्रस्यैक-
त्वादष्टशतयुतो भरण्याः परिभाषया राश्याद्यो ध्रुवः ।
० । २० । एवमार्द्राभोगः । ४ दशाहतः ४० । अतीत-
नक्षत्राणां पञ्चतया पञ्चगुणिताष्टशतेन ४००० चतुः-
सहस्रात्मकेन युतः कलाद्यो ध्रुवः ४०४० राश्याद्यस्तु २ ।
७ । २० । एवं पूर्वाषाढाया दशगुणितो भोगः । ४० ।
एकोनविंशतिगुणिताष्टशतेन । १५२०० युतः परि-
भाषया राश्याद्यो ध्रुवः । ८ । १४ । शतताराया दश-
गुणितो भोगः । ८०० । त्रयोविंशतिगुणिताष्टशतेन ।
१८४०० । युतश्चतुर्विंशतिगुणिताष्टशतरूपो । १९२०० ।
[Page1402-b+ 38]
जातो ध्रुवो राश्याद्यः । १० । २० । पूर्वाभाद्रपदाया-
दशगुणितो भोगः ३६० । चतुर्विंशतिगुणिताष्ट-
शतेन । १९२०० युतः । १९५६० जातो
ध्रुवो राश्याद्यः । १० । २६ । उत्तराषाढाभिजि-
च्छ्रवणधनिष्ठानां स्वभोगस्थानात् पश्चात् स्थितत्वेनोक्त-
रीत्यसम्भवाद्भिन्नरोत्या ध्रुवका उक्ताः स्वादिस्थानाद्योग-
तारा यदन्तरकलाभिः स्थितास्ता लाघवाद्दशापवर्त्तिता
भोगसञ्ज्ञा उक्ताः । तथा च ब्रह्मसिद्धान्ते । “अष्टौ
विंशतिरर्धेन गजाग्निर्व्यर्धखेषवः । त्रितर्काः सत्रिभागा-
द्रिरसास्त्र्यङ्काश्च षट्शतम् । नवाशा नवसूर्य्याश्च वेदेन्द्राः
शरवाणभूः । खात्यष्टिः स्वधृतिर्गोऽतिधृतिर्विश्वाश्विन-
स्तथा । वेदाकृतिर्गोऽद्रिहस्ताः क्वब्धिहस्ता युगार्थदृक् ।
खोत्कृतिस्त्र्यंशहीनाश्च रसहस्ताः खहस्तिदृक् । खगो-
ऽश्विनः खदन्ताः षड्दन्ताः शैलगुणाग्नयः । मेषाद्यश्व्या-
दिमध्यांशाः षडंशोनाः खषड्पुणाः” इति । अथ नक्ष-
त्राणां विक्षेपभागानाह । एषामिति । उक्तध्रुवक-
सम्बन्धिनामश्विन्यादिनक्षत्राणां यथाक्रमं क्रमादित्यर्थः ।
स्वात् स्वकीयापक्रमात् क्रान्त्यग्रात् क्रान्तिवृत्तस्थध्रुवक-
स्थानादित्यर्थः । विक्षेपा विक्षेपभागा दक्षिणा उत्तरा वा
भवन्ति । तत्रोत्तरदिश्यश्विन्यादित्रयाणां दिङ्मास-
विषयाः क्रमेण दश द्वादश पञ्चेत्यर्थः । दक्षिणदिशि
रोहिण्यादित्रयाणां पञ्च दश नव । उत्तरस्यां पुनर्वसोः
षद्भागाः । पुष्यस्य खं विक्षेपाभावः । अत्र पञ्चमाक्ष-
रस्य गुरुत्वेन छन्दोभङ्ग आर्षत्वान्न दोषः । दक्षिणस्या-
मश्लेषायाः सप्त । उत्तरस्यां मघादित्रयाणां शून्यं
द्वादश त्रयोदश । दक्षिणस्यां हस्तचित्रयोरेकादश द्वौ ।
अनन्तरं स्वात्या उत्तरदिशि सप्तत्रिंशत् । दक्षिणस्यां
विशाखादीनां षण्णां सार्धैकं त्रयं चत्वारः नव सार्धपञ्च
पञ्च क्रमेण उत्तरदिशि तथा विक्षेपभागाः । अभिंजितः
षष्टिः । श्रवणस्य त्रिंशत् । धनिष्ठायाः षट्त्रिंशत् ।
एवकारो न्यूनाधिकव्यवच्छेदार्थः । चकारः पूरणार्थः ।
दक्षिणस्यां तुकारस्तथा । अर्धभागः शततारायाः । तुका-
रस्तथा । उत्तरस्यां पूर्व्वभाद्रपदायाश्चतुर्विंशतिः । तस्या-
मेव दिशि भागा विक्षेपभागा उत्तरभाद्रपदायाः षड्-
विंशतिः । रेवत्या विक्षेपाभावः । चकारः पूरणार्थः ।
अथागस्त्यलुब्धकवह्निब्रह्महृदयताराणां ध्रुवकविक्षेपांस्तदुप-
पत्तिं श्लोकत्रयेणाह” रङ्ग० । “अशीतिभागैर्याम्यायामगस्त्यो
मिथुनान्तगः । विंशे च मिथुनस्यांशे मृगव्याधो व्यव-
[Page1403-a+ 38]
स्थितः । विक्षेपो दक्षिणे भागैः स्वार्णवैः स्वादपक्रमात् ।
हुतभुग्ब्रह्महृदयो वृषे द्वाविंशभागगो । अष्टाभिस्त्रिंशता
चैव विक्षिप्ता उत्तरेण तौ । गोलं बध्वा परीक्षेत विक्षेपं
ध्रवकं स्फुटम् सू० “स्वकीयात् क्रान्तिविभागस्थानाद्दक्षि-
णस्यामशीत्यंशैस्तारात्मकोऽगस्त्यो मिथुनान्तगः कर्कादिभागे
स्थितः । अगस्त्यनक्षत्रस्य राशित्रयं ध्रुवकः । दक्षिण-
विक्षेपोऽशीतिरित्यर्थः । मृगव्याधो लुब्धको मिथुनराशेः
विंशतिभागे स्थितः । चकारः समुच्चये । लुब्धकनक्षत्रस्य
राशिद्वयं विंशतिभागा ध्रुवक इत्यर्थः । दक्षिणस्यां
चत्वारिंशता भागैः परिमितस्तस्य च क्रान्तिवृत्तस्थाना-
द्विक्षेपः । वृषराशौ वह्निब्रह्महृदयौ द्वाविंशभागस्थितौ
बह्निब्रक्षहृदयनक्षत्रयोर्द्वाविंशतिभागाधिकैकराशिर्ध्रुवकः ।
तौ वह्निब्रह्महृदयौ । अष्टाभिस्त्रिंशता । चकारः क्र-
मार्थे । एवकारो न्यूनाधिकव्यवच्छेदार्थः । उत्तरेणो-
त्तरस्यामित्यर्थः । विक्षिप्तौ विक्षेपवन्तौ । वह्नेर्विक्षेपो-
ऽष्टभागः उत्तरः । ब्रह्महृदयस्योत्तरे विक्षेपस्त्रिंशदि-
त्यर्थः । नन्वेते ध्रुवा विक्षेपाश्च कालक्रमेण नियता
अनियता वेत्यत आह । गोलमिति । गोलं बक्ष्य-
माणं बध्वा वंशशलाकादिभिर्निबध्य स्फुटं विक्षेपं क्रा-
न्तिसंस्कारयोग्यं ध्रुवाभिमुखं ध्रुवकं स्फुटमायनदृक्कर्म-
संस्कृतं परीक्षेत । स्वस्वकाले दृग्गोचरसिद्धमङ्गीकुरुत ।
तथा च क्रान्तिमंस्कारयोग्यविक्षेपायनसंस्कृतध्रुवकयोरयनां-
शवशादस्थिरत्वादपि मयेदानीन्तनसमयानुरोधेन लाघ-
वार्थमायनदृक्कर्मसंस्कृता ध्रुवाः क्रान्तिसंस्कारयोग्यविक्षे-
पाश्च नियता उक्ताः । कालान्तरे गोलयन्त्रेण वेधसिद्धा
ज्ञेयाः । नैत इति भावः । गोलयन्त्रेण वेधस्तु गोल-
बन्धोक्तविधिना गोलयन्त्र कार्य्यम् । तत्र खगोलस्योपरि
भगोलम्, आधारवृत्तस्योपरि विषुवद्वृत्तम् । तत्र यथो-
क्तं क्रान्तिवृत्तं भगणांशाङ्कितं च बध्वा ध्रुवयष्टिकीलयोः
प्रोतमम्यच्चलं भवेधवलयम् । तच्च भगणांशाङ्कितं का-
र्य्यम् । ततस्तद्गोलयन्त्रं सम्यग्ध्रु वाभिमुखयष्टिकं जल-
समक्षितिजवलयं च यथा भवति तथा स्थिरं कृत्वा
रात्रौ गोलमध्यच्छिद्रगतया दृष्ट्या रेवतीतारां विलोक्य
क्रान्तिवृत्ते मीनान्ताद्दशकलान्तरितपश्चाद्भागं रेवतीतारा-
यां निवेश्य मध्यगतयैव दृष्ट्याश्विन्यादेर्नक्षत्रस्य योगतारां
विलोक्य तस्या उपरि तद्वेधवलयं निवेश्यम् । एवं कृते
सति वेधवलयस्य क्रान्तिवृत्तस्य च यः सम्पातः स मीना-
न्तादग्रतो यावद्भिरंशैस्तावन्तस्तस्य नक्षत्रस्य ध्रुवांशा
[Page1403-b+ 38]
ज्ञेयाः । वेधवलये तस्यैव सम्पातस्य योगतारायाश्च याष-
न्तोऽन्तरेंऽशास्तावन्तस्तस्य विक्षेपांशा दक्षिणा उत्तरा वा
वेद्याः । अथ कदम्बप्रोतवेधवलयेन वेधे तु सदा स्थिरा
ध्रुवका आयनदृक्कर्मसंस्कृताः परन्तु कदम्बतारयोरभावाद-
शक्यमिति यथोक्तवेधेनैवायनदृक्कमसंस्कृता ध्रुवाः शराश्च
ध्रुवाभिमुखाः स्फुटाः सिद्धा भवन्तीति दिक् । अथ रोहि-
णीशकटभेदमाह” रङ्ग० । “वृषे सप्तदशे भागे यस्य याम्य्ॐऽ-
शकद्वयात् । विक्षेपोऽभ्यधिको भिन्द्याद्राहिण्याः शकटं
तु सः” सू० । “वृषराशौ सप्तदशेऽंशे यस्य ग्रहस्य भागद्वया-
दधिको विक्षेपो दक्षिणः स ग्रहो रोहिण्याः शकटं शक-
टाकारसन्निवेशं भिन्द्यात् । तन्मध्यगतो भवेदित्यर्थः ।
तुकाराद्ग्रहविक्षेपो रोहिणीविक्षेपादल्प इति विशेषा-
र्थकः । विक्षेपस्य दक्षिणस्य रोहिणीविक्षेपादधिकत्वे
शकटद्बहिर्दक्षिणभागे ग्रहस्य स्थितत्वेन तद्भ दकत्वाभा-
वात् । अत्र शकटाग्रिमनक्षत्रस्य ध्रुव एकराशिः सप्त-
दशांशाः दक्षिणः शरो भागद्वयमिति वेधसिद्धा स्पष्टा
युक्तिः । अथ ग्रहयोगसाधनार्थं ग्रहयोगसाधनरीत्यतिदेश-
माह” रङ्ग० । “ग्रहवद्द्युनिशे भानां कुर्य्याद्दृक्कर्म पूर्ववत् ।
ग्रहमेलकवच्छेषं ग्रहभुक्त्या दिनानि च” सू० । “ग्रहवद्द्यु-
निशे ग्रहाणां यया दिनरात्रिमाने आक्षदृक्कर्मार्थं कृते
तथा दिनमानरात्रिमाने भानां नक्षत्रध्रुवकाणामाक्षदृक्क-
र्मार्थं गणकः कुर्यात् । तदनन्तरं पूर्ववन्नक्षत्रनित्योदया-
स्तौ साधयित्वाभीष्टकाले दिनगतशेषाभ्यां नतं कृत्वा विषु-
वच्छाययाभ्यस्तादित्यादिनेत्यर्थः । दृक्कर्म कुर्यात् । अत्र
नक्षत्रध्रुवके पर्वतेनायनदृक्कर्माप्युदाहरणे कृतं तदयुक्तम् ।
तस्य ध्रुवके स्वतः सिद्धत्वात् । तदनन्तरं शेषं नक्षत्र-
ग्रहयुतिसाधनं ग्रहध्रुवतुल्यतारूपं ग्रहमेलकवद्ग्रहयो-
गसाधनरीत्या ग्रहान्तरकला इत्यादिना कार्य्यम् । ननु
तत्र ग्रहान्तरकलाः स्वस्वभुक्तिलिप्तासमाहताः । भुक्त्यन्तरेण
विभजेदित्युक्ते र्नक्षत्रस्य का गतिर्ग्राह्येत्यत आह । ग्रहभु-
क्त्येति । केवलया ग्रहगत्या ग्रहस्य फलं ग्रहध्रुवान्तर-
रूपग्रहे संस्कार्यं ध्रुवसमो ग्रहो भवति । नक्षत्रस्य पूर्व-
गत्यभावाद्ध्रुवो यथास्थित इत्यर्थः । ननु तथापि ग्रहन-
क्षत्रयुतिकालसाधनं भुक्त्यन्तरासम्भवात् कथं कार्यमिति म-
न्दाशङ्केत्यतआह । दिनानीति । अभीष्टसमयाद्विवरमित्या-
दिना केवलया ग्रहगत्या ग्रहनक्षत्रयुतिदिनानि साध्यानि ।
चः समुच्चये । नक्षत्राणां गत्यभावात् । अथाभीष्टकालाद्ग्र-
हनक्षत्रयुतिकालस्य गतैष्यत्वमसम्भ्रमार्थं पुनराह” रङ्ग० ।
[Page1404-a+ 38]
“एष्यो हीने ग्रहे योगो घ्रुवकादधिके गतः । विपर्य्य-
याद्वक्रगते ग्रहे ज्ञेयः समागमः” सू० । “नक्षत्रघ्रुवादुक्ताद्-
ग्रह आयनदृक्कर्मसंस्कृतग्रह आक्षदृक्कर्मसंस्कृतनक्षत्र-
घ्रुवकात् दृक्कर्मद्वयसंस्कृतोग्रह इति विवेकार्थः । न्यूने
सति योगो नक्षत्रग्रहयोगः स्वाभीष्टसमयाद्भावी । अधिके
सति पूर्बं जातः । वक्रगते ग्र हे विपर्ययादुक्तवैपरीत्यात्
समागमो नक्षत्रग्रहयोगो ज्ञेयः । हीने ग्रहे गतोऽधिके
ग्रह एष्यो योगः । अत्रोपपत्तिर्नक्षत्रस्य गत्यभावेन सदा
स्थिरत्वाद्ग्रहगमनेनैव योगसम्भवादिति सुगमतरा । अ-
थाश्विन्यादिनक्षत्रस्य बहुतारात्मकत्वात् कस्यास्ताराया
एते ध्रुवका इत्यस्य योगताराया ध्रुवकत्वमित्युत्तरं मनसि
धृत्वाश्विन्यादिनक्षत्राणां योगतारां विवक्षुः प्रथममेषां
नक्षत्राणां योगतारामाह” रङ्ग० ।
“फाल्गुन्योर्भाद्र पदयोस्तथैवाषाढयोर्द्वयोः । विशाखाश्विनि-
सौम्यानां योगरारोत्तरा स्मृता” सू० । “एषामुक्तनक्षत्राणां
प्रत्येकं स्वतारासु योत्तरदिकस्था तारा सा योगतारा
गोलतत्त्वज्ञैरुक्ता । अथान्ययोरनयोराह” रङ्ग० । “पश्चि-
मोत्तरताराया द्वितीया पश्चिमे स्थिता । हस्तस्य योग-
तारा सा श्रविष्ठायाश्च पश्चिमा” सू० ।
<फ्>“हस्तनक्षत्रं पञ्चतारात्मकं हस्तपञ्चाङ्गुलिसन्निवेशा-
कारम् । तत्र नैरृत्यदिगाश्रितपश्चिमावस्थितताराया उ-
त्तरदिगवस्थितताराया द्वितीया पूर्वोक्तातिरिक्ता पश्चिमे
वायव्याश्रिते या स्थिता सा हस्तस्य योगतारा ज्ञेया ।
उत्तरतारासन्ना पश्चिमाश्रिता तारा हस्तस्य योगतारेति
फलितार्थः । धनिष्ठाया योगतारामाह । श्रविष्ठाया
इति । धनिष्ठायास्तारासु या पश्चिमदिक्स्था सा तस्या
योगतारा । चः समुच्चये । अथान्य षामेषामाह” रङ्ग० ।
“ज्येष्ठाश्रवणमैत्राणां वार्हस्पत्यस्य मध्यमा । भरण्याग्ने-
यपित्र्याणां रेवत्याश्चैव दक्षिणा” सू० ।
“ज्येष्ठाश्रवणानुराधानां पुष्यस्य च प्रत्येकं तारात्रयात्म-
कत्वान्मध्यमतारा योगतारा स्यात् । भरणीकृत्तिकामघा-
नां रेवत्याः । चः समुच्चये । प्रत्येकं स्वतारासु या दक्षिण-
दिक्स्था सा योगतारा । अथान्येषामवशिष्टानां चाह ।”
रङ्ग० “रोहिण्यादित्यमूलानां प्राची सार्पस्य चैव हि ।
तथा प्रत्यवशेषाणां स्थूला स्याद्योगतारका” सू० “रोहिणी-
पुनर्वसुमूलानामश्लेषायाश्च प्रत्येकं स्वतारासु या पूर्वदिक्स्था
सैव योगतारेत्येवह्योरर्थः । प्रत्यक्येवाणामवशिष्टनक्षत्रा-
णामार्द्राचित्रास्वात्यभिजिच्छतताराणां स्वतारासु यात्यन्तं
[Page1404-b+ 38]
स्थूल । महती सा योगतारा स्यात् । अथ ब्रह्मस ज्ञकनक्ष-
त्रावस्थानमाह रङ्ग० । “पूर्वस्यां ब्रह्महृदयादंशकैः पञ्चभिः
स्थितः । प्रजापतिर्वृषान्तेऽसौ सौम्येऽष्टत्रिंशदंशकैः” सू०
“ब्रह्महृदयस्थानात् पूर्वभागे पञ्चभिरंशैः प्रजापतिस्तारा-
त्मको ब्रह्मा क्रान्तिवृत्ते स्थितः । कुत्रेत्यत आह । वृषा-
न्त इति । वृषान्तनिकटे । एकराशिः सप्तविंशत्यंशा
ब्रह्मध्रुवक इत्यर्थः । अस्य विक्षेपमाह । असाविति ।
ब्रह्मा उत्तरस्यामष्टत्रिंशद्भागैः स्थितः । अष्टत्रिंश-
द्भागा अस्य विक्षेप इत्यर्थः । अथापांवत्सापयोस्तारयोरव-
स्थानमाह” र० । “अपांवत्सस्तु चित्रायामुत्तरेऽंशैस्तु पञ्च-
भिः । वृहत् किञ्चिदतो भागैरापः षड्भिस्तथोत्तरे” सू०
“चित्रायाः सकाशादपांवत्ससंज्ञकस्तारात्मकः पञ्चभिर्भागै-
रुत्तरस्यां स्थितः । प्रथमतुकारश्चित्राध्रुवतुल्यध्रुवकार्थकः ।
द्वितीयतुकारश्चित्राविक्षेपस्य दक्षिणभागद्वयात्मकत्वादपां-
वत्सविक्षेव उत्तरस्त्रिभाग इति स्फुटार्थकः । अतोऽपांवत्-
सात् किञ्चिदल्पान्तरेण वृहत् स्थूलस्तारात्मक आपसंज्ञकः
तथाऽपांवत्सात् षड्भिरंशैरुत्तरस्यां स्थितश्चित्राध्रुवक ए-
वापस्य ध्रुवको विक्षेप उत्तरे नवांशा इत्यर्थः” रङ्ग० ।
<फ्>नक्षत्राणामुदयास्तकालनिरूपणम् उदयशब्दे ११३८
पृष्ठादौ दर्शितम् ।
<फ्>ॠक्षघटितत्वात् राशीनां तथात्वम् । राशिनाम
भवेत् नाम भमृक्षं गृहनाम च” ज्यो० । राशयश्च द्वादश
“पुनर्द्वादशधात्मानं व्यभजद्राशिसंज्ञकम् । नक्षत्ररू-
पिणं भूयः सप्तविंशात्मकं वशी” सू० सि० उक्तेः । ते च
मेषवृषमिथुनकर्कटसिंहाः कन्या तुलाथ वृश्चिकभम् ।
धनुरथ मकरः कुम्भोमीन इति च राशयः कथिताः”
ज्योति० उक्ताः राशिश्च “विकलानां कला षष्ट्या तत्-
षष्ट्या भाग उच्यते । तत्त्रिंशता भवेद्राशिर्भगणोद्वादशैव
तु” सू० सि० उक्तः १०८००० विकलात्मकः १८०० कलात्मकः
त्रिंशत्भागात्मकः । तैर्द्वादशभिः ३६० अंशैर्भगणोराशि-
चक्रं स्यात् तत्र सप्तविंशतिनक्षत्रात्मकराशिचक्रे द्वादशधा
विभक्ते सपादनक्षत्रद्वयस्यैव प्रत्येकराशिघटकता तेन प्रत्ये-
कनक्षत्रस्य ८०० कलात्मकत्वम् । “भभोगोऽष्टशती लिप्ताः”
सू० सि० उक्तेः । राशिभेदे नक्षत्रभेदनिरूपणमुडुचक्रशब्दे
१०७१ पृ० दृश्यम् ।
“मासर्क्षादीन न शोधयेत्” “जन्मर्क्षे उपतापिते” ज्यो० ।
“दक्षिणां दिशमृक्षेषु वार्षिकेष्वथ भास्करः” रघुः
<LEND>
