<L>30371<pc>4216,b<k1>पतित<k2>पतित
पतित¦ त्रि० पत--गत्यर्थत्वात् कर्त्तरि क्त सनि वेट्कत्वे-
ऽपि पतेः पृथग्ग्रहणात् इट् प्रतधातौ पित्सती-
त्येकरूपलिखनं प्रमादात् पणे पिपतिषतीति रूपा-
न्तरं भवतीति बोध्यम् । १ पतनकर्त्तरि २ नरकगमन-
सूचककर्मविशेषकारके स च कर्मविशेषः पतितलक्ष-
णविघया प्रा० वि० निर्णीतो यथा
गोतमः “व्रह्महा सुरापः गुरुतल्पगः मातृपितृयोनि-
सम्बद्धागस्तेननास्तिकनिन्दितकर्माभ्यासी पतितात्याम्य-
पतितत्यागिनश्च पतिताः पातकसंयोजकाश्च तैश्चाव्दं
समाचरन्निति” । पातकसंयोजकाः सुरापानादौ परान्
प्तयोजयन्ति । इत्युपक्रमे सामान्यशक्तस्यापि विशेषशक्ति
र्भ्रविष्यति मृपादिपदस्येव पशौ, हारीतेन विशेषगणने
पाठात् । तथा च्यवनः “अथ पातकोपपातकमहापा-
तकानि व्याख्यास्यामः इति । तथा च पठन्ति “महापा-
तकतुल्यानि पापान्युक्तानि यानि च । तानि पातक-
संज्ञानि तदूनमुपपातकम्” । अतो महापातकतुल्यपाप-
विशेषेऽप्यस्य शक्तिः । पतनशब्दार्थमाह गोतमः “द्वि-
जातिकर्मभ्यो हानिः पतनं परत्र चासिद्धिस्तमेके नर-
[Page4217-a+ 38]
कम्” । द्विजातिकर्म श्रौतमग्निहोत्रादि स्मार्त्तमष्टकादि
प्रायश्चित्ततदङ्गजपादिव्यतिरिक्तं तेभ्यो हानिरनधि-
कारः इति द्विजातिग्रहणं प्राधान्यार्थं शूद्रस्यापि
वाक्यान्तरेण पातित्याभिधानात् । इह लोके तावत्
पातित्यलक्षणमनिष्टं परलोके चासिद्धिः पातककर्म-
पतिबन्धात् उपात्तसुकृतफलानिष्पत्तिः नरकं वा
सूतकादिव्यावृत्त्यर्थमिदम् । द्विजातिकर्मानधिकारश्च म-
हापातके श्रूयते यथा देवलः “पञ्चैतानि महापात-
कानि कृत्वा ब्राह्मणः सद्भिर्नानुभाष्यो नानुग्राह्योऽ-
भिशस्तः सर्वकर्मवर्जितः पतिततमो भवति” । महा-
पाबक्यधिकारे मनुः “असम्भाष्याह्यसंभोज्या अवि-
वाह्या ह्यपाठिनः । धरेयुः पृथिवीं दीनाः सर्वधर्म-
वहिष्कृताः” । अतो महापातकेषु द्विजातिकर्मान-
धिकारः तद्विहितद्वादशवार्षिकप्रायश्चित्तापनेयत्वादति-
पातकानुषातकयीरपि । अतो द्वादशवार्षिकप्रायश्चित्ता-
पनेयार्हं ग्रापं पतनम् । अर्हता च सामान्यबोधितत्वं
तच्च स्त्रीत्वा दिनाऽसम्पूर्णानुष्ठानेऽप्यस्त्येव कृष्णले
इवावघातस्य । अथ वा द्विजातिकर्मानधिकारापादकं
पाग्रं पतनम् अनधिकारश्च महापातके श्रुतएव अनुपा-
तकेऽपि तत्समत्वात् उपपातकादौ च क्वचित् पततीति
श्रुतेः अतिपातके ततो गुरुत्वात् लभ्यते । यद्वा महापा-
तकानपकृष्टं पापं पतनम् अनुपातकस्य तत्समत्वात्
उपपातकादेः कचित् पततीत्यभिधानात् अनपकर्षएव,
अस्वजनब्राह्मणीगमने पतनपाताद्युत्पत्तिश्रवणादनप-
कर्षएव । अतएव “सद्यः पतति मांसेनेति” शूद्रावेदी
पतत्यत्रे” रित्यादिमनुवचनं निन्दार्थम् ।
३ स्वधर्मच्युते “स्वधर्मं यः परित्यज्य परधर्मं समाश्रयेत् ।
अनापदि स विद्वद्भिः पतितः परिकीर्त्तितः” मार्क० पु०
चाण्डालान्त्यादिस्त्रीगमनादिकमभ्यासकृतं पातित्य-
कारणम् “चाण्डालान्त्यस्त्रियो गत्वा भक्त्वा च प्रतिगृह्य
च । पतत्यज्ञानतो विंप्रो ज्ञानात्साम्यं तु गच्छति”
मत्स्यपु० । अन्यान्यपि कतिचित् कर्माणि पतितानामिव
दाहनिषेधप्रयीजकान्युक्तानि शु० त० ब्रह्मपु० “गरा-
ग्निविषदात्तैव पाषण्डाः क्रूरबुद्धयः । क्रोधात् प्रायं
विषं वह्निं शस्त्रमुद्बन्धनं जलम् । गिरिवृक्ष
प्रपातञ्च ये कुर्वन्ति नराधमाः कुशिल्पजीविनश्चैव
सूनालङ्कारकारिणः” तथा “ब्रह्मदण्डहता ये च ये च
वै ब्राह्मणैर्हताः । महापातकिनो ये च पतितास्ते प्रकी
[Page4217-b+ 38]
र्त्तिताः । पतितानां न दाहः । स्यान्नान्त्येष्टिर्नास्थिस०
ञ्चयः । न चाश्रुपातः पिण्डो वा कार्य्यं श्राद्धादिकं
न्नचित्” शु० त० ब्रह्मपु० । तेषां संसर्गनिषेधो यथा
“आसनाच्छशयनाच्चैकभोजनात् कथनादिषु । संवत्सरेण
पतति पतितेन सहाचरन्” वराहपु० “पतितैः संप्र-
युक्तानामिमां शृणुत निष्कृतिम् । संवत्सरेण पतति
पतितेन सहाचरन् । याजनाध्यापनाद्यौनाद्यान
पानाशनासनात । यो येन पतितेनैव संसर्गं याति
मानवः । स तस्यैव व्रतं कुर्य्यात् संसर्गस्य विशुद्धये”
तत्र पादोनं प्रायश्चित्तमिति तत्र स्थितम् । “पतितस्योदकं
कार्य्यं सपिण्डैर्ब्राह्मणैः सह । निन्दितेऽहनि सायाह्ने
ज्ञातिभिर्गुरुसन्निधौ । दासी घटमपां पूर्णं पर्य्यस्येत्
प्रेतवत् सदा । अहोरात्रमुपासीनं नाशौचं ब्राह्मणैः
सह । निवर्त्तयेरंस्तस्मात्तु सम्भाषणसहासनम्” मात्स्ये
२०१ अ० । “पतिता गुरवस्ताज्या न तु माता कदाचन ।
गर्भधारणपोषाभ्यां तेन माता गरीयसी” मत्स्यपु० ।
<LEND>
