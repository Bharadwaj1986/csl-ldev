<L>18218<pc>2718,b<k1>गोलक्षण<k2>गोलक्षण
गोलक्षण¦ न० ६ त० । गोः शुभाशुभसूचके चिह्नभेदे वृ०
स० तल्लक्षणाद्युक्तं यथा
“पराशरः प्राह वृहद्रथाय गोलक्षणं यत् क्रियते
ततोऽयम् । मया समासः शुभलक्षणास्ता सर्वास्तथा-
प्यागमतो ऽभिधास्ये । सास्राबिलरूक्षाक्ष्यो मूषक
नयनाश्च न शुभदा गावः । प्रचलच्चिपिटविषाणाः
करटाः खरसदृशवर्णाः । दशसप्तचतुर्दन्त्यः प्रलम्ब
मुण्डानना विनतपृष्ठाः । ह्रस्वस्थूलग्रीवा यवमध्या
दारितखुराश्च । श्यावातिदीर्घजिह्वागुल्फेरतितनु-
भिरतिवृहद्भिर्वा । अतिककुदाः कृशदेहा नेष्टा
हीनाधिकाङ्ग्यश्च । वृषभोऽप्येवं स्थुलातिलम्ब-
[Page2719-a+ 38]
वृषणः सिराततक्रोडः । स्थूलसिराचितगण्डस्त्रि-
स्थानं मेहते यश्च । मार्जाराक्षः कपिलः करटो
वा न शुभदो द्विजस्येष्टः । कृष्णोष्ठतालुजिह्वः श्वसनो
यूथस्य घातकरः । स्थूलशकृष्मणिशृङ्गः सितोदरः
कृष्णसारवर्णश्च । गृहजातोऽपि त्याज्यो यूथविना-
शावहो वृषभः । श्यामकपुष्पचिताङ्गो भस्मारुणसन्निभो
विडाल्यक्षः । विप्राणामपि न शुभं करोति वृषभः
परिगृहीतः । ये चोद्धरन्ति पादान् पङ्कादिव योजिताः
कृशग्रीवाः । कातरनयना हीनाश्च पृष्ठतस्ते न भार-
सहाः । मृदुसंहततास्वोष्ठास्तनुस्फिजस्ताम्रतालुजिह्वाश्च ।
तनुह्रस्वीञ्चश्रवणाः सुकुक्षयः स्पष्टजङ्घाश्च । आताम्र
संहतखुरा व्यूढोरस्का वृहत्ककुदयुक्ताः । स्निग्ध
श्लक्ष्णतनुत्वग्रोमाणस्ताम्रतनुशृङ्गाः । तनुभूस्पृग्बालधयो
रक्तान्तविलोचना महोच्छासाः । सिंहस्कन्धास्तन्वल्प
कम्बलाः पूजिताः सुगताः । वामावर्तैर्वामे दक्षिणपार्श्वे
च दक्षिणावर्त्तैः । शुभदा भवन्त्यनडुहो जङ्घाभिश्चै-
णकनिभाभिः । वैदूर्य्यमल्लिकाबुद्बुदेक्षणाः स्थूलनेत्र-
वर्माणः । पार्ष्णिभिरस्फुटिताभिः शस्ताः सर्वेऽपि भार-
वहाः । घ्राणोद्देशे शवलो मार्जारमुखः सितश्च
दक्षिणतः । कमलोत्पलताक्षाभः सुबालधिर्वाजितुल्य
जवः । लम्बैर्वृषणैर्मेषोदरश्च सङ्क्षिप्तवङ्क्षणक्रोडः ।
ज्ञेयो भाराध्वसहो जवेऽश्वतुल्यश्च शस्तफलः । सित-
वर्णः पिङ्गाक्षस्ताम्रविषाणेक्षणो महावक्त्रः । हंसो-
नाम शुमफलो यूथस्य विवर्धनः प्रोक्तः । भूस्पृग्बाल-
धिराताम्रवङ्क्षणो रक्तदृक् ककुद्मी च । कल्माषश्च
स्वामिनमचिरात् कुरुते पतिं लक्ष्म्याः । यो वा
सितैकचरणो यथेष्टवर्णश्च सोऽपि शस्तफलः । मिश्र-
फलोऽपि ग्राह्यो यदि नैकान्तप्रशस्तोऽस्ति” ६१ अ० ।
<LEND>
