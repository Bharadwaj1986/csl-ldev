<L>28873<pc>4076,a<k1>निम्ब<k2>निम्ब
निम्ब¦ पु० निवि--सेचने अच् वबयोरैक्यात् मः । (निम्) ख्याते
वृक्षे अमरः “निम्बः शीतो लघुर्ग्राही कटुपाकोऽग्नि-
वातहृत् । अहृद्यः श्रमतृट् कासज्वरारुचिकृमि
प्रणुत् । निम्बपत्रं स्मृतं नेत्र्यं कृमिपित्तविषप्र-
णुत् । वातलं कटुपाकञ्च सर्वारोचककुष्ठनुत् । निम्बं
फलं रसे तिक्तं पाके तु कटु भेदनम् । स्निग्धं लघूष्णं
कुष्ठघ्नं गुल्मार्शःकृमिमेहनुत्” । निम्बशाकगुणाः
“निम्बस्य कोमलदलानि सुयत्रभृष्टान्याज्ये क्षिपेत्तदनु
सैन्धवतक्रयुक्तान् । शालीयतण्डु फणान् सह रामठेन
चाघारितान् ददति रोचनमेव लेहात्” । “करञ्जनिम्ब-
जफलं कृमिकुष्ठप्रमेहजित् । निम्बतैलन्तु कुष्ठघ्नं तिक्तं
कृमिहरम् परमिति” राजवल्लभः । “मसूरं निम्बपत्रञ्च
योऽत्ति मेषगते रवौ । अतिरोषान्वितस्तस्य तक्षकः किं
करिष्यति” ति० त० । षष्ठ्यां तिथौ तद्भक्षणनिषेधो यथा
“कलङ्की जायते विल्वे तिर्यग्योनिश्च निम्बके” ति० त० ।
तिथिभेदे वर्ज्योक्तौ । निम्बक इत्यत्र स्वार्थे क ।
<LEND>
