<L>8653<pc>1062,b<k1>उच्चार<k2>उच्चार
उच्चार¦ पु० उद् + चर--णिच्--घञ् । १ उच्चारणे । “तस्यकार्य्येऽनु-
<>च्चारः” मु० बो० “मन्त्रोच्चारपरायणः” पु० । उच्चार्य्यते
<>अपानवायुना उत्क्षिप्यते कर्म्मणि घञ् । २ पुरीषे । वि-
<>ण्मूत्रोत्सर्गविधानप्रकारः आ० त० नानावचनैर्दर्शितो
<>यथा विष्णुधर्मीत्तरे “निद्रां जह्याद्गृही राम! नित्य-
<>मेवारुणोदये । वेगोत्सर्गं ततः कृत्वा दन्तधावनपूर्व्वकम् ।
<>अरुणोदयकालमाह स्कन्दपुराणम् “उदयात् प्राक्
<>चतस्रस्तु नाडिका अरुणोदयः । तत्र स्नानं प्रशस्तं
<>स्यात्तद्धि पुण्यतमं स्मृतम्” । नाडिका दण्डः । “ना-
<>डीषष्ट्या दिवानिशम्” इत्युक्तेः । विष्णुधर्म्मोत्तरे “वेग-
<>रोधं न कर्त्तव्यमन्यत्र क्रोधवेगतः” । “वेगरोधं न क-
<>त्तेव्यमिति तु कां दिशं गन्तव्यमितिवत् भावाख्यातेतर-
<>त्वात् साधुत्वम् । आयुर्वेदीयेऽपि “न वेगिनोऽन्यसिद्धिः
<>स्यात् नाजित्वा साध्यमामयम्” । अङ्गिराः “उत्थाय
<>पश्चिमे रात्रेस्तत आचम्य चोदकम् । अन्तर्धाय तृणै-
<>र्भूमिं शिरः प्रावृत्य वाससा । वाचं नियम्य यत्नेन
<>ष्ठीवनोच्छ्वासवर्जितः । कुर्य्यान्म त्रपुरीषे तु शुचौ देशे समा-
<>हितः” विष्णुपुराणम् “ततः कल्यं समुत्थाय कुर्य्या-
<>न्मैत्रं नरेश्वर! । नैरृत्यामिषुविक्षेपमतीत्याभ्यधिकं भुवः”
<>तिष्ठेन्नातिचिरं तस्मिन्नैव किञ्चिदुदीरयेत्” । कल्यमुषः
<>कालम्, मैत्रं मित्रदेवताकपायुसम्बन्धात् पुरीषोत्सर्गम्,
<>नैरृत्यामुत्थानदेशभारभ्य उत्थायेत्यनेनोपस्थितेः । इषु-
<>विक्षेपमतीत्य इषुविक्षेपयोग्यदेशाद्वहिः । तद्देशपरिमाण
<>माह पितामहः “मध्यनेन तु चापेन प्रक्षिपेत्तु शर-
<>त्रयम् । हस्तानान्तु शते सर्व्वे लक्ष्यं कृत्वा विचक्षणः” ।
<>आपस्तम्बः “मूत्रपुरीषे कुर्य्यात् दक्षिणां दिशं दक्षि-
<>णापराग्वेति” । दक्षिणापरा नैरृती । मनः “मूत्रो-
<>च्चारसमुत्सर्गं दिषा कुर्य्यादुदङ्मुखः । दक्षिणाभिमुखो
[Page1063-a+ 38]
<>रात्रौ सन्ध्ययोश्च यथा दिवा” । उच्चारः पुरीषम् । यत्तु
<>यमवचनं “प्रत्यङ्मुखश्च पुर्व्वाहणे अपराह्णे च प्राङ्मुखः ।
<>उदङ्मुखस्तु मध्याह्ने निशायां दक्षिणामुखः” इति तत्
<>उदङ्मुखेन सहेच्छाविकल्पार्थं सूर्य्याभिमुखनिरासार्थञ्च
<>न तु नियमार्थं देवलवचनविरोधात् । तथा च “सदैवो-
<>दङ्मुखः प्रातः सायाह्ने दक्षिणामुखः । विण्मूत्रे आ-
<>चरेन्नित्यं सध्यायां परिवर्जयेत्” इति । प्रातःसा-
<>याह्नशब्दौ दिवारात्रिपरौ पूर्व्वोक्तमनुवचनैकवाक्यत्वात् ।
<>सन्ध्यायां परिवर्जयेदिति तु पीडितेतरपरम् । यमः
<>“कृत्वा यज्ञोपवीतन्तु पृष्ठतः कण्ठलम्बितम् । विण्मूत्रे च
<>गृही कुर्य्यात् यद्वा कर्णे समाहितम्” । पृष्ठतः पृष्ठे
<>कण्ठलम्बितं निवीतम् । अत्र लम्बितं निवीतम् । “संवीतं
<>मानुषे कृत्ये” इति तैत्तिरोयश्रुतेः । मानुषे सनकादिकृत्ये ।
<>पृष्ठलम्बितं निवीतम्” इति बौधायनवचनाच्च । तथा च
<>हारवत् कृत्वा पृष्ठलम्बितम् स्कृन्धे इत्यर्थः । अत्र व्य-
<>वस्थामाह सांख्यायनः । “यद्येकवस्त्रो यज्ञोपवीतं कर्णे
<>कृत्वा अवगुण्ठितः” इति कर्णे दक्षिणकर्णे । “पवित्रं
<>दक्षिणकर्णे कृत्वा विण्मूत्रमाचरेत्” इति स्मृतौ तथा दर्श-
<>नात् । अवगुण्ठितः कृतशिरोऽवगुण्ठनः । मनुः “छाया
<>यामन्धकारे वा रात्रावहनि वा द्विजः । यथासुखमुखः
<>कुर्य्यात् प्राणबाधाभयेषु च” महाभारते । “प्रत्यादित्यं
<>प्रतिजलं प्रति गाञ्च प्रतिद्विजम् । मेहन्ति ये च पथिषु
<>ते भवन्ति गतायुषः” । प्रतिः सांमुख्ये । मनुः “न मूत्रं
<>पथि कुर्व्वीत न भस्मनि न गोव्रजे । न फालकृष्टे न जले
<>न चित्यां नच पर्व्वते । न जीर्णदेवायतने न वल्सीके
<>कदाचन । न ससत्वेषु गर्त्तेषु न गच्छन्नापि संस्थितः ।
<>न नदीतीरमासाद्य न च पर्व्वतमस्तके । वाय्वग्निविप्रा-
<>नादित्यमपःपश्यंस्तथैव च । न कदाचन कुर्व्वीत विण्मू-
<>त्रस्य विसर्जनम्” । ससत्वेषु प्राणिमत्सु संस्थितः
<>उत्थितः पर्वतमस्तकनिषेधोऽधिकदोषाय । वशिष्ठः ।
<>“आहारर्निहारविहारयोगाः सुसम्भृता धर्म्मविदा तु
<>कार्य्याः । वाग्बुद्धिकार्याणि तपस्तथैव धनायुषी गुप्ततमे
<>तु कार्य्ये” । निर्हारो मूत्रपुरीसोत्सर्गः विहारः स्त्री-
<>सम्भोगः । योगः समाधिः । वाग्गुप्तिरशुभालापत्यागः ।
<>बुद्धिगुप्तिरनिष्टचिन्तात्यागः । हारीतः “आहारन्तु रहः
<>कुर्य्यात् निर्हारञ्चैव सर्वदा । गुप्ताभ्यां लक्ष्म्युवेतः स्यात्
<>प्रकाशे हीयते तया” । विष्णुपुराणम् “सोमाग्न्यर्काम्बु-
<>वायूनां पूज्यानाञ्च न सम्मुखे । कुर्य्यात् ष्ठीवनविण्मूत्रसमु-
[Page1063-b+ 38]
<>त्सर्गञ्चपण्डितः” । आपस्तम्बः “न च सोपानत्को
<>मूत्रपुरीषे कुर्य्यादिति” । वृहन्मनुः “करगृहीतपात्रेण
<>कृत्वा मूत्रपुरीषके । मूत्रतुल्यन्तु पानीय पीत्वां चान्द्रा-
<>यणञ्चरेत्” । भरद्वाजः “अथ विकृष्य विण्मूत्रं लोष्ट्र-
<>काष्ठतृणादिना । उदस्तवासा उत्तिष्ठेद्दृढं विधृतमेहनः”
<>उदस्तवासा कटिदेशादुत्क्षिप्तवस्त्रः” आ० त० “मूत्रोच्चारौ
<>च कारयेत्” । “यस्योच्चारं विना मूत्रं सम्यग् वायुश्च गच्छति”
<>सुश्रु० । “दाने तपसि शौर्य्ये च यस्य न प्रथितं मनः ।
<>विद्यायामर्थलाभे च मातुरुच्चार एव सः” हितो० ।
<>उल्लङ्घ्य चारोगतिः । ३ ग्रहादीनां राशिनक्षत्रान्तर-
<>सञ्चारे । “ऋक्षादृक्षं शतेनाब्दैर्यात्सु चित्रशिखण्डिषु ।
<>“उच्चारे संहिकाकारैः” सि० रा० त० ।
<LEND>
