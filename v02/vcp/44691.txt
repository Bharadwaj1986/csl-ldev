<L>44691<pc>5175,b<k1>संयोगविरुद्ध<k2>संयोगविरुद्ध
संयोगविरुद्ध¦ न० संयोगेन विरुद्धम् । द्रव्यान्तरसंयोगेन
विरुद्धगुणाश्रये द्रव्यभेदे तच्च राजवल्लभेन दर्शितं यथा
“शाकाम्लपलपिण्याककुलत्थलवणामिषैः । करीरद-
धिमाषैश्च प्रायः क्षीरं विरुध्यते । प्राणहारी तु
हारीतो हरिद्रालवणैः शृतः । रुरोस्तैलानलैर्भृष्टं
विषं मायूरमामिषम् । वराहवसया भृष्टा बलाका तु
हरत्यसून् । संयुक्ता सैव वारुण्या कुल्माषैश्च विरु-
ध्यते । अविं कृसुम्भशाकेन मत्स्यतैलैः कणां त्यजेत् ।
मांसैरिक्षुविकारांश्च काञ्जिकैस्तिलशस्कुलीम् । कपोतः
सार्षपे भृष्टो घृतं कांस्ये दशाहिकम् । विषं घृतसमं
क्षौद्रं मधुना गगनाम्बु च । मूलकं माषसूपेन मधुना
च न भक्षयेत् । एकत्र सर्वमांसानि विरुध्यन्ते प्रस्परम् ।
रात्र्यन्धवीसर्पदकोदराणां विस्फोटिकोन्मादभगन्दरा-
णाम् । मूर्च्छामदाध्मानगलग्रहाणां पाण्ड्वामयस्याऽऽमवि-
षस्य चैव किलासकुष्ठग्रहणीगदानां शोथातिसारज्वर-
पीनसानाम् । सन्तानदोषस्य तथैव मृत्योर्विरुद्धमन्नं
प्रवदन्ति हेतुम् । विरुद्धाहारजान् रोगात् विगिहन्ति
विरेचनम् । वभनं शमनं वापि पूर्वं वा हितसेवनम्” ।
<LEND>
