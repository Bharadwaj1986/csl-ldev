<L>5660<pc>0522,b<k1>अष्टविध<k2>अष्टविध
अष्टविध¦ न० अष्ट विधाः प्रकारा अस्य । राज्याङ्गाष्टप्रकारे
कर्मणि तच्च अष्टकर्मशब्दे दर्शितम् । “कृत्स्नं चाष्टविधं
कर्म्म पञ्चवर्गञ्च तत्त्वतः” मनुः ।
सुश्रुतोक्ते विषयविशेषविषये छेद्यादौ अष्टप्रकारे शल्यकर्म्मणि
तानि च यथा “छेद्यभेद्यलेख्यवेध्यैष्याहार्य्यस्राव्यसीव्य-
रूपाणि । तेषां विषयविशेषा अपि तत्रैव दर्शिता यथा ।
“च्छेद्या भगन्दरग्रन्थिः श्लैष्मिकस्तिलकालकः । ब्रणवर्त्मार्वुदा-
न्यर्शश्चर्म्मकीलोऽस्थि मांसगम् ॥ शल्यं जतुमणिर्म्मांससंघातो
गलशुण्डिका । स्नायुमांससिराकोथो वल्मीकं शतपोनकः ॥
अध्रुषश्चोपदंशाश्च मांसकन्द्यधिमांसकः । भेद्या विद्रधयोऽ-
न्यत्र सर्वजादग्रन्थयस्त्रयः ॥ आदितो ये विसर्पाश्च वृद्धयः
सविदारिकाः । प्रमेहपिडकाशोफस्तनरोगावमन्थकाः ।
कुम्भीकानुशयीनाड्यो वृन्दौ पुष्करिकालजी । प्रायशः
क्षुद्ररोगाश्च पुप्पुटौ तालुदन्तजौ ॥ तुण्डिकेरी गिलायुश्च
पूर्व्वं ये च प्रपाकिणः । वस्तिस्तथाश्मरोहेतोर्म्मेदोका ये
च केचन ॥ लेख्याश्चतस्रो रोहिण्यः किलासमुपजिह्वि-
का । मेदोजो दन्तवैदर्भो ग्रन्थिवर्त्माधिजिह्निका ॥ अ-
र्शांसि मण्डलं मांसकन्दी मांसोन्नतिस्तथा । वेध्याः सिरा
बहुविधा मूत्रवृद्धिर्द्दकोदरम् ॥ एष्या नाड्यः सशल्याश्च
ब्रणा उन्मार्गिणश्च ये । आहार्य्याः शर्करास्तिस्त्रो० दन्तक-
र्णमलाश्मरी ॥ शल्यानि मूढगर्भाश्च वर्चश्च निचितं गुदे ।
स्राव्या विद्रधयः पञ्च भवेयुः पर्वजादृते ॥ कुष्ठार्व
वायुं सरुजः शोफो यश्चैकदेशजः । पाल्यामयाः श्ली-
पदानि विषजुष्टञ्च शोणितम् ॥ अर्व्वुदानि विसर्पाश्च
ग्रन्थयश्चादितस्तु ये । त्रयस्त्रयश्चोपदंशाः स्तनरोगा वि-
दारिका ॥ शौषिरो गलशालूकम् कण्ठकाः कृमिदन्तकः ।
दन्तवेष्टः सोपकुशः शीतादोदन्तपुप्पुटः ॥ पित्तासृक्कफ-
जाश्चौष्ठ्याः क्षुद्ररोगाश्च भूरिशः । सीव्या मेदःसमुत्थाश्च
मिन्नाः सुलिखिता गदाः ॥ सद्योव्रणाश्च ये चैव चलस-
न्धिव्यपाश्रयाः । न क्षाराग्निविषैर्जुष्टा न वा मारुतवा-
[Page0523-a+ 38]
हिनः ॥ नान्तर्लोहितशल्याश्च तेषु सम्यग्विशोधनम् ॥
पांशुरोमनखादीनि चलमस्थि भवेच्च यत् । अहृतानि
यतोऽमूनि पाचयेयुर्भृशं व्रणम् । रुजश्च विविधाः कुर्य्यु-
स्तस्मादेतान्विशोधयेत् । ततोव्रणं समुन्नम्य स्थापयित्वा य-
थास्यितम् ॥ सीव्येत् सूक्ष्मेण सूत्रेण वल्केनाश्मन्तकस्य
वा । शणजक्षौमसूत्राभ्यां स्नाय्वा बालेन वा पुनः । मू-
र्व्वागुडूचीतानैर्व्वा सीव्येद्वेल्लितकं शनैः ॥ सीव्येद्गोफणिकां
वापि सीव्येद्वा तुन्नसेवनीम् । ऋजुग्रन्थिमथो वापि यथायो
गमथापि वा ॥ देशेऽल्पमांसे सन्धौ च सूची वृत्ताङ्गुलद्वयम् ।
आयता त्र्यङ्गुला त्र्यस्रा मांसले वापि पूजिता ॥ धनु-
र्वक्रा हिता मर्मफलकोशोदरोपरि । इत्येतास्त्रिविधाः
सूचोस्तोक्ष्णाग्राः सुसमाहिताः । कारयेन्मालतीपुष्प-
वृन्ताग्रपरिमण्डलाः । नातिदूरे निकृष्टे वा सूचीं
कर्म्मणि पातयेत् । दूराद्रुजो व्रणौष्ठस्य सन्निकृष्टेऽव-
लुञ्चनम् । अथ क्षौमपिचुच्छन्नं सुस्यूतं प्रतिसारयेत् ।
प्रियङ्ग्वञ्जनयष्ट्याह्वलोध्रचूर्णैः समन्ततः । शल्वकीफल
चूर्ण्णैर्व्वा क्षौमध्यामेन वा पुनः । ततो व्रणं यथायोगं
बद्धाचारिकमादिशेत् । एतदष्टविधं कर्म समासेन
प्रकीर्त्तितम्” ।
<LEND>
