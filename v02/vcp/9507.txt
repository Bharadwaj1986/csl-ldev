<L>9507<pc>1203,b<k1>उपचार<k2>उपचार
उपचार¦ पु० उप + चर--घञ् । १ चिकित्सायां, २ सेवायां, “स
मे चिरायास्खलितोचाराम्” । “उपचाराञ्जलिखिन्न-
[Page1204-a+ 38]
हस्तया” रघुः । ३ व्यवहारे, “स्मृतेः उपचारात् अन्या-
र्थदर्शनाच्च” शव० भा० भूरिप्रयोगः अविग्रहशब्दे ४५१
पृष्ठे दर्शितः । ४ उत्कोचे ५ लक्षणया शक्यार्थत्यागेनान्यार्थ
बोधने ६ अयथार्थवाक्येन सन्तोषकरणे च “उपचारपदं
न चेदिदमिति” कुमारः ७ धर्म्मानुष्ठानमात्रे “वैश्यशूद्रोप-
चारञ्च” “व्रतचर्य्योपचारञ्च” मनुः । “प्रयुक्तपाणि-
ग्रहणोपचारौ” कुमा० । करणे घञ् । ८ पूजासाधने
द्रव्यभेदे “सन्मङ्गलोपचाराणां सैवादिरचनाऽभवत्” रघुः
पूजाङ्गीपचाराश्च नानाविधाः तत्र सर्वोपचारमन्त्रास्तु
श्रीतारपूर्व्वाः, कल्पयामि नमः इत्यन्ताः कार्य्याः ।
“सिद्धजामले “श्रीतारञ्च मुखे कृत्वा देयस्य भुवनेश्वरि!
कल्पयामि नमः पश्चादुपचारेष्वयम् विधिरिति” इत्युपक्रम्य
तन्त्रसारे “चतुःषष्ठ्युपचाराः दर्शिताः यथा आ-
सनारोपणम् १ । सुगन्धितैलाभ्यङ्गः २ । मज्जनशालाप्रवे-
शनम् ३ । मज्जनमणिपीठोपरिवेशनम् ४ । दिव्यस्नानीय-
मुद्वर्त्तनम् ५ । उष्णोदकस्नानम् ६ । कनककलसस्थितस-
कलर्तार्थाभिषेचनम् ७ । धौतवस्त्रपरिमार्ज्जनम् ८ । अरुण-
दुकूलपरिधानम् ९ अरुणदुकूलोत्तरीयम् १० । आलेपमण्डप-
प्रवेशनम् ११ । आलेपमणिपीठोपवेशनम् १२ । चन्दनागु-
रुकुङ्कुमकर्पूरकस्तूरीरोचनादिव्यगन्धसर्वाड्रानुलेपनम् १३ ।
केशभारस्य कालागुरुधूपमल्लिकामालतीजातीचम्पकाशो-
कशतपत्रपूगकुहरीपुन्नागकह्लारयूथीसर्वर्त्तुकुमुममालाभूष-
णम् १४ । भूषणमण्डपप्रवेशनम् १५ । भूषणमणि-
पीठोपवेशनम् १६ । नवमणिमुकुटम् १७ । चन्द्रशक-
लम् १८ । सीमन्तसिन्दूरम् १९ । तिलकरत्नम् २० ।
कालाञ्जनम् २१ । कर्ण्णपालियुगलम् २२ । नासाभर-
णम् २३ । अधरयावकम् २४ । प्रपदभूषणम् २५ ।
कनकचित्रपादुका २६ । महापादका २७ । मुक्तावलिः २८
एकावलिः २९ । देवछन्दकः ३० । केयूरयुगलचतुष्ट-
यम् ३१ । वलयावलिः ३२ । उर्मिकावलिः ३३ । का-
ञ्चिदाम ३४ कटीसूत्रम् ३५ । शोभाख्याभरणम् ३६ । पाद-
कटकम् ३७ । रत्ननूपुरम् ३८ । पादाङ्गुलोयकम् ३९ ।
एककरे पाशः ४० । अन्यकरे अङ्कुशः ४१ । पूर्ण्णेषुचा-
पम् ४२ । अपरकरे पुष्पवाणाः ४३ । श्रीमन्माणिक्य-
पादुका ४४ । स्वसमानवेशाभिरावरणदेवताभिः सह-
सिंहासनारोहणम् ४५ । कामेश्वरपर्य्यङ्कोपवेशनम् ४६ ।
अमृताशनचषकम् ४७ । आचमनीयम् ४८ । कर्पूर-
वटिका ४९ । आनन्दोल्लासः ५० । सविलासहास ५१ ।
[Page1204-b+ 38]
मङ्गलारत्रिकम् ५२ । श्वेतच्छत्रम् ५३ । चामरयुग-
लम् ५४ । दर्पणः ५५ । तालवृन्तम् ५६ । गन्धः ५७ ।
पुष्पम् ५८ । धूपः ५९ । दीपः ६० । नैवेद्यञ्च ६१ ।
एतानि कल्पयेत् एषामुपचाराणामभावे तन्मन्त्राजप्याः ।
“तदुक्तं नवरत्नेश्वरे । “चतुःषष्ट्युपचाराणामभावे
तन्मनुं जपेत् । तत्तदेव फलं विन्देत् साधकः स्थिर-
मानसः” । “आचमनीयं प्रदातव्यमपचारान्तरान्तरे” तन्त्रसा०
तानि च त्रीणि “स्नाने वस्त्रे च नैवेद्ये दद्यादाचमनीयकम्”
नरसिंहपु० तेन चतुषष्टिपूरणम् । एतच्च श्रीविद्याप्रकरणी-
यत्वात्तद्विषयम् । अन्यत्र यथागमं कल्पनीयम् । शङ्का-
चार्य्येण तु स्तोत्रच्छलेन अन्यविधाः चतुःषष्ट्यु पचाराद-
र्शिता विस्तरभयान्न ते दर्शितास्तत्स्तोत्रेऽवसेयाः ।
अथाष्टादशोपचाराः । “आसनम् १ स्वागतम् २ पाद्यम् ३
अर्घ्यम् ४ आचमनीयकम् ५ । स्नानम् ६ वस्त्रो-
पवीतञ्च ७ मूषणानि च सर्वशः ८ । गन्धम् ९ पुष्पम् १०
तथा धूपम् ११ दीपम् १२ अन्नञ्च १३ तर्पणम् १४
माल्यानुवेपनेचैव १५ १६ नमस्कारविसर्ज्जने १७ १८ ।
अष्टादशोपचारैस्तु मन्त्री पूजां समाचरेत्” । अथ षोडशो-
पचाराः । “पाद्यमर्घ्यन्तथाचामं स्नानं वसनभूषणे । गन्धं
पुष्पधूपदीपं नैवेद्याचमनन्ततः । ताम्ब लमर्च्चने स्तोत्रं
तर्पणञ्च नमस्क्रियाम् । प्रयोजयेत् प्रपूजायामुपचारांस्तु
षोडश” अथ दशोपचाराः । “पाद्यमर्घ्यं तथाचामो मधु-
पर्काचमौ तथा । गन्धादयोनिवेद्यान्ता उपचारा दश क्रमात् ।
अथ पञ्चोपचाराः । “गन्धपुष्पं तथा धूपं दीपं नैवेद्यमेव
च । अखण्डं फलमासाद्य केवलं लभते ध्रुवम्” तन्त्रसा०
विधानपा० विण्णुविषये अन्यविधा षोडशोपचारा
दर्शिताः ते च तत्तन्मन्त्रसहिता मत्कृततुलादानादिप-
द्धतौ २२८ पृष्ठे दर्शिताः । आ० त० “आसन स्वागतं
पाद्यमर्घ्य माचनीयकम् । मधुपर्काचमं स्नानवसनाभर-
णानि च । गन्धपुष्पे धूपदीपौ नैवद्यं वन्दनं तथा” एवं
षोडशोपचाराः पठिता शक्तिभेदात् भेद उन्नेयः ।
तत्रासनादिकं यथा देयं तथोक्तं कालि० पु० “आसनं
प्रथमं दद्यात् पौष्पं दारवमेव वा” । (वाकारात् रज-
ताद्यासनम्) । “पाद्यार्थमुदकं पाद्यं केवलं तोयमेव तत् ।
तत्तैजसेन पात्रेण शङ्खेनाथ प्रदापयेत्” । (अर्घ्यमर्घ्य शब्दे
उक्तम्) । “उदकं दीयते यत्तु प्रसन्नं फेनवर्जितम् ।
आचमनाय देवेभ्यस्तदाचमनमिष्यते । तत्तैजसेन पात्रेण
शङ्खेनापि प्रदापयेत् । स्वर्ण्णरत्नोदके स्नानं कर्पूराद्य
[Page1205-a+ 38]
धिवासितम् । तैजसैः कांस्यपात्रैर्वा शङ्खेनाथ प्रदापयेत् ।
यद्दीयते देवताभ्यो गन्धपुष्पादिकं तथा । अर्घपात्र-
स्थितैस्तोयैरभिषिच्य समुत्गृजेत् । नैवेद्यं दक्षिणे वा मे
पुरतो वा न पृष्ठतः । दीपं दक्षिणतो दद्यात् पुरतो वा न
वामतः । वामतस्तु तथा धूपमग्रे वा न तु दक्षिणे । निवे-
दयेत् पुरोभागे गन्धपुष्यञ्च मूषणम्” नरसि० पु० ।
“कार्पासं सर्वतोभद्रं दद्योत सर्वेभ्य एव हि । नैकान्त-
रक्तं दद्यात्तु वासुदेवस्य चेलकम् । तत् पूर्व्वं पूजयित्वैव
मन्त्रैर्देवाय चोत्सृजेत् । निर्दशं मलिनं जीर्णं छिन्नं
गात्रावलिङ्गितम् । परकीयं चाणुदष्टं सूचीविद्धं तथो-
षितम् । उप्तकेशं विधूतञ्च श्लेष्ममूत्रादिदूषितम् ।
वर्जयेत् स्वोपयोगे च यज्ञादावुपयोजने” । (उप्तकेशं
केशेन सह वापितम्) । “पताकाध्वजवस्त्रादौ स्यूतं वस्त्रं
नियोजयेत् । ग्रैवेयकादि संसक्तं सौवर्ण्णं राजतञ्च वा ।
निवेदयेत्तु देवेभ्यो नान्यतैजससम्भवम् । प्रावरः पान
पात्रञ्च गण्डको गृहमेव च । पर्थ्यङ्कादि यदन्यच्च सर्व्वं
तदुपभूषणम्” । गन्धविशेषो गन्धशब्दे वक्ष्यते ।
<LEND>
