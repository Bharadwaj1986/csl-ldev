<L>24159<pc>3418,b<k1>दग्ध<k2>दग्ध
दग्ध¦ त्रि० दह--क्त । कृतदाहे १ भस्मीकृते “दृशा दग्धं
<>मनसिजं जीवयन्ति दृशैव याः” सा० द० । “सर्वं
<>स्याद् दग्धमामिषम्” कर्मलोचनम् । देहस्वाग्निदाह-
<>भेदाः सुश्रुते उक्ता यथा
<P>“अत ऊर्द्ध्वमितरथा दग्धलक्षणं वक्ष्यामः । तत्र
<>स्निग्धं रूक्षं वा श्रित्य द्रव्यमग्निर्दहति । अग्निसन्तप्तो
<>हि स्नेहः सूक्ष्मसिरानुसारित्वात्त्वगादीननुप्रविश्याशु
<>दहति । तस्मात् स्नेहदग्धेऽधिका रुजो भवन्ति । तत्र
<>प्लुष्टं दुर्दग्धं सम्यग्दग्धमतिदग्धञ्चेति चतुर्विधमग्नि-
<>दग्धम् । तत्र यद्विवर्णं प्लुष्यतेऽतिमात्रं तत्प्लुष्टम् ।
<>यत्रोत्तिष्ठन्ति स्फोटास्तीव्राश्चोषदाहरागपाकवेदनाश्चिरा-
<>च्चोपशाम्यन्ति तद्दुर्दग्धम् । सम्यग्दग्धमनवगाढं ताल-
<>फलवर्णं सुसंस्थितं पूर्वलक्षणयुक्तञ्च । अतिदग्धे मांसा-
<>वलम्बनं गात्रविश्लेषः सिरास्नायुसन्ध्यस्थिव्यापादनमति-
<>मात्रं ज्वरदाहपिपासामूर्च्छाश्चोपद्रवा भवन्ति व्रणश्चास्य
<>क्षिरेण रोहति रूढश्च विवर्णो भवति । तदेतच्चतुर्विध-
[Page3419-a+ 38]
<>मग्निदग्धलक्षणमात्मकर्मप्रसाधकं भवति । भवति चात्र ।
<>अग्निना कोपितं रक्तं भृशं जन्तोः प्रकुप्यति । ततस्ते-
<>नैव वेगेन पित्तमस्याभ्युदीर्य्यते । तुल्यवीर्य्ये उभे ह्येते
<>रसतो द्रव्यतस्तथा । तेनास्य वेदनास्तीव्राः प्रकृत्या च
<>विदह्यते । स्फोटाः शीघ्रं प्रजायन्ते ज्वरस्तृष्णा च
<>वर्द्धते” सुश्रु० ।
<P>तिथिभेदेन युक्ते २ चन्द्राश्रितराशौ पु० । “मृगसिंहौ
<>तृतीयायां प्रथमायां तुलामृगौ । पञ्चम्यां बुधराशी द्वौ
<>सप्तम्यां चापचन्द्रभे । नवम्यां सिंहकीटाख्यावेकादश्यां
<>गुरोर्गृहे । वृषमीनौ त्रयोदश्यां दग्धसंज्ञास्त्वमी
<>गृहाः । दग्धसद्मनि यत् कर्म कृतं सर्वं विनश्यति”
<>ज्यो० त० । ३ वारभेदेन युक्ते नक्षत्रभेदे न० । “याम्यं
<>त्वाष्ट्रं वैश्यदेवं धनिष्ठार्य्यम्णं ज्येष्ठान्त्यं रवेर्दग्धभं
<>स्यात्” ज्यो० त० । ४ वारभेदयुक्ते तिथिभेदे स्त्री “एकादशी
<>चेन्दुवारे द्वादशी चार्कवासरे । षष्ठी वृहस्पतेर्वारे तृतीया
<>बुधवासरे । अष्टमी शुक्रवारे च नवमी शनिवासरे । प-
<>ञ्चमी भौमवारे च दग्धयोगाः प्रकीर्त्तिताः” नारदः । “द्वा-
<>दश्येकादशी नागनौरीस्कन्दवसुष्वपि नवम्यां दग्धयोगा-
<>ख्या भानुवारादितः क्रमात्” वसिष्ठः । ५ सूर्य्यचन्द्राक्रान्त-
<>राशिभेदेन युक्ते तिथिभेदे स्त्री राजमार्त्तण्डे “द्वितीया
<>मीनधनुषोश्चतुर्थी वृषकुम्भयोः । मेषकर्कटयोः षष्ठी कन्या-
<>मिथुनकेऽष्टमी । दशमी वृश्चिके सिंहे द्वादशी मकरे
<>तुले । आद्या धनुःषु शफरीषु परा द्वितीया एकान्तरे
<>दिनकरे तिथयः प्रदग्धाः । कार्मुके च तथा कुम्भे
<>मेषे युग्ने हरौ घटे । एषु शुक्ला द्वितीयाद्याः दग्धाः
<>कृष्णा झषादिषु । राश्योश्चन्द्रस्य च रवेः स्थित्या वाच्यं
<>फलं बुधैः । याः प्रोक्तास्तिथयो दग्धाः मेषादिषु च
<>राशिषु । शुक्लास्ता विषमे राशौ समे कृष्णाः प्रकी-
<>र्त्तिताः । एभिर्जातो न जीवेत यदि शक्रसमो भवेत् ।
<>विवाहे विधवा नारी यात्रायां मरणं भवेत् । निष्फलं
<>कृषित्राणिज्यं विद्यारम्भे च मूर्खता । गृहप्रवेशे भङ्गः
<>स्वाच्चूडायां मरणं ध्रुवम् । ऋणदाने फलं नास्ति
<>व्रतदाने च निष्फले । शुभकर्माणि सर्वाणि नैव कुर्य्या-
<>द्विचक्षणः” । उत्तरराशिषु चन्द्रस्थित्या दग्धायौ व्यक्तत्वं
<>यथा “षष्ठी मेषकुलीरयोर्हिमकरे कन्यायुगे चाष्टमी सिंहे
<>वृश्चिकराशिगे च दशमी तौलौ मृगे द्वादशी । चापे
<>चाथ झषे द्विका यदि वृषे कुम्भे चतुर्थी यदा दग्धाख्या-
<>स्तिथयो वदन्ति मुनयस्त्याज्या सदा कर्मसु” ज्यो० त० ।
[Page3419-b+ 38]
<>दग्धादिवस्त्राद्यस्यांशभेदे फलभेदः मु० चि० उक्तो यथा
<P>“वस्त्राणां नवभागकेषु च चतुष्कोणेऽमरा राक्षसा
<>मध्यत्र्यंशगता नरास्तु सदशे पार्श्वे च मध्याशयोः ।
<>दग्धे वा स्फुटितेऽम्बरे नवतरे पङ्कादिलिप्ते न स-
<>द्रक्षोऽंशे, नृसुरांशयोः शुभमसत् सर्वांशके प्रान्ततः” त-
<>दुक्तं श्रीपतिना “कर्दमकज्जलगोमयलिप्ते वाससि दग्ध-
<>वति स्फुटिते वा । चिन्त्यमिदं नवधाभिहितेऽस्मिन्निष्ट-
<>मनिष्टफलञ्च सुधीभिः । निवसन्त्यमरा हि वस्त्रकोणे
<>मनुजाः पार्श्वदशान्तमध्ययोश्च । अपरेऽपि च रक्षसां
<>त्रयोऽंशे शयने चासनपादुकासु चैवम् । भोगप्राप्तिर्दे-
<>वतांशे, नरांशे पुत्राप्तिः, स्याद्राक्षसांशे च मृत्युः । प्रान्ते
<>सर्वांशेष्वनिष्टं तथा स्यात् प्लुष्टे वस्त्रे नूतने साध्व-
<>साधु” । ६ सूर्य्याधिष्ठितदिशि स्त्री । ७ दग्धरुहायां वृक्षे
<>च स्त्री ८ संतप्ते त्रि० ।
<LEND>
