<L>18561<pc>2773,a<k1>ग्राम्य<k2>ग्राम्य
ग्राम्य¦ त्रि० ग्राम--भवार्थे--वा यत् । १ ग्रामभवे कृषकादौ
“अल्पव्ययेन सुन्दरि! ग्राम्यजनो मिष्टमश्नाति” वृ० र० ।
२ मूढे ३ प्राकृते । ४ मैथुने च “व्यवायो ग्राम्यधर्मश्च” अ-
मरः । प्राकृते “ग्राम्यानपश्यत् कपिशं पिपासतः” माघः ।
मूढे “ग्राम्यभावमपहातुमिच्छवः” माघः । ५ स्वीकारे
६ रतवन्धे ७ भण्डादिवचने अश्लीले हालिकादिप्रसिद्ध-
वाक्ये च न० शब्दार्थचि० । ८ काव्यदोषभेदे पु० । स
च शब्दगतोऽर्थगतश्च तत्र शब्दगतः सा० द० ।
[Page2773-b+ 38]
शब्ददोषविभागे “दुःश्रव्यत्रिविधाश्लीलानुचितार्थाप्रयु-
क्तताः । ग्राम्योऽप्रतीतसन्दिग्धनेयार्थनिहतार्थताः”
इत्यादिना शब्ददोषान् विभज्य “कटिस्ते हरते
मनः” इत्युदाहृतम् “अपुष्टदुष्क्रमग्राम्यव्याहताश्ली-
लकष्टताः” इत्यादिनाऽर्थदोषान् विभज्य च “स्वपिहि
त्वं समीपे मे स्वपिम्येवाधुना प्रिय!” इत्य-
र्थस्य ग्राम्यत्वमुदाहृतम् । “ग्राम्या मिथुनतुलास्त्री
चापालिघटा निशासु मेषवृषौ च” ज्यो० उक्तेषु ९ सदा-
मिथुनादिराशिषु १० रात्रौ मेषवृषराश्योश्च पु० ।
११ पशुभेदे पुंस्त्री० । यथाह पैठीनसिः “ग्राम्यारण्याश्च-
तुर्द्दश गौरविरजोऽश्वोऽश्वतरो गर्द्दभो मनुष्यश्चेति सप्त
ग्राम्याः पशवः, महिषवानरऋक्षसरीसृपरुरुपृषतमृगाश्चेति
सप्तारण्याः” । “अश्वाश्वतरगोस्वरोष्ट्रवस्तोरम्रमेदःपुच्छक
प्रभृतयो ग्राम्याः इति सुश्रुतोक्ते १२ पशुभेदे पुंस्त्री०
“ग्राम्या वातहराः सर्वे वृंहणाः कफपित्तलाः । मधुरा
रसपाकाभ्यां दीपना बलवर्द्दनाः” सुश्रु० । १३ ओष-
धिभेदे स्त्री । “तिलमाषव्रीहियवाः प्रियङ्गवो गोधू-
माश्चेति सप्त ग्राम्या ओषधयः” तैत्ति० । ओषधि शब्दे
१५६४ पृ० दृश्यम् ।
<LEND>
