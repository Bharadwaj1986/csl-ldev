<L>3927<pc>0328,b<k1>अम्बा<k2>अम्बा
अम्बा¦ स्त्री अम्ब्यते स्नेहेनोपगम्यते अम्ब--कर्म्मणि घञ् ।
१ मातरि, लोके सम्बोधने तदर्थे ह्रस्वः । “कृताञ्जलिस्तत्र
यदम्ब! सत्यात्” रघुः । वेदे तु “अम्बेऽम्बालेऽम्बिके
पूर्व्वेति” पा० निर्देशात् न ह्रस्वः । “अम्बे! अम्बिके
[Page0329-a+ 38]
अम्बालिके! न मानयति कश्चन य० २३, १८ । नाट्योक्ता-
वपि तत्रैव, २ अम्बष्ठालतायां, ३ काशीराजकन्यायाञ्च ।
“अथाश्रौषं महाबाहो तिस्रः कन्याः स्वयम्बराः ।
रूपेणाप्रतिमा लोके काशीराजसुतास्तदा । अम्बां
चैवाम्बिकां चैव तथैवाम्बालिकामिति । राजानश्च
समाहूताः पृथिव्यां भरतर्षभ! । “अम्बा ज्येष्ठाभवत्तासा-
मम्बिका त्वथ मध्यमा । अम्बालिका च राजेन्द्र!
राजकन्या कनीयसी इत्युपक्रम्य । अम्बाया उपा-
ख्यानं विस्तरेण वर्ण्णितम् भा० उ० प० अम्बोख्याने ।
“मया सौभपतिः पूर्व्वं मनसा हि वृतः पतिः इत्यन्बि
योक्ते “अनुजज्ञे तदा ज्येष्ठामम्बां काशीपतेः सुताम् ।
अम्बिकाम्बालिके भार्य्ये प्रादात् प्रीत्या यवीयसे । भीष्मो
विचित्रवीर्य्याय विधिदृष्टेन कर्मणा” भा० आ० प० ।
<LEND>
