<L>10241<pc>1384,a<k1>ऊन<k2>ऊन
ऊन¦ त्रि० ऊन--हानौ अच् । १ हीने, २ असंपूर्णे च । “ऊनं न
सत्वेष्वधिकोबबाधे” “किञ्चिदूनमनूनर्द्धेः शरदामयुतं ययौ”
रघुः । “ऊने दद्याद्गुरूनेव यावत् सर्व्वलघुर्भवेत्” वृ०
र० । “ऊनद्विवार्षिकं प्रेतं निदध्युर्बान्धवा बहिः” मनुः
“ऊनं वाप्यधिकं वापि लिखेद्यो राजशासनम्” याज्ञ० ।
ऊनार्थशब्दयोगे तृतीया । एकेनोनः । ऊनार्थकशब्देन वा
तृतीयास० । माषेणोनः माषोनः कलोनः कलयोनः । एको-
नविंशतिः एकोनत्रिंशत् एकोनचत्वारिंशत् एकोनपञ्चाशत्
एकोनषष्टिः एकोनसप्ततिः एकोनाशीतिः एकोननवतिः
एकोनशतम् । तत्तत्संख्याया एकैकोनसंख्यायाम् । एवं
द्व्यूनविंशत्यादयोपि अष्टादशादिसंख्यासु । संख्यासु ए-
कत्वस्य प्रथमोपस्थितत्वात् एकशब्दाप्रयोगेऽपि एकत्वेनैवो-
नत्वाबगमात् ऊनविंशत्यादिशब्दानामेकोनविंशत्यादीनां-
वोधकत्वम् । “एकेन द्वाभ्यामित्यूनके निचृतः” सर्वानु० ।
<LEND>
