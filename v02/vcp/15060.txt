<L>15060<pc>2250,a<k1>केशान्त<k2>केशान्त
केशान्त¦ पु० केशानन्तयति छेदनात् हन्ति अन्ति (नामधातुः)
अण् । द्विजातीनां षोडशादिषु वर्षेषु कर्त्तव्ये केशच्छेदना-
ख्येगोदानकर्मणि । केशान्ताख्य गोदानकर्मप्रकारादि आश्व०
गृ० १ । १८ । १ । सूत्रादौ दर्शितं यथा “एतेन गीदानम्” सू०
व्याख्यातमिति शेषः एतेनेति कृत्स्नोपदेशः तत्रविशेषमाह ।
ना० दृ० । “षोडशे वर्षे” सू० । तृतीयस्यापवादः अत्र
मातुरुप स्थोपवेशनं न भवति अयुक्तत्वात्” ना० वृ० ।
“केशशब्दे तु श्मश्रुशब्दान् कारयेत्” सू० । केशशब्दे
त्विति जातावेकवचनं श्मश्रुशब्दानिति व्यक्तिपरोनिर्देशः
तेन यत्र श्मश्रुशब्दाः तत्र “अदितिः केशान् वपतु” ।
“वप्ता केशान्” “दक्षिणे केशपक्ष इति” त्रिषु ते कार्याः ।
तन्त्रगतस्य तृतीयस्य केशशब्दस्याभावाद्विधिगतस्य ग्रहणं
तेन दक्षिणे श्मश्रुपक्ष इति साधितं भवति” वृ० ।
“श्मश्रुणीहोन्दति” सू० । “शिरस्युन्दनस्यापवादः” ।
वृ० । “शुन्धि शिरोमुखं मास्यायु प्रमोषीरिति” सू० ।
“क्षुरनिमार्जनेऽयं विशेषः” वृ० । “केशश्मश्रुलोमन-
खान्युदक्संस्थानि संप्रव्यति” सू० । “शीतोष्णाभि-
रद्भिरबर्थं कुर्वाणोऽक्षुण्वन् कुशली केशश्मश्रुलोमन-
खान्युदक्संस्थानि कुर्विति नापितशासनम्” ना० वृ० ।
“काल्पुत्य वाग्यतः स्थित्वाऽहःशेषमाचार्यसकाशे-
[Page2250-b+ 38]
वाचं विसृजेत् वरं ददामीति” सू० । “तत आल्पुत्य
स्नात्वेत्यर्थः । वाग्यत इत्यमन्त्रयमाणः । स्थित्वेत्युपवेशन
प्रतिषेधः । एवमहःशेषं स्थित्वाऽस्तमिते आचार्यसमीपे
वरं ददामीति वाचं विसृजेत् । वरद्रव्यमाह” ना०
वृ० । “गोमिथुनं दक्षिणा” सू० । ननु भिक्षुरयं कथ-
मस्य गोमिथुनसम्भवः उच्यते यथास्य प्रावरणादि
सम्भवस्तथास्यापि” वृ० । संवत्सरमादिशेत्” सू० ।
एवं गोदानं कृत्वा संवत्सरं व्रतमादिशेत् वक्ष्यमाणेन
विधिना चरेत् । रात्रौ व्रतादेशाऽनुपपत्तेः अपरेद्युः
कार्य्यम्” ना० वृ० ।
एतेनेत्यनेन चूडाविहितनक्षत्रादिग्रहणातिदेशः यथाह
मू० चि० “केशान्तं षोडशे वर्षे चौलोक्तदिवसे शुभम्”
“षोडशे वर्षे चौलोक्तदिवसे चूडावर्षतृतीयात् प्रभ-
वतीत्यादिना कथितशुभदिवसे गोदानपर्यायं केशान्त
संज्ञं कर्म्म शुभं स्यात्” गावः केशा दीयन्ते खण्ड्यन्ते
यस्मिन्नितिव्युत्पत्तिः यदाह् “केशान्तं षोडशे वर्षे
कुर्याच्चौलोक्तभादिके” इति । महेश्वरोऽपि “कर्म केशान्त
संज्ञं हि स्मृतं वर्षे तु षोडशे । चौलकर्मोक्तधिष्ण्यादौ”
षोडश इत्येतद्ब्राह्मणविषयं द्रष्टव्यं क्षत्रियविशोस्तु
द्वाघिंशतिचतुर्विंशतितमवर्षयोः केशान्तमित्यर्थः तदुक्तं
मनुना “केशान्तः षोडशे वर्षे ब्राह्मणस्य विधीयते ।
राजन्यबन्धोर्द्वाविंशे वैश्यस्य द्व्यधिके ततः” पी० धा० ।
चूडोक्तनक्षत्रादि च चूडाशब्दे वक्ष्यते । अत्र कर्मपर तया
क्लीवता । मनुवचने तु संस्कारपरतया पुंस्त्वमिति बोध्यम् ।
एतस्मात् पूर्वं महानाभ्र्यादिव्रतत्रयं वर्षत्रये कर्त्तव्यं तच्च
उपनिषच्छब्दे सप्रमाणं दर्शितम् । केशस्यान्तः । २ केशस्व
रूपे ३ केशाग्रे च । “केशान्तमन्तः कुसुमं तदीयम्” कुमा० ।
<LEND>
