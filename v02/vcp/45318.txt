<L>45318<pc>5232,b<k1>समास<k2>समास
समास¦ पु० सम् + अस--घञ् । १ संक्षेपे २ समर्थने मेदि० ।
३ समाहारे ४ व्याकरणोक्ते द्व्यादिपदानामेकपदतासम्पादके
पदसाधुतार्थके ५ संस्कारभेदे च यथा “समर्थः पदविधिः”
पा० “समर्थः संसृष्टार्थः सङ्गतार्थ इति यावत् । साम
र्थ्यञ्च द्विविघम् व्यपेक्षावत्त्वमेकार्थीभावश्च । तत्र स्वार्थव-
र्य्यवसायिपदानामाकाङ्क्षादिवशात् यः परस्परं सम्बन्धः सा
व्यपेक्षा । राज्ञः पुरुषैत्यादौ वाक्ये सत्यामाकाङ्क्षायां
यो यो यस्मिन् सन्निहितो योग्यश्च स तेन तेन सम्ब-
ध्यते यथा राज्ञः पुरुषोऽश्वश्च राज्ञो देवदत्तस्य च पुरुषः
ऋद्धस्य राज्ञोऽश्वो धनञ्चेत्यादि । वृत्तौ तु नैवम् वृत्तीना-
[Page5233-a+ 38]
मेकार्थीभावात् । एकार्थीभावश्च विशेष्यविशेषणभावाव-
नाह्येकोपस्थितिजनकत्वम् । तथा च राजपुरुषादिश-
ब्देन विशिष्टैकार्थबोधकतया न तदैकदेशे ऋद्धादेरन्वयः
पुरुषांशे विशेषणतयोपस्थितस्य नाश्वादिसम्बन्धिता रा-
जादीनाम् जनितान्वयाच्च निराकाङ्क्षतया न देवदत्तादेः
स्वामितया पुरुषादावन्वय इति द्रष्टव्यम् । देवदत्तस्य गु-
रुकुलमित्यादौ देवदत्तादेस्तु प्रधानीभूतकुलादिनैवान्वयः
सम्बन्धस्तूपस्थितगुरुद्वारक एव षष्ठ्यर्थः यथोक्तं हरिणा
“समुदायेन सम्बन्धो येषां गुरुकुलादिना । संस्पृशाव-
यवास्ते तु युज्यन्ते तद्वता सह” इति । यद्वा सम्बन्धि-
शब्दार्थस्य पदार्थैकदेशत्वेऽपि भवत्येव केषाञ्चित् सम्ब-
न्धान्वयः तदुक्तं तेनैव “सम्बन्धिशब्दः सापेक्षो नित्यं
सर्वं समस्यते । वाक्यवत् सा व्यपेक्षापि वृत्तावपि न
हीयते” । अतएव वार्त्तिककृता “सविशेषणानां वृत्तिर्न
वृत्तस्य वा विशेषणं न प्रयुज्यत इति वक्तव्यमिति” सा-
मान्यतो वृत्तिमतो विशेषणस्य स्वातन्त्र्येण प्रयोगाभाव-
मभिधाय “अगुरुकुलपुत्रादीनां वक्तव्यम्” इत्यनेन गुरु-
कुलगुरुपुत्रादीनां विशेषणत्वेऽपि पृथक्प्रयोगाय नञा
पर्युदासः कृतः । समानाधिकरणविशेषणस्य तु “समा-
नाधिकरणमसमर्थवद्भवतीत्यनेन सर्वथा स्वातन्त्र्येण
सामर्थ्याभावात् प्रयोगाभावो भङ्ग्याऽभिहितः । एत-
न्मूलकमेव प्राचां गाथा “सापेक्षे प्रत्ययो न स्यात्
समासो वा कथञ्चन । सापेक्षं तद्विजानीयादसमस्तवि-
शेषणम् । प्रतियोगिपदादन्यत् यदन्यत् कारका-
दपि । वृत्तिशब्दैकदेशस्य सम्बन्धस्तेन नेष्यते” इति ।
अत्रायं विशेषः भवति प्रघानस्य सापेक्षत्वेऽपि समास
इत्युक्तेः प्रधानस्य वृत्त्युपस्थाप्यविशेष्यस्य राजपुरुषादेः
सुन्दरादिविशेषणापेक्षायामपि समासः । समासे चाव-
यवशक्त्यैव तत्तदर्थपदार्थोपस्थित्या विशेष्यविशेषणभावा-
द्यभ्युपगमे सापेक्षत्वादौ समासाभावादिकं वाचनिकं
कल्प्यम् तथान्याप्यधिककल्पना स्यादतः समुदायशक्ति-
कल्पनम् यथोक्तं हरिणा “बहूनां वृत्तिधर्माणां वचनैरेव
साधने । स्यान्महद्गौरवं तस्मादेकार्थीभाव आश्रितः ।
चकारादिनिषेधोऽथ बहुव्युत्पत्तिभञ्जनम् । कर्त्तव्यं ते
न्यायसिद्धं त्वस्माकं तदिति स्थितमिति” । तथाहि द्व-
णादिविग्रहवाक्ये चकारादि प्रयुज्यते समस्ते तु न
तत्र वचनैरेव तन्निषेधः कल्पनीयः समुदायशक्तिपक्षे तु
उक्तार्थानामप्रयोग इत्युक्तन्यायादेव सिद्धम् । नामार्थयो-
[Page5233-b+ 38]
रमेदान्वयः कॢप्तः स च राजपदादुपस्थापितराजादेः
पुरुषे स्वस्वामिभावसम्बन्धेनान्वये परित्यक्तः स्यात् ।
सम्बन्धलक्षणायान्तु किमपराद्धम् विशिष्टलक्षणया ।
प्रकृतिप्रत्ययार्थयोः प्रत्ययार्थः प्रधानमिति नियमश्च कॢप्तः
स च प्राप्तानन्दादौ भज्येत आनन्दकर्तृकप्राप्तिकर्मेत्यर्थ-
बोधस्योभयसम्मतत्वेन कर्तृविहितक्तान्तार्थस्य कर्त्तुर्विशेष्य
तौचित्येन प्रकृते तद्वैपरीत्यात् आनन्दसम्बन्ध्यादिलक्ष-
णास्वीकारे समुदायशक्तिपक्षे एव प्रवेशः । तथा प्राप्त
आनन्दो यमिति विग्रहे आनन्दादौ अत्यन्तादिविशेषण-
योगवत् समासे तद्वारणाय वृत्तस्य न विशेषणयोग इति
वाचनिकत्वकल्पनाऽधिका एतन्मते न्यायसिद्धा इत्यादि
बहुविप्लवापत्तिरतः समुदाये शक्तिरित्यन्यत्र विस्तरः ।
वार्त्तिककृता तु अवश्यं कस्यचित् नञ्समासस्यासमर्थ-
समासस्य गमकस्य साधुत्वं वक्तव्यमित्युक्तत्वात् असूर्यम्-
पश्येत्यादौ असमर्थेन नञा बाणेन हतमारीचो राम
इत्यादौ वाणादेर्विग्रहार्थस्य गमकवृत्तौ सापेक्षत्वेऽपि
तदर्थबोधकतयैव समास इति द्रष्टव्यम्” मत्कृतसरला
“पदसम्बन्धी यो विधिः स समर्थाश्रितो बोध्यः” सि० कौ०
“पदस्य पदयोः पदानां वा विधिः पदविधिरिति वचन-
विशेषस्याविवक्षितत्वं द्योतयन्नाह पदसम्बन्धीति । तत्र
पदेति किम् वर्णाश्रये कार्य्येऽसमर्थेऽपि यथा स्यात् तथा
च तिष्ठतु दधि आनयान्नमित्यत्र दध्यानयेति पदयोः
सामर्थ्याभावेऽपि वर्णाश्रयं यणादिकं भवत्येव । मूत्रे
समर्थपदं साक्षणिकमिति द्योतयन्नाह समर्थाश्रित इति
समर्थेति किं पश्यति कृष्णं श्रितो राममित्यादौ समासो
मा भूत् वस्त्रं कृष्णस्य अपत्यं देवदत्तस्येत्यादौ मा भूच्च
कृष्णशब्दादपत्यार्थकतद्धितः । इयञ्च परिभाषा समासकृत्-
तद्धितादिवृत्तिमात्रे प्रवर्त्तते इति बोध्यम्” मत्कृतसरला ।
स च समासः षड्विधः ।
“सुपां सुपा तिङा नाम्ना धातुनाऽथ तिङां तिङा ।
सुबन्तेनेति च ज्ञेयः समासः षड्विघो बुधैः” (सुपां
सुपा) पदद्वयमपि सुबन्तम् । राजपुरुष इत्यादिः ।
(सुपां तिङा) । पूर्वषदं सुवन्तमुत्तरं तिङन्तम् । पर्य्य-
भूषयत् । “गतिमतोदात्तवता तिङापि समासः” इति
वार्त्तिकात् समासः । (सुपां नाम्ना) कुम्भकार इत्यादि ।
“उपपदमतिङि” ति समासः । स च “गतिकारकोपपदानां
कृद्भिः समासवचनं पाक् सुबुत्पत्तेरिति” परिभाषया
भवति सुबुत्पत्तेः प्राक् । अत्रोत्तरपदे सुबत्पत्तेः प्रागि-
[Page5234-a+ 38]
त्यर्थः । अन्यथा चर्मक्रीतीत्यादौ नलोपानुपपत्तेः ।
(सुपां धातुना) उत्तरपदं धातुमात्रं न तिङन्तम् ।
कटप्रूः आयतस्तूः । “क्विब्वचिप्रच्छ्यायतस्तुकटप्रुजु-
श्रीणां दीर्घश्चेति” वार्त्तिकात् समासः । “तिङां तिङा”
पिवतखादता । पचतभृज्जतेत्यादि । “आख्यातमाख्या-
तेन क्रियासातत्ये” इति मयूरव्यंसकाद्यन्तर्गणसूत्रात्
समासः “तिङां सुवन्तेन” पूर्वपदं तिङन्तमुत्तरं सुबन्तम् ।
जहिस्तम्बः । “जहिकर्मणा बहुलमाभीक्ष्ण्ये कर्त्तार-
ञ्चाभि दधातीति” मयूरव्यं सकाद्यन्तर्गणसूत्रात् समासः ।
अयं षड्विधोऽपि समास, “सह सुपा” इत्यत्र योगवि-
भागेन भाष्ये व्युत्पादितः स्पष्टः शब्दकौस्तुभादौ । स्वयं
भाष्यादिसिद्धतद्भेदं व्युत्पाद्य प्राचीनवैयाकरणोक्तविभाग-
स्याव्याप्त्यादिभिस्तल्लक्षणस्य प्रायिकत्वं दर्शयति” ।
“समासस्तु चतुर्द्धेति प्रायोवादस्तथाऽपरः । योऽयं पूर्व-
पदार्थादिप्राधान्यविषयः स च । भौतपूर्व्यात् सोऽपि
रेखागवयादिवदास्थितः” । चतुर्धा अव्ययीभावतत्पुरुष-
द्वन्द्वबहुब्रीहिभेदात् । अयं प्रायोवादः । भूतपूर्वः
दृन्भूः अयतस्तूः वागर्थाविवेत्याद्यसंग्रहात् । तथा पूर्व-
पदार्थप्रधानोऽव्ययीभावः । उत्तरपदार्थप्रधानस्तत्पुरुषः
सर्वपदार्थप्रधानो द्वन्द्वः । अन्यपदार्थप्रधानो बहुव्रीहि-
रित्यादि लक्षणमपि प्रायिकम् । उन्भत्तगङ्गं सूपप्रति
अर्द्धपिप्पली द्वित्राः कुशपलाशमित्यादौ परस्परव्यभि-
चारात् । तथाहि उन्मत्तगङ्गमित्यव्ययीभावे पूर्वपदार्थ-
प्रधान्याद्बहुब्रीहिलक्षणातिव्याप्तिरव्ययीभावलक्षणाव्या-
प्तिश्च । “अन्यपदार्थे च संज्ञायामिति” पा० समासः ।
सूपप्रतीत्यव्ययीभावे उत्तरपदार्थप्राधान्यात् तत्पुरुषलक्ष-
णातिव्याप्तिरव्ययीभावाव्याप्तिश्च । “सूपः प्रतिना मा-
त्रार्थे” पा० समासः । अर्द्धपिप्पलीति तत्पुरुषे पूर्व-
पदार्थप्राधान्यसत्त्वादव्ययीभावातिव्याप्तिस्तत्पुरुषाव्याप्तिश्च
“अर्द्धं नपुंसकमिति” पा० समासः । एवं पूर्वकाय
इत्यादौ द्रष्टव्यम् । द्वित्रा इति बहुव्रीहावुभयपदार्थ-
प्राधान्यात् द्वन्द्वातिव्याप्तिः बहुव्रीह्यव्याप्तिश्च । शशकुशप-
लाशमित्यादिद्वन्धे समाहाराव्यपदार्थप्राधान्याद्वहुव्रीह्य-
तिव्याप्तिर्द्वन्द्वाव्याप्तिश्च स्यादिति भावः । सिद्धान्ते त्वव्ययी-
मावाधिकारपठितत्वमव्ययीभावत्वमित्यादि द्रष्टव्यम् ।
असम्भवश्चैषामित्याह भौतपूर्व्यादित्यादि । रेखागवया-
दिनिष्ठलाङ्गूलादेर्वास्तवपश्वलक्षणत्ववदेतेषामपि न समास-
लक्षणत्वम् । बोधकता तु तद्वदेव स्यादिति भावः” वैया० ।
[Page5234-b+ 38]
शब्दशक्तिप्रकाशिकायाम् अन्यथा समासलक्षणादिकमुक्तं
यथा “यादृशस्य महावाक्यत्यान्तस्त्वादिर्निजार्थके । यादृ-
शार्थस्य धीहेतुः स समासस्तदर्थकः” । “यादृशमहावाक्यो-
त्तरस्त्वतलादिः स्वार्थस्य यादृशार्थावच्छिन्नविषयताशालि-
बोधे हेतुस्तावृशं तद्वाक्यं तथाविधार्थे समासः । पाच-
कादिकन्तु पाककर्त्राद्यर्थकं वाक्यमपि स्वघटकालेकनामल-
र्भ्यतादृशार्थकत्वविरहान्न महावाक्यं प्रकृत्यर्थमात्रावच्छि-
न्नप्रत्ययार्थस्यान्वयबोर्ध प्रत्ययोग्यत्वं वा प्रकृते वाक्यस्य
महत्त्वं वाच्यं तेन उपकुम्भादौ नाव्याप्तिर्न वा नील-
घटत्वत्वमित्यादौ नीलघटत्वादिभागेऽतिप्रसङ्गः । क्षीर-
पायीत्यादिकस्तु प्रकृत्यर्थावच्छिन्नकृदर्थस्यान्वयबोध समर्थो
ऽपि न प्रकृत्यर्थमात्रावच्छिन्नस्य ततः पानशीलसामान्य-
स्याप्रत्ययात् । राजन्येव पुरुषभावः प्रतीयते न तु राज-
पुरुषस्य भावः तद्धितानां प्रकृत्यर्थमात्रान्वितस्वार्थबोधक-
त्वादतो राज्ञः पुरुषेत्यादिभागे न प्रसङ्गः । पायं पाय-
मित्यादिणमन्तभागस्तु स्वार्थावच्छिन्नस्य धात्वन्तरार्थ-
स्यैवान्वयबोधको न तु त्वादिप्रत्ययार्थस्य प्रस्थायेत्यादौ
समासव्यपदेशोल्यवादिशब्दसंस्कारप्रयोजनको गौणः”
विभजते “स चायं षड्विधः कर्मधारयादिप्रभेदतः ।
यश्चोपपदसंज्ञोऽन्यस्तेनासौ सप्तधा मतः । “स चार्यः
निरुक्तसमासः कर्मधारयद्विगुतत्पुरुषाव्ययीभावबहुव्री-
हिद्वन्द्वभेदात् षड्विधः यश्च कुम्भकारादिरप्युपपदसंज्ञकः
समासोऽस्ति तेन समं समासः सप्तविधः । सङ्काशनिभ-
नीकाशादीनामिव कारादीनामपि शब्दानामुपपदार्था-
न्वितस्यैव स्वार्थस्य बोधकतया तथाविधनामान्तत्वमेव
चैतस्य समासान्तराद्विशेषः । ननु यदि षड्विधः सप्त०
विधो वा समासस्तदास्य पञ्चविधत्वोक्तिः प्राचामसङ्गतेत्यत-
स्तामुपपादयति” । “पूर्वमध्यान्तसर्वान्यपदप्राधान्यतः
पुनः । प्राच्यैः पञ्चविधः प्रोक्तः समासो वाभटादिभिः ।
“कश्चित्समासः पूर्वपदार्थधर्मिकान्वयबोधजनकतया पूर्व-
पदप्रधान उच्यते यथा प्राप्तजायार्द्धपिप्पलीपूर्वकायादि-
कस्तत्पुरुषः यथा वा उपकुम्भाद्यव्ययीभावः पुरुषसिं-
हादिकर्मधारयश्च । कश्चिन्मध्यपदार्थधर्मिकधीजनकतयैव
मध्यपदप्रधानो यथा पटानधिकरणप्रतियोगिताभवच्छेद-
केत्यादिकस्तत्पुरुषः पटस्य नाधिकरणमित्यादिविग्रहे
मध्यपदार्थस्यैव विशेष्यत्वात् बहुपदे बहुव्रीहिरेवेत्यस्त
तत्पुरुषादेर्बहुनामगर्भत्वाभावे तात्पर्य्यमित्यग्रे व्युत्पाद्य-
त्वात् । कश्चिदन्त्यपदार्थधर्मिकधीहेतुत्वादन्त्यपदप्रधानः
[Page5235-a+ 38]
यथा राजपुरुषादिकस्तत्पुरुषो नीलोत्पलादिकः कर्मधा-
रयो द्विगार्ग्यादिरव्ययीभावश्च । कश्चित् सर्वपदार्थधर्मि-
कबुद्धिहेतुत्वात् सर्वपदप्रधानः यथेतरेतरद्वन्द्वो द्वन्द्वमात्रं
वा । कश्चित् स्वघटकान्यपदार्थधर्मिकज्ञानजनकत्वादन्य-
पदार्थप्रधानः यथा बहुव्रीहिः स्वलेयवाद्यव्ययीभावञ्च ।
तदेवं पञ्च भेदानादायैव पञ्चविधत्वं प्राच्यैरुक्तमतो न
विरोधः । नित्यानित्यभेदेन समासस्य द्वैबिध्यमप्यस्ति
यदुक्तं जयादित्येन “विभक्तिमात्रप्रक्षेपान्निजान्तर्गतनामसु ।
स्वार्थस्याबोधवोधाभ्यां नित्यानित्यौ समासकाविति ।”
स्वान्तर्गतनामसु विभक्तिमात्रप्रक्षेपेण यल्लभ्यार्थस्थाबोधः
स नित्यः समासः यथा कृष्णसर्पनिर्मक्षिकासुराढिः कृष्णः
सर्पो मक्षिकाया निः न सुर इत्यादितस्तल्लभ्यस्य वैजा-
जात्यादेरग्रहात् । यल्लभ्यस्य च बोधः सोऽनित्यो यथा
राजपुरुषपूर्वकायादिः तल्लभ्यार्थस्य राज्ञः पुरुषः पूर्वं
कायस्येत्यादिवाक्यादपि प्रतीतेः । स्कुरद्वाणी चलच्चैत्र
इत्यादिकः कर्मधारयोऽप्यनित्य एव समासः स्फुरन्ती
वाणीत्यादिविग्रहस्य वाण्यादौ स्फुरदादिविधेयकबोधा-
जनकत्वेऽपि स्फुरदभिन्नवाण्यादावेकत्वादिबोधकत्वमादा-
यैव तदर्थप्रकाशकत्वात् स्फुरन्तीं बाणीमित्यादिवाक्य-
स्यैव तत्र विग्रहत्वसम्भवाच्च । विग्रह एव समासलभ्यार्थस्य
मोधकत्वं तन्त्रं न तु समासे विग्रहार्थस्य । विग्रहलभ्य-
योर्लिङ्गसङ्ख्ययोर्व्यञ्जकवैधुर्य्येण प्रायशः समासाबोध्य-
त्वात् । अतएव यत्र समासे तयोर्व्यञ्जकसद्भावस्तत्राव-
नमोऽपि यथा जरतीचित्रगुर्जनः प्रियतिसा पुरुष इ-
त्यादौ स्त्रीत्वस्य स्त्रीप्रत्ययतिस्नादेशयोस्तदभिव्यञ्जकयोः
सत्त्वात् तथा अक्षपरि प्रिययुवा हस्त्यश्वमित्यादावेक
त्वादेः अक्षशलाकयारेकत्व एवान्ययीभावस्य युष्मदस्मदो-
र्द्वित्व एव युवाद्यादेशस्य सेनाङ्गानां बहुत्व एव समा-
हारद्वन्द्वस्य विधानात् । तदुक्तमभियुक्तैः “लङ्ख्या तु
व्यञ्जकाभावादव्यक्ता प्रातरादिवत् । यत्र तु व्यञ्जक
किञ्चित्तत्र सङ्ख्या प्रकाशते । शलाकापरि हस्त्यश्वं पूर्व-
कायोऽर्द्धपिप्पलीति” । पूर्वादेरर्द्धस्य च ङसर्थैकत्वमन्त-
र्भाव्यैवावयविना तत्पुरुषस्य व्युत्पन्नत्वात् सरसिजादौ
कण्ठेकालादौ चालुक् समासे सुपः सङ्ख्यावगमेऽपि
न क्षतिः तत्र व्यञ्जकसुपः सत्त्वेऽपि सङ्ख्या न बुध्यते
इति समानशक्तिवादिनः पातञ्जलाः” । अधिकं तत्र दृश्यम्
<LEND>
