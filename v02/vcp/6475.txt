<L>6475<pc>0638,a<k1>आचार्य्य<k2>आचार्य्य
आचार्य्य¦ पु० आ + चर--ण्यत् । “उपनीय तु यः शिष्यं
वेदमध्यापरेत् द्विजः । सकल्पं सरहस्यं च तमाचार्य्यं
प्रचक्षते” इति मनक्तलक्षणे १ वेदाध्यापयितरि,
[Page0638-b+ 38]
“आम्नायतत्त्वविज्ञानाच्चराचरसमानतः । यमादियो-
गसिद्धत्वादाचार्य्य इति कथ्यते” इत्युक्तलक्षणे २ मतप्र-
स्थापके शङ्कराचार्य्यादौ च । स्त्रियां टाप् आचार्य्या ।
आचार्य्यपत्न्यान्तु ङीष् आनुक् च आचार्य्यानी न
णत्वम् । “अग्निहोत्री तपस्वी च वेदमध्यापायेच्च
यः । सकल्पं सरहस्यं च तमाचार्य्यं प्रचक्षते” दक्षः
“कस्मादाचार्य्य आचारं ग्राहयत्याचिनोत्यर्थान् आचिनोति
बुद्धिमिति वा” निरु० “आचार्य्यस्तु ते गतिं वक्तेति” छा०
उप० “आचार्य्यात् पादमादत्ते पादं शिष्यः स्वमेधया ।
कालेन पादमादत्ते पादं सब्रह्मचारिभिः” नीलकण्ठधृता
स्मृतिः । क्रमेणाचार्य्यसच्छिष्यधर्म्मभ्रात्रे कतीर्थिनः”
याज्ञ० । यज्ञादौ कर्मोपदेशके ३ गुरौ “आचार्य्यस्तु
यथा स्वर्गे शक्रादीनां वृहस्पतिः तथा त्वं मम यज्ञे
स्मिन्नाचार्य्यो भव सुव्रत! यथा शक्रस्य वागीश आचार्य्यः
सर्व्वकर्म्म सु । तथा मया त्वमाचार्य्यः वृतोऽस्मिन् यज्ञक-
र्म्मणि” इति विधानपारि० पुरा० । ४ पूज्यमात्रे त्रि०
सुराचार्य्यः दैत्याचार्य्यः ५ शिक्षकमात्रे च “लङ्कास्त्रीणां
पुनश्चक्रे विलापाचार्य्यकं शरैः” रघुः ।
<LEND>
