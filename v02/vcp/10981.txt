<L>10981<pc>1564,b<k1>ओषधिपति<k2>ओषधिपति
ओषधिपति¦ पु० ६ त० । चन्द्रे तस्य किरणेनौषधीनामाप्याय-
नात् “अमायां तु सदा सोम ओषधीः प्रतिपद्यते ।
तमोषधिगतं गावःपिबन्त्यमृतवत् तथा” कालमा० सोमो-
त्पत्तिवाक्याच्च तथात्वम् “अपमार्गमोषधिपतिः स्म करैः” ।
माघः ओषधीनाथौधघीपादयोऽत्र । २ कर्पूरे ३ सोम-
मलतायाञ्च । यथा च चन्द्रस्यौषधिपतित्वं तथा हरिवं०
२५ अ० अत्रेः सोमोत्पत्तिमुपवर्ण्य उक्तं यथा “तस्य
यच्च्यावितं तेजः पृथिवीमन्वपद्यत । ओषध्यस्ताः समुत्प-
न्नास्तेजसा प्रज्वलन्त्युत । ताभिर्धार्य्यास्त्रयोलोकाः प्रजा-
श्चैव चतुर्विधाः । पोष्टा हि भगवान् सोमो जगतां जग-
तीपते! । स लब्धतेजा भगवान् संस्तवैस्तैश्च कर्म्मभिः ।
तपस्तेपे महाभागः पद्मानां दशतोर्दश । हिरण्य-
वर्णा यादेव्यो धारयन्त्यात्मना जगत् । विघुस्तासामभूत्
[Page1565-a+ 38]
देवः प्रख्यातः स्बेन कर्म्मणा । ततस्तस्मै ददौ राज्य
ब्रह्मा ब्रह्मविदां वरः । वीजौषधीनां विप्राणामपाञ्च
जनमेजय! । सोऽभिषिक्तो महाराज राज्येन द्विजराज-
राट् । त्रीन् लोकान् भासयामास खभासा भास्वतां
वरः” । काशीख० १४ अ० सोमोत्पत्तिमुक्त्वोक्तम् । “तस्य
यत् प्लावितं तेजः पृथिवीमन्वपद्यत । तेनोषध्यः समु
द्भूता याभिः संधार्य्यते जगत् । स लब्धतेजा भगवान्
ब्रह्मणा वर्द्धितः स्वयम् । तपस्तेपे महाभागः पद्मानां
दशतीर्दश । अविमुक्तं समासाद्य क्षेत्रं परमपावनम् ।
संस्थाप्य लिङ्गममृतं चन्द्रेशाख्यं खनामतः । वीजौष-
धीनां तोयानां राजाऽभूदग्रजन्मनाम् । प्रसादाद्देवदेवस्य
विश्वेशस्य पिनाकिनः । तुष्टेन देवदेवेन स्वमोलौ यो
धृतः सदा । आदाय तां कलामेकां जगत् संजोवनीं
पराम् । पश्चाद्दक्षेण शप्तोऽपि मासान्ते क्षयमाप्य च ।
आप्याय्यतेऽसौ कलया पुनरेव यया शशी” ।
<LEND>
