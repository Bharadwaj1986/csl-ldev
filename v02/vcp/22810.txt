<L>22810<pc>3303,b<k1>तिलक<k2>तिलक
तिलक¦ न० तिल--क्कुन् तिल + इवार्थे स्वल्पे वा कन् वा ।
१ क्लोमनि २ कृष्णसौवर्चले अमरः ३ सौवर्चले मेदि० ।
४ तिलवृक्षे, पु० राजनि० । ५ अश्वभेदे, पुंस्त्री० मेदि० ।
६ रोगभेदे, अमरः । ७ मरुवके च हेमच० । स्वनामख्याते
नासादौ धार्य्ये ८ चन्दनादिविशेषके पुंन० । तस्थ
धारणप्रकारो यथा “द्वादशाङ्गे ललाटादौ तिलकं
हरिमन्दिरम् । स्नानान्ते वैष्णवः कुर्य्यात् प्रत्येकं
कृष्णनामभिः । वामे वक्षसि नेत्रान्ते गण्डेऽंसे शङ्ख-
चिह्नितम् । तथैव दक्षिणे कुर्य्याद्धरेश्चक्राङ्कितं मुने! ।
ललाटे केशवं विद्यात् कण्ठे श्रीपुरुषोत्तमम् । वामवाहौ
वासुदेवं सव्ये दामोदरन्तथा । नाभौ नारायणञ्चैव
माधवं हृदये तथा । गोविन्दं दक्षिणे पार्श्वे वामे चैव
त्रिविक्रमम् । विष्णुं सव्ये कर्णमूले दक्षिणे मधुसू-
दनम् । शिरोमध्ये हृषीकेशं पद्मनाभञ्च पृष्ठतः । हरेर्द्वा-
दशनामानि पठित्वा तिलकानि तु । यः कुर्य्याद्वैष्णवो
नित्यं स प्र मभक्तिमाप्नुयात् । ये कण्ठलग्नतुलसीभव-
काष्ठमाला ये द्वादशाङ्गहरिनामकृतोर्द्धपुण्ड्राः । ये कृष्ण-
भक्तिसुदृढा धृतशङ्खचक्रास्ते वैष्णवा भुवनमाशु पवित्र-
यन्ति । तिलकन्तूर्द्धपुण्ड्राख्यं मध्यच्छिद्रं हि नारद! ।
यदि कुर्य्याल्ललाटे तद्विज्ञेयं हरिमन्दिरम् । आनासा-
मूलमाश्रित्य शिरोमध्यगतं मुने! । हरिपादाकृतं ना-
सामूलमारभ्य यत्नतः । हरिमन्दिरवत् सर्वं तद्राधावल्ल-
भीयकम् । श्रीराधावल्लभीयं यत्तिलकं सुमनोहरम् ।
यौगलं तत्तु विज्ञेयं यदि मध्यसुरङ्गितम् । यदूर्द्धपुण्ड्रं
तिलकं शोभनं तन्मनोहरम् । तन्मध्ये पीतरेखञ्च श्रीम-
द्रामानुजं विदुः । श्रीरामोपामना यस्य तिलकं तूर्द्ध्व-
पुण्ड्रकम् । भ्रुवोर्म्मध्ये सविन्दु स्याद् यदि विप्र! मनो-
हरम् । हरेः सर्वावताराणां मत्स्यादीनां विशेषतः ।
उपासकानां तिलकं केवलं हरिमन्दिरम् । ऊर्द्ध्व-
पुण्ड्रं द्विजः कुर्य्यात् क्षत्रियाणां तथैव च । वैश्या-
नान्तु तथा विप्र! शूद्रादेर्मण्डलाकृति । अच्छिद्रमूर्द्ध्व-
पुण्ड्रन्तु ये कुर्वन्ति जनाधमाः । तेषां ललाटे सततं
[Page3304-a+ 38]
शुनः पादो न संशयः । दृष्ट्वा भाले द्विजातीनामच्छिद्र-
मूर्द्ध्वपुण्ड्रकम् । कार्ष्णः कृष्णिस्मृतिं कृत्वा वस्त्रेणाच्छा-
दयेन्मुखम् । ललाटदक्षिणे ब्रह्मा वसेद्वामे महेश्वरः ।
मध्ये विष्णुर्वसेन्नित्यं तस्मान् मध्यं न लेपयेत् । वर्त्तुलं
तिर्य्यगच्छिद्रं ह्रस्वं दीर्घं ततं नतम् । षष्ठलक्षणसंयुक्तं
तिलकं यन्निरर्थकम् । स्वनित्रयष्टिकुकूनत्रिशूलमुकुरा-
कृति । त्रिपुण्ड्रमर्द्धचन्द्रञ्च तिलकं यन्निरर्थकम् ।
प्रमाणन्तूर्द्ध्वपुण्ड्रस्य दीर्घं स्यात् कलिवर्द्धनम् । आनासा-
मूलमारभ्य ब्रह्मरन्ध्रगतं यदि । शूद्रस्येकाङ्गुलं प्रोक्त-
मायतं द्व्यङ्गुलं विशि । क्षत्रिये त्र्यङ्गुलं तद्वद्ब्राह्मणे
चतुरङ्गुलम् । नासिकायास्त्रिभागैको भागोमानेन यो
भवेत् । भ्रुवोर्मध्यादधः स्थानं मूलमाहुर्मणीषिणः ।
ब्रह्मचारी गृहस्थश्च वानप्रस्थो यतिस्तथा । कुर्य्यात्
यदूर्द्ध्वपुण्ड्रं तद्वैष्णवो हरिमन्दिरम् । वैष्णवा विप्रा
भूपाश्चेत् वैश्यशूद्रान्त्यजाश्रमाः । यदूर्द्ध्वपुण्ड्रं विभृ-
युस्तदेव हरिमन्दिरम् । नरोवाप्यथ वा नारी यदि
कृष्णपथं लभेत् । यत्नतस्तुलसीमाला सन्धार्य्या हरिम-
न्दिरम् । मध्यच्छिद्रं न कुर्य्यात् यस्तिलकं यदि वैष्णवः ।
श्वपदं तच्चितातुल्यं भवेन्नारद! नान्यथा । दण्डाकारं द्वि-
रेखं यत्तिलकं मूलकोणकम् । मध्यच्छिद्रन्तु तत्प्राहु-
रूर्द्ध्वपुण्ड्रं मनोहरम् । अधोमुखाब्जकलिकाकारं
तिलकसुत्तमम् । मध्यच्छिद्रं युग्मरेखमूर्द्ध्वपुण्ड्रं प्रकी-
र्त्तितम् । तीर्थमृद् यज्ञकाष्ठञ्च विल्वोमलयसम्भवम् ।
अश्वत्थतुलसीमूलमृत्तिका गोष्पदस्य च । जाह्नवी मृन्-
महानिन्बतुलसीकाष्ठमेव च । कस्तूरीकुङ्कुमं फल्गु-
सिन्दूरं रक्तचन्दनम् । गोरोचना गन्धकाष्ठं जलं चागुरु
गोमयम् । धात्रीमूलस्य मृद्गन्धो हरिद्रा गोगृहस्य
च । स्नानान्ते सर्ववर्णानामाश्रामाणान्तथैव च ।
एतानि तिलकान्याहुः सन्ध्यादिसर्वकर्म्मसु” ।
“गङ्गामृत्तुलसीमूलमृत्तिकामलयोद्भवम् । साधोश्चरण
संलग्नं रजोमृद्गोष्पदस्य च । याऽश्वत्थमूलमृद्गोपी
चन्दनं तीर्थमृत्तिका । कुङ्कुमं तुलसीकाष्ठं वैष्णवा-
हृतमृत्तिका । गोरोचना च कस्तूरी हरिद्रागुरुचन्द-
नम् । वल्मीकमृत्तिकागन्धः पद्मकं हरिचन्दनम् ।
गन्धकाष्ठं महानिम्बो यमुनातीरमृत्तिका । गुरुपादरजो
वारिसुसाध्वङ्घ्रिरजो जले । कृत्वा प्रतिदिनं स्नानमे-
तैर्गन्धमृदादिभिः । चारु यत्तिलकं ग्राह्यं तन्नाम्ना
वैष्णवैर्ध्रुवम् । काम्यं नैमित्तिकं नित्यं यत् किञ्चित्
[Page3304-b+ 38]
कर्म्म नारद! । वर्णाश्रमाणां तन्नास्ति स्नामान्ते तिलकं
विना । कर्म्म वर्णाश्रमाणां स्यात् दैवं पैत्रं न तत्फ-
लम् । स्नानं सन्ध्यां पञ्च यज्ञान् पैत्रं होमादिकर्म्म यः ।
विना तिलकदर्भाभ्यां कुर्य्यात्तन्निष्फलं भवेत्” । इति
पद्मोत्तरखण्डम् “वीक्ष्यादर्शे जले वापि यो विदध्यात्
प्रयत्नतः । ऊर्द्ध्वपुण्ड्रं महाभागः स याति परमाङ्गतिम्”
पाद्मे पातालखण्डे “शिवागमे दीक्षितैस्तु धार्य्यं
तिर्य्यक् त्रिपुण्ड्रकम् । विष्ण्वागमे दीक्षितस्तु ऊर्द्ध्व-
पुण्ड्रं विधारयेत्” । इति नागोजीभट्टधृतसूतसंहिता ।
पद्मपुराणे उत्तरखण्डे “ललाटे केशवं ध्यायेन्नारायण
मथोदरे । वक्षःस्थले माधवन्तु गोविन्दं कण्ठकूपके । विष्णुञ्च
दक्षिणे कुक्षौ वामे च मधुसूदनम् । त्रिविक्रमं कन्धरे
तु वामनं वामपार्श्वके । श्रीधरं वामवाहौ तु हृषीकेशन्तु
कन्धरे । पृष्ठे तु पद्मनाभञ्च कट्यां दामोदरं न्यसेत् ।
तत्प्रक्षालनतोयन्तु वासुदेवेति मूर्द्धनि” । किञ्च “ऊर्द्ध्वपुण्ड्रं
ललाटे तु सर्वेषां प्रथमं स्मृतम् । ललाटादिक्रमेणैव
धारणन्तु विधीयते” इति “एवं न्यासं समाचार्य्य सम्प्र-
दायानुसारतः । न्यसेत् किरीटमन्त्रञ्च मूर्द्ध्नि सर्वार्थ-
सिद्धये” अथ किरीटमन्त्रः “ओम् श्रीकिरीटकेयूरहार-
मकरकुण्डलचक्रशङ्खगदापद्महस्तपीताम्बरधरश्रीवत्सा-
ङ्कितवक्षःस्थलश्रीभूमिसहितस्वात्मज्योतिर्दीप्तिकराय सह-
स्रादित्यतेजसे नमो नमः” हरिभक्तिविलामे ४ विलासः ।
ऊर्द्ध्वपुण्ड्रशब्दे अधिकं दृश्यम् । ९ ध्रुवकभेदे यथा
“पञ्चविंशतिवर्णाङ्घ्रिस्तिलको ध्रुवको भवेत् । इष्टश्चञ्चत्-
पुटे ताले रसे वीरे अद्भूतेऽपि वा” सङ्गीतदा० । “मुखे
मधुश्रीस्तिलकं प्रकाश्य” कुमा० । तिलक इव उत्तरप-
दस्यः १० श्रेष्ठे “श्रियं त्रिलोकी तिलकः स एव” ।
“लोध्रचूर्णतिलकाकृतिः” माघः । स्वार्थे क । ११ तिलवृक्षे
राजनि० । “न तिलकस्तिलकः प्रमदामिव” रघुः ।
<LEND>
