<L>8059<pc>0909,a<k1>इक्षु<k2>इक्षु
इक्षु¦ पु० इष्यतेऽसौ माधुर्य्यात् इष + क्मु । मधुररसयुते असि-
पत्रे स्वनामख्याते वृक्षे । तद्भेदगुणादिकमुक्तंभावप्र० ।
इक्षुर्दीर्घच्छदः प्रोक्तस्तथा भूमिरसोऽपि च । गुडमूलोऽसि-
पत्रश्च तथामधुतृणः स्मृतः । इक्षवोरक्तपित्तघ्राबल्यावृष्याः
कफप्रदाः । स्वादुपाकरसाः स्निग्धागुरवोमूत्रला हिमाः ।
अथेक्षुभेदाः “पौण्ड्रकोभीरुकश्चापि बंशकः शतपोरकः ।
कान्तारस्तापसेक्ष्वश्च काण्डेक्षुः सूचिपत्रकः । नैपालोदीर्घप-
त्रश्च नीलपोरोऽथ कोशकृत् । इत्येताजातयस्तेषां कथयामि
गुणानपि । तत्र पौण्ड्रक्रभीरुकयोर्गुणाः वातपित्तप्रशमनोमधु
रोरसपाकयोः । सुशीतोवृंहणोबल्यः पौण्ड्रकोभीरुकस्तथा
अथ (कुशिया) कोशकतोगुणाः “कोशकारो गुरुःशीतोरक्त
पित्तक्षयापहः । अथ (काजला) कान्तारेक्षु गुणाः कान्तारे-
क्षुर्गुरुर्वृष्पः श्लेष्मलोवृंहणः सरः । (वडौखा) वंशकगुणाः
“दीर्घपोरः सुकठिनः सक्षारो वंशकःस्मृतः । शतपोरकगुणाः
“शतपर्वाभबेत्किञ्चित्कोशकारगुणान्वितः । विशेषाक्तिं-
[Page0909-b+ 38]
चिद्रूक्षश्च सक्षारःपवनापहः” सुश्रुते तु काण्डेक्षु रित्यत्र
काष्ठेक्षुरिति पाठः इतोऽवशिष्टानां गुणास्तत्रोक्ता यथा
“कान्तारतापसाविक्षूवंशकानुकरौ गुणे । एवंगुणस्तु
काष्ठेक्षुःस तु वातप्रकोपणः । सूचीपत्रो नीलपोरो नैपालो
दीर्घपत्रकः । वातलाःकफपित्तघ्नाः सकषाया विदाहिनः”
भाव० प्र० “बालयुववृद्धेक्षुगुणाः बालैक्षुः कफं कुर्या-
न्मेदोमेहकरश्च सः । युवा तु वातहृत्स्वादुरीषत्तीक्ष्णश्च
वातनुत् । रक्तपित्तहरोवृद्धः क्षतहृद्बलवीर्यकृत् । अथा-
ङ्गभेदेन गुणभेदः मूले तु मधुरोऽत्थर्थं मध्येऽपि मधुरः
स्मृतः । अग्रेष्वक्षिषु विज्ञेय इक्षूणां लवणोरसः ।
अथ दन्तपीडितेक्षुरसस्य गुणाः दन्तनिष्पीडितस्येक्षोरसः पि-
त्तास्रनाशनः । शर्करासमवीर्य्यःस्यादतिदाही कफप्रदः । अथ
यन्त्रपीडितेक्षुरस गुणाः मूलाग्रजन्तुग्रन्थ्यादिपीडनान्मल-
सङ्गरात् । तस्माद्विदाही विष्टम्भी गुरुः स्याद्यान्त्रिकोरसः ।
अथ पर्य्युषितेक्षुरसगुणाः रसः पर्युषितोनेष्टोह्यम्लोवातापहो-
गुरुर्विकफपित्तकरः शोषी भेदनश्चातिभूत्रलः । अथपक्वस्ये-
क्षुरसस्य गुणाः इक्षोर्विकारास्तृड्दाहमूर्छापित्तास्रनाशनाः ।
गुरवोमधुरा बल्याः स्निग्धा वातहराःस्मृताः । वृष्यामोह-
हराःख्याता वृंहणाविषहारिणः । अथ (झोला) फाणितस्य
लक्षणंगुणाश्च इक्षोरसस्तु यः पक्वः किञ्चिद्गाढो बहुद्रवः ।
सएवेक्षुविकारेषु ख्यातःफाणितसंज्ञया । फाणितं गुर्वभि-
ष्यन्दि वृंहणं कफशुक्रकृत् । वातपित्तश्रमान् हन्ति मूत्र-
वस्तिविशोधनम् । अथ मत्स्यण्ड्याः (सारगुड) (राव) इति
ख्याताया लक्षणं गुणाश्च इक्षोरसोयः संपक्वोघनः किंचि-
द्द्रवान्वितः । मन्थवत्स्यन्दते यस्मात् मत्स्यण्डीति ततः
स्मृता । मत्स्यण्डी भेदिनी बल्या लघ्वी पित्तानिलापहा ।
मधुरा वृंहणी वृष्या रक्तदोषापहा स्मृता । अथ
(ढिमे गुड) गुडस्य लक्षणं गुणाश्च इक्षोरसोयः
सम्पक्वोजायतेलोष्टवद्दृढः । स गुडोगौडदेशे तु
मत्स्यण्ड्येव गुडोमतः । गुडोवृष्योगुरुः स्निग्धोवातघ्नो
मूत्रशोघनः । नातिपित्तहरो मेदःकफक्रमिबलप्रदः ।
अथ नवपुराणगुडगुणाः गुडोनवः कफश्वासकास-
क्रमिहरोऽग्निकृत् । पित्तघ्नो मधुरः स्निग्धो वातघ्नो-
ऽसृक्प्रसादनः स पुराणोऽधिकगुणो बुधैः पय्यतम
स्मृतः” द्रव्यभेदेन युक्तस्य गुडस्य गुणाः श्लेष्माणमाशु
विनिहन्ति सदार्द्रकेण पित्तं निहन्ति च तदेव हरीत-
कीभिः । शुण्ठ्या समं हरति वातमशेषमित्थ दोषत्र-
यक्षयकराय नमो गुडाय” (खांड) खण्डस्य गुणाः
[Page0910-a+ 38]
खण्डन्तु मधुरं वृष्यं चक्षुष्यं वृंहणंहिमम् । वातपित्तहरं
स्निग्धं बल्यं वातहरं परम् । (चिनि) सितायाः
लक्षणं गुणाश्च खण्डन्तु सिकतारूपं सुश्वेतं शर्करा
सिता । सिता सुमधुरा रुच्या वातपित्तास्रदाहहृत् ।
सूर्च्छाच्छर्दिज्वरान् हन्ति सुशीता शुक्रकारिणी । अथ
“(मिचरि) सितोपलगुणाः भवेत् पुष्पसिता शीता
रक्तपित्तहरी मता । सितोपलनिभा लघ्वी वातपित्तहरा
हिमा । शर्करा छर्द्यतीसारतृड्दाहरक्तपित्तनुत् ।
यथा यथैव नैर्मल्यं मधुरत्वं तथा तथा । स्नेहगौरव-
शैत्यानि सरत्वं च तथा तथा” इति भावप्र० इक्षुवर्गः ।
एतत्प्रसङ्गात् सुश्रुते खण्डादिजातद्रव्याणामन्यद्रव्यजातशर्क-
राणाञ्च गुणा उक्ता यथा । “यो यो मत्स्यण्डिकाखण्ड-
शर्कराणां स्वको गुणः । तेन तेर्नव निर्देश्यास्तेषां विस्रा-
वणे गुणाः । सारस्थिता सुविमला निःक्षारा च यथा-
यथा । तथा तथा गुणवती विज्ञेया शर्करा बुधैः । मधु-
शर्करा पुनश्छर्द्यतीसारहरी रूक्षा छेदनी प्रह्लादनी कषा
यमधुरा मधुरविपाका च । यवासशर्करा मधुरकषाया
तिक्तानुरसा श्लेष्महरी सरा चेति । यावत्यः शर्कराः
प्रोक्ताः सर्वा दाहप्रणाशनाः । रक्तपित्तप्रशमनाश्छर्दिसू-
र्च्छातृषापहाः । रूक्षं मधूकपुष्पोत्थं फाणितं वातपित्त-
कृत् । कफघ्नं मधुरं पाके कषायं वस्तिदूषणम्”
“मन्दाक्रान्ता वितरति रसं नेक्षुयष्टिः कदाऽपि
छन्दो० । श्रीफलञ्चेक्षुदण्डश्च विप्राणां तु बलिर्मतः”
कालिकापु० “कुष्माण्डमिक्षुदण्डांश्च” देवी पु० इक्षी-
र्विकारः अण् । ऐक्षव गुडादौ त्रि० । “ऐक्षव गुड-
वर्जितम्” स्मृतिः । इक्षूणां भवनं क्षेत्रं शाकटच् शाक-
नच् च वा तद्भवने क्षेत्रे । इक्षूणां छाया । इक्षु-
च्छायम् न० “इक्षुच्छायानिषादिन्य” रघुः अत्र
आनिषादिन्य इतिच्छेदः सि० कौ० इक्षूणां वनम् । अवन-
स्पतित्वात् नित्यं णत्वम् इक्षुवणम् । २ कोफिलावृक्षे च
राजनि० । ३ इच्छायाम्
<LEND>
