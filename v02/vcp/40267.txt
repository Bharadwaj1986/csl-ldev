<L>40267<pc>4834,b<k1>लोह<k2>लोह
लोह¦ पुंन० लू--विच् लौस्तं जहाति हा--क । १ धातुभेदे
अमरः । २ धातुमात्रे मेदि० ३ रुधिरे राजनि० ४ अगुरु-
चन्दने न० अमरः । धातुभेदस्वरूपादि भावप्र० उक्तं
यथा “अथ लोहस्योत्पत्तिनामलक्षणगुणाः “पुरा लोमि-
लदैत्यानां निहतानां सुरेर्युधि । उत्पन्नानि शरीरेभ्यो
लोहानि विविधानि च । लोहोऽस्त्री शस्त्रकं तीक्ष्णं
पिण्डं कालायसायसी । गुरुतादृढतोत्क्लेदकफ-
दाहस्य कारिता । अश्मदोषः सुदुगन्धो दोषाः सप्ताय-
सस्य तु । लोहं तिक्तरसं शीतं मधुरं तुवरं गुरु ।
रुक्षं वयस्यं चक्षुष्यं लेखनं वातलं जयेत् । कफं पित्तं
परं शूलं शोथार्शःप्लीहपाण्डुताः । मेदोमेहकृमीन्
कुष्ठं तत्किट्टं तद्वदेव हि । पाण्डुत्वकुष्ठामयमृत्युदं भ-
वेद् हृद्रोगशूलौ कुरुतेऽश्मरीञ्च । नानारुजाञ्चापि तथा
प्रकोपं करोति हृल्लासमशुद्धलोहम् । जीपहारि मद-
कारि चायर्स चेदशुद्धिमदसंस्कृतं ध्रुवम् । पाटवं न
तनुते शरीरके दारुणां हृदि रुजाञ्च यच्छति ।
कुद्माण्डं तिलतैलञ्च माषान्नं राजिकां तथा । मद्य-
मम्लरसञ्चापि त्यजेल्लोहस्य सेवकः” । तत्र सारलोहस्य
लक्षणं गुणाश्च “क्षमामृच्छिखराकाराण्यङ्गान्यम्लेन
लेपयेत् । लोहे स्युर्यत्र सूक्ष्माणि तत्सारमभिधीयते ।
लोहसारो ह्ययं हन्याद्ग्रहणीमतिसारकम् । अर्द्ध-
सर्वाङ्गजं वातं शूलञ्च परिणामजम् । छर्दिञ्च पीनसं
पित्तं श्वासं कासं व्यपोहति” । अथ कान्तलोहस्य
लक्षणं गुणाश्च । “यत् पात्रेण प्रसरति जले तैल-
विन्दुः प्रतप्ते हिङ्गुर्गन्धं त्यजति च निजं तिक्ततां
निम्बवल्कः । तप्तं दुग्धं भवति शिखराकारकं
नैति भूमिं कृष्णाङ्गः स्यात् सजलचणकः कान्तलोहं
तदुक्तम् । गुल्मोदरार्शःशूलाममामवातं भगन्दरम् ।
कामलाशोथकुष्ठानि क्षयं कान्तमयो हरेत् । प्लोहान-
[Page4835-a+ 38]
मम्लपित्तञ्च यकृच्चापि शिरोरुजम् । सर्वान् रोगान्
विजयते कान्तलोहं न संशयः । तलं वीर्य्यं वपःपष्टिं
कुरुतेऽग्निं विवर्द्धयेत् । अथ किदम्य “ध्मायमानस्य
लोहस्य मलं मण्डूरमुच्यते । लोहसिंहानिका किट्टं
सिंहानञ्च निगद्यते । यल्लोहं यद्गुणं प्रोक्तं तत्किट्ट
मपि तद्गुणम्” । अथ लोहस्य दोषशान्तये शोधनमभि-
धीयते “पत्तलीकृतपत्राणि लोहस्याग्नौ प्रतापयेत् ।
निषिञ्चेत् तप्ततप्तानि तैले तक्रे च काञ्जिके । गोमूत्रे
च कुलत्थानां कषाये च त्रिधात्रिधा । एवं लोहस्य
पत्राणां विशुद्धिः संप्रजायते” । अथ लोहस्य मारण-
विधिः “शुद्धलोहभवं चूर्णं पातालगरुडीरसैः ।
मर्दयित्वा पुटेद्वह्नौ दद्यादेवं पुटद्वयम् । पुटत्रयं
कुमार्य्याश्च कुठारच्छिल्लिकारसैः । पुटषट्कं ततो दद्यादेवं
तीक्ष्णा मृतिर्भवेत्” । अन्यच्च । “क्षिपेद्द्वादशर्माशेन दरदं
तीक्ष्णचूर्णतः । मर्दयेत् कन्यकाद्रावैर्यामयुग्मं ततः
पुटेत् । एवं सप्तपुटैर्मृत्युं लोहचूर्णमवाप्नुयात् ।
सत्याऽनुभूतो योगीन्द्रैः क्रमोऽन्यो लोहमारुणे । कथ्यते
रामराजेन कौतूहलधियाऽधुना । सूतकद्द्विगुण
गन्धं दत्त्वा कुर्य्याच्च कज्जलीम् । द्वयोः सर्म लोहचूर्णं
मर्द्दयेत् कन्यकाद्रवैः । यामयुग्मं ततः पिण्डं कृत्वा
ताम्रस्य पात्रके । घर्मे धृत्वा रूचकस्य पत्रैराच्छादवेद्-
वुधः । यामद्वयाद्भवेदुष्णं धान्यराशो न्यसेत्ततः ।
दत्त्वोपरि शरावञ्च त्रिदिनान्ते समुद्धरेत् । पिष्ट्वा च
गालयेद्वस्त्रादेवं वारितरं भवेत् । दाडिमस्य दलं पिष्ट्वा
तच्चतुर्गुणवारिणा । तद्रसेनायसश्चूर्णं सन्नीयात्
प्लावयेदपि । आतपे शोधयेत्तच्च पुटेदेवं पुनः पुनः ।
एकविशतिवारैस्तन्म्रियते नात्र संशयः । एव सर्वाणि
लोहानि स्वर्णादीन्यपि मारयेत्” । एवं मारितलोहस्य
गुणाः “लोहं तिक्तं सरं शीतं कषायं मधुरं गुरु ।
रूक्षं वयस्यं चक्षुष्यं लेखनं वातलं जयेत् । कफं पित्तं
गरं शूलं शोफार्शःप्लीहपाण्डुताः । मेदोमेहक्रमीन्
कुष्ठं तत्किट्टं तद्वदेव हि । गुञ्जामेकां समारभ्य यावत्
स्युर्नव रत्तिकाः । तावल्लोहं समश्नीयाद्यथादोषानलं
परः । कुष्माण्डं तिलतैलञ्च माषान्नं राजिकान्तथा ।
मद्यमम्लरसञ्चव वर्जयेल्लोहसेवकः” भावप्र० । “यदा तु आ-
यसे पात्रे पक्वमश्नाति वै द्विजः । स पापिष्ठोऽपि भुङ्-
क्तेऽन्नं रौरवे परिपच्यते” मत्स्यपु० । “अयःपात्रे
पयःपानं गव्यं सिद्धान्नमेव च । भृष्टादिकं मधु गुडं
[Page4835-b+ 38]
नारिकेलोदकं तथा । फलं मूलञ्च यत् किञ्चिदभक्ष्य
मनुरब्रवीत् “ब्रह्मवै० ।
<LEND>
