<L>13439<pc>2021,a<k1>काली<k2>काली
काली¦ स्त्री कालस्य शिवस्य पत्नी ङीष् । १ शिवपत्न्याम् ।
“ऊर्द्ध्वरेता भवःकांलः इति” भाग० ३, ९, २ शिवस्य
कालनामतोक्तेस्तस्यास्तथात्वम् । कालवर्ण्णा स्त्री “काला-
त्वर्ण्णश्चेत्” वार्त्ति० ङीष् । २ कृष्णवर्ण्णायां स्त्रियाम् “का काली
कामधुरा “विदग्धमु० ३ हिमाचलदुहितरि उमायां तस्याश्च
जन्मतः नीलाञ्जननिभवर्ण्णतया तथात्वम् । “सुतामनुज-
गामाशु गतां कालीं हराश्रमम्” । “तां तत्र कालीं
तनयाम् भयशोकाकुलामुमाम्” कालि० पु० ४० अ० ।
[Page2021-b+ 38]
“कालि! भिन्नाञ्जनश्यामे! उर्वश्याद्यप्सरोगणैः” ।
“गौरत्वासादनञ्चैव कालिकायास्तथा श्रुतम्” इति च
तत्र तस्यागौरत्वप्राप्तिकथनम् । ४ दुर्गामूर्त्तिभेदे “काली
करालवदना विनिष्क्रान्तासिपाशिनी । विचित्र
खट्वाङ्गधरा नरमालाविभूषणा । द्वीपिचर्म्मपरीधाना
शुष्कमांसातिभैरबा” इत्यादि देवीमा० तदाविर्भावौक्तः ।
सा च बहुविधा सिद्धकाली महाकाली गुह्यकाली
दक्षिणाकाली भद्रकाली श्मशानकाली रक्षाकाली
तिभेदात् तथा अन्येऽपि तद्भेदा भैरवत० दर्शिता यथा
“काली कपालिनी कुल्वा कुरुकुल्वा विरोधिनी । वि-
प्रचित्ता तथोग्रोग्रप्रभा नीलघनत्विषः । नीला घना
बलाका च मात्रा मुद्रा मिता तथा । एताः सर्व्वा अ-
सिधरा मुण्डमालाविभूषिताः” । “कालि! कालि
महाकालि! शीधुमांसपशुप्रिये” भा० वि० ४, अ० । ५
मातृभेदे “काली कपालाभरणा चकाशे” कुमा० ६
भीमसेनस्य पत्नीभेदे । “युधिष्ठिरात्तुपौरव्यां देवको-
ऽथ घटोत्कचः । भीमसेनाद्धिडिम्बायां काल्या
सर्व्वगतस्ततः भाग० ९, २२, २४ । भा० आ०९५ अ० तु
“भीमसेनोऽपि काश्यां बलन्धरां नामोपयेमे वीर्य्यशुल्कां,
तस्यां पुत्रं सर्व्वगमुत्पादयामास” इत्युक्तं तदैकवाक्यात्
काश्यामित्येव पाठः समुचितः गन्धकालीत्यस्य पूर्व्व-
पदलोपः । काली ७ दासकन्यायां गन्धकाल्यां सत्यवत्याम्
शान्तनुपत्न्याम् । “भीष्मः खलु पितुः प्रियचिकीर्षया सत्य-
बतीं मातरमुदवाहयत् गन्धकालीमितियामाहुः” भा० आ०
९५ अ० । चु० कल--नोदने अच् गौरा० ङीष् । ८ तुवर्य्याम् ९ त्रिवृति
१० रात्रौ ११ कालाञ्जन्याम् राजनि० १२ तयोः कृष्णत्वात्तथा-
त्वम् अग्निशिखाभेदे जटाधरः । अग्निजिह्वशब्दे दर्शित-
शारदातिलकवाक्ये एतस्याः तच्छिखासु नान्तर्भाव इति
चिन्त्यम् । १३ वृश्चिकालौ (विचाति) रत्नमाला । १४ काल-
रात्रौ यमभगिन्याम् तन्त्रोक्तासु दशमहाविद्यासु आद्यायां
१५ महाविद्यायाम् ताश्च “काली तारा महाविद्या
षोडशी भुवनेश्वरी, भैरवी छिन्नमस्ता च विद्या घूमावती
तथा । वगला सिद्धविद्या च मातङ्गी कमलात्मिका । एता
दश महाविद्याः सिद्धविद्याः प्रकीर्त्तिताः” तन्त्रसा०
“कालीपूजा श्रुता नाथ! भावाश्च विविधाः प्रभो!”
भैरवत० “तारायाश्चैव काल्याश्च त्रिपुराया विशेषतः ।
जनने मरणे चैव न त्यजेयुर्जपार्चने” तन्त्र०
<LEND>
