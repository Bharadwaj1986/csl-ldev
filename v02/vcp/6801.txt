<L>6801<pc>0697,b<k1>आदिवराह<k2>आदिवराह
आदिवराह¦ पु० आदिराद्यो वराहः । यज्ञवराहरूपेणा-
विर्भूते विष्णोरवतारभेदे तत्कथा “ततो महात्मा
मनसा दिव्यं रूपमचिन्तयत् । किं नु रूपमहं
[Page0698-a+ 38]
कृत्वा उद्ध्वरेयं वसुन्धराम् । जले निमग्नां धरणीं
येनाहं वै समुद्धरे । इति सञ्चिन्त्य मनसा हरिर्नारा-
यणः प्रभुः । जलक्रीडारुचिस्तस्माद्वाराहं वपुरस्म-
रत् । हरिरुद्धरणे युक्तस्तदाऽभूदस्य मूमिधृक् । अधृष्यं
सर्व्वभूतात्रा वाङ्मयं ब्रह्मसंज्ञितम् । दशयोजनविस्ता-
रमुच्छ्रितं शतयोजनम् । नीलजीभूतसङ्काशं मेघस्तनित-
निस्वनम् । गिरिसंहननं भीमं श्वेतदीप्तोग्रदंष्ट्रिणम् ।
विद्युदग्निप्रकाशाक्षमादित्यसमतेजसम् । पीनवृत्तायतस्कन्धं
दृप्तशार्दूलविक्रमम् । पीनोन्नतकटीदेशं वृषलक्षणल-
क्षितम् । रूपमास्थाय विपुलं वाराहममितं हरिः ।
पृथिव्युद्धरणार्थाय प्रविवेश रसातलम् । वेदपादो यूप-
दंष्ट्रः क्रतुहस्तश्चितीमुखः । अग्निजिह्वो दर्भरोमा ब्र-
ह्मशीर्षो महातपाः । अहोरात्रेक्षणधरो वेदाङ्गश्रुतिभू-
षणः । आज्यनासः स्रुवतुण्डः सामघोषस्वनो महान् ।
सत्यधर्म्ममयः श्रीमान् क्रमविक्रमसत्कृतः । क्रियासत्रम-
हाघोणः पशुजानुर्म्मखाकृतिः । उद्गात्रन्त्रो होम-
लिङ्गो वीजौषधिमहाफलः । वाय्नन्तरात्मा सत्रस्फिक्
विकृतः सोमशोणितः । वेदिस्कन्धो ह्नविर्गन्धो हव्यक-
व्यातिवेगवान् । प्राग्वं शकायो द्युतिमान्नानादीक्षाभिर-
न्वितः । दक्षिणाहृदयो योगी महासत्रमयो महान् ।
उपाकर्मोष्ठरुचकः प्रवर्ग्यावर्त्तभूषणः । नानाच्छन्दोगति-
पथो गुह्योपनिषदासनः । छायापत्नीसहायो वै मणिशृङ्ग
इवोच्छ्रितः । भूत्वा यज्ञवराहोऽसौ द्रागधः प्राविशद्गुरुः ।
अद्भिः सञ्छादितामुर्व्वीं स तामार्च्छत् प्रजापतिः ।
रसातलजले मग्नां रसातलतलं गतः । प्रभुर्लोकहि-
तार्थाय दंष्ट्राग्रेणोज्जहार गाम् । ततः स्वस्थानमा-
नीय पृथिवीं पृथिवीधरः । मुमोच पूर्व्वं सहसा धार-
यित्वा धराधरः । ततो जगाम निर्व्वाणं मेदिनी तस्य
धारणात् । चकार च नमस्कारं तस्मै देवाय विष्णवे ।
एवं यज्ञवराहेण भूत्वा लोकहितार्थिना । उद्धृता
पृथिवी देवी सागराम्बुधरा पुरा” हरिवं० २२४ अ० ।
<LEND>
