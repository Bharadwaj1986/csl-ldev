<L>20203<pc>2973,b<k1>च्यवनप्राश<k2>च्यवनप्राश
च्यवनप्राश¦ पु० च्यवनेन प्राश्यते प्र + अश० कर्मणि घञ् ।
चक्रदत्तोक्ते औषधभेदे यथा
“विल्वाग्निमन्थश्योनाककाश्मर्य्यः पाटली बला । पर्ण्य-
श्चतस्रः पिप्पल्यः श्वदंष्ट्रा वृहतीद्वयम् । शृङ्गी ता-
मलकी द्राक्षा जीवन्ती पुष्करा गुरु । अभया सामृता
ऋद्धिर्जीर्वकर्षभकौ शठी । मुस्तं पुनर्णवा मेदा सूक्ष्मै-
लोत्पलचन्दने । विदारी वृषमूलानि काकोली काक-
नासिका । एषां पलोन्मितान् भागान् शतान्यामल-
कस्य च । पञ्च दद्यात् तदैकध्यं जलद्रोणे विपाचयेत् ।
ज्ञात्वा गतरसान्येतान्यौषधान्यथ तं रसम् । तच्चाम-
लकमुद्धृत्य निष्कुलं तैलसर्पिषोः । पलद्वादशके भृष्ट्वा
दत्त्वा चार्द्धतुलां भिषक् । मत्स्यण्डिकायाः पूताया
लेहवत् साधु साधयेन् । षट्पलं मधुनश्चात्र सिद्धशीते
प्रदापयेत् । चतुष्पलं तु गाम्भार्य्याः पिप्पल्या द्विपलन्तथा ।
पलमेकं निदध्याच्च त्वगेलापत्रकेशरात् । इत्ययं च्यवन-
प्राशः परमुक्तो रसायनः । कासश्वासहरश्चैव विशेषे-
णोपदिश्यते । क्षीणक्षतानां वृद्धानां बालानाञ्चाङ्गवर्द्ध-
नम् । स्वरक्षयमुरोरोगं हृद्रोगं वातशोणितम् ।
पिपासां मूत्रशुक्रस्थान् दोषांश्चैवापकर्षति । अस्य मात्रां
प्रयुञ्जीत चोपरुन्ध्यान्न भोजनम् । अस्य प्रयोगाच्च्यवनः
सुवृद्धोऽभूत् पुनर्युवा । मेधां स्मृतिं कान्तिमनामयत्वं
[Page2974-a+ 38]
वपुःप्रकर्षं बलमिन्द्रियाणाम् । स्त्रीषु प्रहर्षं परमग्नि-
वृद्धिं वर्णप्रसादं पवनानुलोम्यम् । रसायनस्यास्य नरः
प्रयोगाल्लभेत जीर्णोऽपि कुटीप्रवेशात् । जराकृतं
पूर्बमपास्य रूपं बिभर्त्ति रूपं नवयौवनानाम् । सिता
मत्स्यण्डिकाऽलाभे धात्र्याश्च मृदु भर्जनम् । चतुर्भाग-
जले प्रायो द्रव्यं गतरसं भवेत् ।”
<LEND>
