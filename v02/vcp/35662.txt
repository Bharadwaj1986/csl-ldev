<L>35662<pc>4584,a<k1>बुद्धि<k2>बुद्धि
बुद्धि¦ स्त्री० बुध--क्तिन् । १ ज्ञाने, २ सुखदुःखाद्यष्टबिध-
<>धर्मयुते प्रकृतिपरिणामभेदे “महत्तत्त्वमिति प्रोक्तं बुद्धि-
<>तत्त्वं तदुच्यते” सां० प्र० भा० धृतवाक्यम् । वेदान्तोक्ते
<>निश्चयात्मकवृत्तियुते ३ अन्तःकरणे च । “मनोबुद्धिरह-
<>ङ्कारश्चित्तं करणयान्तरम् । संशयो निश्चयो गर्बः स्मरणं
<>विषया अमी” वेदान्तप० । ४ धर्मपत्नीभेदे भा० आ० ६६ अ० ।
<>कणा० सूत्रोपस्करवृत्तौ सांख्यमतसिद्धमहत्तत्वरूपबुद्धितत्व-
<>निराकरणेन बुद्धेर्ज्ञानपर्य्यायता तद्भोदाश्चोका यथा “द्र-
<>व्येषु ज्ञानं व्याख्यातम्” सू० “विषयेण तिषयिणं तृतीया-
<>ध्यायस्थमुपलक्षयति । “इन्द्रियार्यप्रसिद्धिरिन्द्रियार्थेभ्योऽर्था
<>न्तरस्य हेतुः” “आत्मेन्द्रियार्थसन्निकर्षाद् यन्निष्पद्यते तद-
<>न्यत्र” इत्येताभ्यां सूताभ्यां ज्ञानं व्याख्यातमित्यर्था” । तत्र
<>बुद्धिरुपलब्धिर्ज्ञानं प्रत्यय इति पर्य्यायाः” गौ० सू० समान-
<>तन्त्रे बुद्धिलक्षणे साङ्ख्यमतनिरासार्थं पर्थ्यायाभिधानम् ।
<>साङ्ख्या हि बुद्ध्यादिशब्दानामर्थभेदमाचक्षते तथा हि सत्त्व-
<>रजस्तमसां साम्यावस्था प्रकृतिः, सा चैकैव पुरुषास्तु परं
<>भिद्यन्ते ते च कूटस्था नित्या अपरिणाभिनो नित्यचैतन्य-
<>स्वभावाः ते च पङ्गवोऽपरिणामित्वात् पकृतिस्त्वन्धा जड-
<>वात यदा विषयभोनेच्छा प्रकृतिपुरुषभेददिदृक्षा च प्रकृते-
<>र्भवति तदा सा पुरुषोपरागवशात् परिणमेत् तस्याश्चाद्यः
<>गरिणामो द्धिरन्तःकरणविशेषः बुद्धिरेव महत्तत्र तदु-
[Page4584-b+ 38]
<>क्तम् “प्रकृतेर्सहान्” इति सां० सू० । सा च बुद्धिर्दर्पणवान्न
<>र्मला तस्याश्च बहिरिन्द्रियप्रणाडिकया विषयाकारो यः
<>परिणतिभेदो घट इति पट इत्याद्याकारस्तज्ज्ञानं वृत्ति-
<>रिति चाख्यायते खच्छार्या बुद्धौ वर्त्तमानेन ज्ञानेन चैत-
<>ज्यस्य पुरुषस्य भेदाग्रहादहं जानामीति यौऽभिमानविशेषः
<>सैवोपलब्धिः । स्रक्चन्दनादिविषयसन्नि कर्षादिन्द्रियप्रणा-
<>डिकयैव सुखदुःखाद्याकारो बुद्धेरेव यः परिणामविशेषः
<>स प्रत्ययः । अतएव ज्ञानसुखदुःखेच्छाद्वेषप्रयत्नसंस्कारध-
<>र्माऽधर्माः सर्वएव बुद्धेः परिणामविशेषाः सूक्ष्ममात्रया
<>प्रकृतावे वर्त्तमाना अवस्थाभेदादाविर्भवन्ति तिरोभवन्ति
<>च । पुरुषस्तु पुष्करपलाशवन्निर्लेपः प्रतिविम्बते परं बुद्धा-
<>वितिं यन्मन्यन्ते । तदनेन पर्य्यायाभिधानसूचितप्रमाणेन
<>निराक्रियते तथा हि बुद्धिशब्दो यदि बुध्यतेऽनयेति कर-
<>णव्युत्पन्नस्तदा मन एव तत्पर्य्यवस्यति नच मनः प्रत्यक्षम्
<>बुद्धिस्त्वहं बुध्ये इति प्रत्यक्षवेद्यैव । नचान्तःकरणस्य ज्ञाना-
<>द्याधर्मा कर्तृधर्मत्वेनैव तेषां सिद्धेः भवति हि अहं जाने
<>अहं प्रत्येमि अहमुपलभे इत्यहन्त्वसामानाधिकरण्येन
<>प्रतिभासः । अभिमानोऽसाविति चेत् तात्त्विकत्वे वाधका-
<>भावात् । पुरुषस्यागन्तुकधरानाधारत्वं कूटस्थत्वं तदेव
<>बाधकमिति चेन्नामन्तुकधर्माधारत्वेऽपि नित्यत्वसम्भवात्
<>न हि धर्मी धर्मश्चेत्येकं तत्त्वं येन धर्मोत्पादविनाशावेव
<>धर्म्युत्पादविनाशौ स्यातां तथा च यएव चेतायते स एव
<>बुध्यते जानात्युपलभ्यते पत्येति चेति नार्थान्तरकल्पना
<>युक्तेति दिक् । तच्च ज्ञानं द्विविधं विद्या चाविद्या च
<>विद्या चतुर्व्विधा प्रत्यक्षलैङ्गिकस्मृत्यार्षलक्षणा । अवि०
<>द्याऽपि चतुर्व्विधा संशयविपर्य्ययस्वप्नानध्यावसायलक्षणा ।
<>तत्र यल्लैङ्गिकं तदनिन्द्रियजम् कुतएतदित्याह”
<>उप० वृ० । “तत्रात्मा मनश्चाप्रत्यक्षे” कणा० सू० ।
<>“आत्माऽत्र परात्मा स्वात्मा वा खात्मनि मानसस्य क्वा०
<>चित्काहम्प्रत्ययस्याहं गौरः कृशो महाबाहुरिव्यादि
<>प्रत्ययतिरस्कृतत्वात् स्वात्मनोऽप्यप्रत्यक्षतोक्ता । चकारादा-
<>काशकालदिशां षायोः परमाणूनाञ्च द्रव्याणामुपग्रहः ।
<>इन्द्रियजमपि द्विविधं सर्वज्ञीयमसर्वज्ञीयञ्च सर्वज्ञीयं योग-
<>जधर्मलक्षणया प्रत्यासत्त्या तत्तत्पदार्थसार्थज्ञानं तथा हि
<>परमाणवः प्रत्यक्षप्रसक्ताः प्रमेयत्वादभिधेयत्वात्
<>सत्त्वात् । सामग्रीविरहात् कथमेवं महत्त्वस्यापि प्रत्यक्षं
<>प्रति कारणत्वात् न च परमाणवो महन्तः रूपवत्त्व-
<>स्यापि चाक्षुषप्रत्यक्षकारणत्वात् न च दिगादयो रूपवन्त
[Page4585-a+ 38]
<>इति चेन्न योगजधर्मसहकारिणा मनसैव तत्सम्भवात्
<>तदुपग्रहाच्चक्षुरादिना वा । अचिन्त्यप्रभावोहि योगजो
<>धर्मो न सहकार्य्यन्तरमपेक्षते । विवादाध्यासितः पुरुषो
<>न सर्वज्ञः पुरुषत्वादहमिवेत्यादि तु प्रामाकरो न मीमां-
<>साभिज्ञः पुरुषत्वादहमिवेत्यादिवद्विपक्षबाधकतर्कशून्य-
<>त्वादप्रयोजकम् । असर्वज्ञीयञ्च प्रत्यक्षं द्विविधं सविकल्पकं
<>निर्विकल्पकञ्च सविकल्पकं ज्ञानं न प्रमाणमिति कीर्त्ति-
<>दिङ्नागादयः तथा हि अभिलापर्ससगेयोग्यप्रतिभासं
<>हि तत् नह्यभिलापेन नाम्ना सम्भवत्यर्थस्य सम्बन्धो येन
<>घट इति पट इति वा नामानुरञ्जितः प्रत्ययः स्यात्
<>नच जात्यादि परमार्थसत् येन तद्वैशिष्ट्यं बिषयेषु इन्द्रिय
<>गोचरः तस्मादिन्द्रियेणालोचनं जन्यते आलोचनमहिम्ना
<>च सबिकल्पकमुत्पद्यमानं तत्रार्थे प्रवर्त्तयत् प्रत्यक्षमिति
<>चोच्यते इति । तच्चैतदनुपपन्नमभिलापसंसर्गयोग्यप्रति-
<>भासञ्च भवेत् प्रमाणञ्चेन्द्रियार्थसन्निकर्षजन्यं स्यादिति
<>सन्दिग्धव्यतिरेकित्वं नामवैशिष्ठ्यञ्च चाक्षुषज्ञाने सम्भव-
<>त्येव सुरभि चन्दनमितिवदुवनीतभानसम्भवात् । यद्वा
<>संज्ञावैशिष्ठ्यं प्रत्यक्षज्ञाने न भासते संज्ञायाः स्मरणमात्रम्
<>स्मृतैव साऽर्थव्यावर्त्तिका अभावज्ञाने प्रतियोगिस्मरणवत्
<>जात्यादिकञ्च वस्तुभूतं साधितमेबातः सविकल्पकमपीन्द्रि-
<>यार्थसन्निकर्षजत्वात् प्रत्यक्षम् प्रमाणम् । ननु निर्विकल्पकं
<>न व्यवहारप्रवर्त्तकं न वा व्यवहारविषय इति किन्तत्र
<>प्रमाणमिति चेत् सविकल्पकमेव तद्धि विशिष्टज्ञानम् न च
<>विशेषणज्ञानमन्तरेण तदुत्पद्यते विशिष्टज्ञाने हि विशे-
<>षणज्ञानविशेष्येन्द्रियसन्निकर्षतटुभयासंसर्गाग्रहस्य कार-
<>णत्वावधारणात्” उपस्करवृत्तिः ।
<>“सा च सात्त्विकराजसतामसभेदेन त्रिविधा । तत्र सा-
<>त्त्विकी यथा “प्रवृत्तिञ्च निवृत्तिञ्च कार्य्याकार्य्ये भयाभये ।
<>बन्धं मोक्षञ्च या वेत्ति बुद्धिः सा पार्थ! सात्त्विकी” ।
<>राजसी यथा “यया धर्ममधर्मञ्च कार्य्यञ्चाकार्य्यमेव च ।
<>अयथावत् प्रजानाति बुद्धिः सा पार्थ! राजसी” । तामसी
<>यथा “अधर्मं धर्ममिति या मन्यते तमसावृता । मर्वा-
<>र्थान् विपरीतांश्च बुद्धिः सा पार्थ! तामसी” गीता०
<>तस्याः पञ्चगुणा यथा । “इष्टाऽनिष्टविपत्तिश्च व्यव-
<>सायः समाधिता । संशयप्रतिपत्तिश्च बुद्धेः पञ्च गु-
<>णान् विदुः” महाभारते मोक्षधर्मः “इष्टानि-
<>ष्टविपत्तिः इष्टानिष्टार्ना वृत्तिविशेषाणां विपत्तिर्नाशः
<>निद्रास्वपा वृत्तिरित्यर्थः । व्यवसायः उत्साहः । समा-
[Page4585-b+ 38]
<>धिता चित्तस्थैर्य्यं चित्तवृत्तिनिरोध इत्यर्थः संशयः
<>द्वयस्पृक् ज्ञानम् । प्रतिपत्तिः प्रत्यक्षादिप्रमाणवृत्तिः”
<>तट्टीका । तस्याः सप्त गुणा यथा “शुश्रूषा श्रवण-
<>ञ्चैव ग्रहणं धारणन्तथा । ऊहापोहोऽर्थविज्ञानं तत्त्व-
<>ज्ञानञ्च धीगुणाः” हेमच० । तस्या वृत्तिः पञ्चधा यथा ।
<>“प्रमाणविपर्य्ययविकल्पनिद्रास्मृतयः” पात० सू० तल्लक्षणं
<>च तत्तच्छब्दे दृश्यम् ।
<>बुद्धिक्षयकरा यथा “शोकः क्रोधश्च लोभश्च कामो मोहः
<>परासुता । ईर्ष्या मानो विचिकित्सा हिंसाऽसूया
<>जुगुप्सता । द्वादशैते बुद्धिनाशहेतवो मानसा मलाः” ।
<>कालिकापु० १८ अ० । “बुद्धिक्षयकरा एते माषकासार-
<>मृत्तिकाः” । बुद्धिवृद्धिकरा यथा “निम्बाटरूषवृन्ताश्च
<>बुद्धिवृद्धिकरा मताः । बुद्धिक्षयकरान्नित्यं त्यजेद्राजा
<>च भोजने । भोजयेदन्वहं बुद्धिवृद्धिहेतुं नृपोत्तमः ।
<>काकिकापु० ८९ अ० ।
<LEND>
