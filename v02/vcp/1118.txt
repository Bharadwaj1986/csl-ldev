<L>1118<pc>0113,a<k1>अदण्ड्य<k2>अदण्ड्य
अदण्ड्य¦ त्रि० न दण्डमर्हति यत् । दण्डानर्हे “अदण्ड्यान्
<>दण्डयन् राजा दण्ड्यांश्चैवाप्यदण्डयन्निति” याज्ञ० । “अपि
<>भ्राता सुतोऽर्घ्यो वा श्वशुरोमातुलोऽपि वा नादण्ड्यो
<>नाम राज्ञोऽस्ति धर्म्मात् प्रचलितः स्वकादिति” मनुः ।
<>स्मृत्यादौ कर्मविशेषे दण्डः तदभावश्च उक्तोऽनुसन्धेयः
<>तत्र केचिददण्ड्याः संगृह्यन्ते । “अनिर्द्दशाहां गां सूतां
<>वृषान् देवपशूंस्तथा । सपालान् वा विपालान् न दण्ड्यान्
<>मनुरब्रवीत्” । यानवाहकदण्डाभावे प्रयोजकमुक्तम् अति
<>वर्त्तनशब्दे, क्षेत्रे देयप्रावरणविशेषमुक्त्वा तदकरणे दण्डाभावो
<>मनुनोक्तः यथा “तत्रापरिवृतं धान्यं विहिंस्युः पशवो
<>यदि न तत्र प्रणयेद्दण्डं नृपतिः पशुरक्षिणामिति”
<>“महोक्षोत्सृष्टपशवः सूतिकागन्तुकादयः पालोयेषाञ्च
<>ते मोच्या दैवराजपरिप्लुता” इति “अदण्ड्या हस्तिनो-
<>ऽश्वाश्च प्रजापाला हि ते स्मृताः । अदण्ड्याः काण-
<>कुण्ठाश्च वृषभः कृतलक्षण इति” स्मृतिः ।
<LEND>
