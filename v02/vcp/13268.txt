<L>13268<pc>1981,a<k1>कार्षापण<k2>कार्षापण
कार्षापण¦ पुंन० कर्षस्येदम् स्वार्षेवा अण् । तेन आपण्यते
<>आ + पण--कर्म्मणि घ । १ अशीतिरत्तिके ताम्रिके कर्षे
<>“कार्षापणस्तु विज्ञेयः कार्षिकस्ताम्रिकः पणः” मनुः ।
<>२ षोडशपणात्मके पुराणे (काहन) इति ख्याते मानभेदे ।
[Page1981-b+ 38]
<>“माषः षोडशभागस्तु ज्ञेयः कार्षापणस्य तु । काकिनी
<>(वुडि) तु चतुर्भागो माषस्य परिकार्त्तिता । पञ्चनद्याः
<>प्रदेशे तु संज्ञेयं व्यारहारिकी । कार्षापनप्रमाणन्तु तन्नि-
<>बद्धम् (परिभाषितम्) इहेव तत्” कात्या० स्मृ० षोडशेत्यत्र हेमा-
<>द्रौ विंशतीति पाठः । अतएव “द्वात्रिंशत्पणिकागावो वत्सः
<>पौराणिकोभवेत्” कात्या० स्मृतौ पुराणद्वयवाच्यद्वात्रिं-
<>शत्पणानां गोमूत्यत्वेनाभिधानम् । “अशीतिभिर्वराटकैः
<>पण इत्यभिधीयते । ते षोडशः पुराणं स्यात् रजतं सप्त-
<>भिस्तु तैः” भविष्यपु० । “कार्षापणैकमूल्या हि दरिद्राणां
<>प्रकीर्त्तिता” प्रा० त० । “कार्षापणं भवेद्दण्ड्यो यत्नान्यः
<>प्राकृतोजनः । तत्र राजा भवेद्दण्ड्यः सहस्रमिति धारणा”
<>“समुत्सृजेद्राजमार्गे यस्त्वममेध्यमनापदि । स द्वौ कार्षा-
<>पणौ दद्यात्” मनुः । “कार्षाक्पणो दक्षिणस्यां दिशि रौप्यः
<>प्रवर्त्तते । पणोनिबद्धः पूर्व्वस्यां षोडशैव पणाः पलम् ।
<>इति नारदोक्ते ३ दक्षिणदेशप्रसिद्धे पूर्व्वदेशप्रसिद्धपण
<>परिमाणे च । कार्षापणेन क्रीतः टिठन् वा प्रतिरादेशश्च
<>इदुच्चारणार्थः कार्षापणिक पक्षे प्रतिक तत्क्रीते त्रि०
<>स्त्रियांङीप् । कार्षापणिकी प्रतिकी अध्यर्द्धपूर्वात् द्विगोश्च
<>तस्य वा लुक् । अध्यर्द्धकार्षापण अध्यर्द्धकार्षापणिकं
<>सार्द्धकार्षापणक्रीते एवं द्विकार्षापण द्विकार्षापणिकं
<>कार्षापणद्वयक्रीते त्रि० । पर्श्वादिपाठात् स्वार्थेऽण् ।
<>कार्षापण कार्षापणसंघजीविषु त्रि० ब० व० ।
<LEND>
