<L>17119<pc>2537,b<k1>गया<k2>गया
गया¦ स्त्री गयो गयासुरः गयनृपो वा कारणत्वेनास्त्यस्य
अच् । तीर्थभेदे गयशब्दे तत्कथा उक्ता ।
वायुपु० गयामा० १ अ० तन्माहात्म्यं यथा
<फ्>“वक्ष्ये तीर्थवरं पुण्यं श्राद्धादौ सर्व्वतारकम् ।
गयातीर्थं सर्व्वदेशे तीर्थेभ्योऽप्यधिकं शृणु । गयासुर
स्तपस्तेपे ब्रह्मणा क्रतवेऽर्थितः । प्राप्तस्य तस्य शिरसि
शिलां धर्म्मोह्यधारयत् । तत्र ब्रह्माकरोद्यागं स्थित-
श्चादिगदाधरः । फल्गुतीर्थादिरूपेण निश्चलार्थमह-
र्निशम् । गयासुरस्य विप्रेन्द्र! ब्रह्माद्यैर्दैवतैः सह ।
कृतयज्ञो ददौ ब्रह्मा ब्राह्मणेभ्यो गृहादिकम् । श्वेतकल्पे
तु वाराहे गयोयागमकारयत् । गयनाम्ना गयाख्याता
क्षेत्रं ब्रह्माभिकाङ्क्षितम् । काङ्क्षन्ति पितरः पुत्रान्नरकाद्भ-
यभीरवः । गयां यास्यति यः पुत्रः स नस्त्राता भविष्यति ।
गयाप्राप्तं सुतं दृष्ट्वां पितॄणामुत्सवो भवेत् । पद्भ्या-
मपि जलं स्पृष्ट्वा सोऽस्मभ्यं किं न दास्यति? । गयां
गत्वान्नदाता यः पितरस्तेन पुत्रिणः । पक्षत्रय
निवासी च पुनात्यासप्तमं कुलम् । न चेत् षञ्चदशाहं
वा सप्तरात्रं त्रिरात्रकम् । महाकल्पकृतं पापं गयां
प्राप्य विनश्यति । पिण्डं दत्त्वा च पित्रादेरात्मनोऽपि
तिलैर्विना । ब्रह्महत्या सुरापानं स्तेयं गुर्व्वङ्गनागमः ।
पापं तत्सङ्गजं सर्व्वं गयाश्राद्धाद्विनश्यति । आत्म-
जोऽप्यन्यजोवापि गयाभूमौ यदा तदा । यन्नाम्ना
पातयेत् पिण्डं तन्नयेत् ब्रह्म शाश्वतम् । नामगोत्रे समु-
च्चार्य्य पिण्डपातनमीक्षते । येन केनापि कस्मैचित्
स याति परमां गतिम् । ब्रह्मज्ञानं गयाश्राद्धं गोगृहे-
मरणं तथा । वासः पुंसां कुरुक्षेत्रे मुक्तिरेषा चतु-
र्व्विधा । ब्रह्मज्ञानेन किं साध्यं गोगृहे मरणेन किम् ।
वासेन किं कुरुक्षेत्रे यदि पुत्रोगयां व्रजेत् । गयायां
पर्व्वकालेषु पिण्डं दद्याद्विचक्षणः । अधिमासे जन्म-
दिने चास्तेऽपि गुरुशुक्रयोः । न त्यक्तव्यं गयाश्राद्धं
[Page2538-a+ 38]
सिंहस्थेऽपि वृहस्पतौ । तथा दैवप्रमादेन प्रवहत्सु
व्रणेषु च । पूबः कर्म्माधिकारी च श्राङ्गकृद्व्रह्मलोक-
भाक् । प्रीत्या श्राद्धन्तु कर्त्तव्यं सर्वेषां वर्णलिङ्गिनाम् ।
एवं कुर्व्वन् नरः सम्यक् महतीं श्रियमाप्नुयात् । सकृद्
गयाभिगमनं सकृत्पिण्डस्य पातनम् । दुर्ल्लभं किं पुन-
र्नित्यमस्मिन्नेव व्यवस्थितः । प्रमादान्म्रियते क्षेत्रे
ब्रह्माद्यैर्सुक्तिदायके । ब्रह्मज्ञानाद्यथा मुक्तिर्लम्यते
नात्र संशयः । कीकटादिमृतानाञ्च पितॄणां तारणा-
य च । तस्मात् सर्वयत्नेन वस्तव्यं सुविचक्षणैः । ब्रह्म-
प्रकल्पितान् विप्रान् हव्यकव्यादिनार्च्चयेत् । तैस्तुष्टै-
स्तोषिताः सर्व्वाः पितृभिः सहदेवताः । मुण्डनञ्चोप-
वासश्च सर्व्वतीर्थेष्वयं विधिः । वर्ज्जयित्वा कुरुक्षेत्रं
विशालां विरजां गयाम् । दण्डं प्रदर्शयेद्भिक्षुर्गयां
गत्वा न पिण्डदः । दण्डं न्यस्य विष्णुपदे पितृभिः
सह मुच्यते । न दण्डी किल्विषं धत्ते पुण्यं वा पर-
मार्थतः । अतः सर्व्वक्रियां त्यक्त्वा विष्णुं ध्याय-
ति भावुकः । संन्यसेत् सर्व्वकर्म्माणि वेदमेकं न
संत्यजेत् । मुण्डपृष्ठाच्च पूर्व्वस्मित् पश्चिमे दक्षि-
णोत्तरे । सार्द्धं क्रोशद्वयं मानं गयेति ब्रह्मणे-
रितम् । पञ्चक्रोशं गयाक्षेत्रं क्रोशमेकं गयाशिरः ।
तन्मध्ये सर्व्वतीर्थानि त्रैलोक्ये यानि सन्ति वै । श्राद्ध-
कृद् यो गयाक्षत्रे पितॄणामनृणोहि सः । शिरसि
श्राद्धकृद् यस्तु कुलानां शतमुद्धरेत् । गृहाच्चलित
मात्रेण गयाया गमनं प्रति । स्वर्गारोहणसोपानं
पितृणाञ्च पदे पदे । पदेपदेऽश्वमेधस्य यत्फलं गच्छ-
तो गयाम् । तत्फलञ्च भवेन्नॄणां समग्रं नात्र
संशयः । पायसेनाथ चरुणा सक्तुना पिष्ट-
केन वा । तण्डुलैः फलमूलाद्यैर्गयायां पिण्ड-
पातनम् । तिलाज्यदधिमध्वादिपिण्डद्रव्येषु योजयेत् ।
मुष्टिमात्रप्रमणेन आर्द्रामलकमात्रतः । शमीपत्र
प्रमाणेन पिण्डं दद्याद्गयाशिरे । उद्धरेत् सप्त गोत्राणि
कुलमेकोत्तरं शतम् । तिलकल्केन खण्डेन गुडेन
सघृतेन वा । केवलेनैव दध्ना वा दुग्धेन मधुनाथ वा ।
पिन्याकं सवृतं खण्डं पितृभ्योऽक्षयमित्युत । इष्यते
ऽवाप्तितो भोज्यं हविष्यं मनुरब्रवीत् । एकतः सर्व्वव-
स्तूनि रसवन्ति मधूनि हि । स्मृत्वा गदाधराङ्घ्राब्जंफल्-
गुतीयाम्बु चैकतः । पिण्डासनं । पण्डदानं पुनः प्रत्यवने
जनम । दक्षिणा चान्नसंकल्पस्तीर्थश्राद्धेष्वयं विधिः ।
[Page2538-b+ 38]
गावाहनं न दिग्बन्धो न दोषो दृष्टिसम्भवः । सकारु-
ण्येन कर्त्तव्यं तीर्थश्राद्धं विचक्षणैः । अन्यत्रावाहिताः
काले पितरोयान्त्यमुं प्रति । तीर्थे सदा वसन्त्येते
तस्मादावाहनं न हि । तीर्थश्राद्धं प्रयच्छद्भिः पुरुषैः
फलकाङ्क्षिभिः । कामं क्रोधं तथा लोभं त्यक्त्वा कार्य्या-
क्रिया ऽनिशम् । ब्रह्मचार्य्येकभोजी च भूशायी सत्यवाक्
शुचिः । सर्वभूतहिते रक्तः स तीर्थफलमश्नुते । तीर्था-
न्थनुसरन् घीरः पाषण्डं दूरतस्त्यजेत् । पाषण्डं
तच्च विज्ञेयं यद्भवेत् कामकारतः । तीर्थेषु ये नरा-
धीराः कर्म कुर्वन्धि सद्गताः । यथा ब्रह्मचिदो वेद्यं वस्तु-
चानन्यचेतसः । प्रविशन्वि परेशाख्यं ब्रह्म ब्रह्मपरायणाः ।
याऽऽस्ते वैतरणी नाम नदी त्रैलोक्यविश्रुता । सावतीणां
गयाक्षत्रे पितॄणां तारणाय वै । स्नातो गोदो वैतरण्यां
त्रिःसप्तः कुलमुद्धरेत् । तथाक्षयवटं गत्वा विप्रान्
सन्तोषयिष्यति । ब्रह्मप्रकल्पितान् विप्रान् हव्यकव्या-
दिनार्च्चयेत् । तैस्तुष्टैस्तोषिताः सर्वाः पितृभिः सह-
देवताः । गयायां नहि तत्स्थानं यत्र बीर्थं न विद्यते ।
सान्निध्यं सर्वतीर्थानां गयातीर्थं ततो वरम् । मीनमेषे
स्थिते सूर्य्ये कन्यायां कार्मुके घटं । दुर्ल्लभं त्रिषु
लोकेषु गयायां पिण्डपातनम् । मकरे वर्त्तमानेऽर्के
ग्रहणे चन्द्रसूर्य्ययोः । दुर्ल्लभं त्रिषु लोकेषु गयाश्राद्धं
सुदुर्लभम् । गयायां पिण्डदानेन यत् फलं लभते बरः ।
न तच्छक्यं मया वक्तुं कल्पकोटिशतैरपि” ।
तद्यात्राविधिश्च तत्रैव ६ अ० । “सनत्कुमार उवाच ।
गयायात्रां प्रवक्ष्यामि शृणु नारद! मुक्तिदाम् । नि-
ष्कृतिः पिण्डकर्त्तृणां ब्रह्मणा गीयते पुरा । उद्यतश्चे-
द्गयां गन्तुं श्राद्धं कृत्वा विधानतः । विधाय कर्पटिवेशं
कृत्वा ग्रामं प्रदक्षिणम् । ततो ग्रामान्तरं गत्वा श्राद्ध-
शेषस्य भोजनम् । ततः प्रतिदिनं गच्छेत् प्रतिग्रह
विवर्ज्जितः । प्रतिग्रहादपावृत्तः सन्तुष्टो नियतः
शुचिः । अहङ्कारविमुक्तो यः स तीर्थफलमश्रुते ।
यस्य हस्तौ च पादौ च मनश्चापि सुसंयतः । विद्या त-
पश्च कीर्त्तिश्च स तीर्थकलमश्रुते । ततो गयाप्रवेशे च
पूर्वतोऽस्ति महानदी । तत्र तोयं समुत्पाद्य स्नातव्यं
निर्मले जले । देवादींस्तर्पयित्वाथ श्राद्धं कृत्वा यथा-
विधि । स्वस्ववेदशाखोदितमर्ध्यावाहनवर्जितम् । अप-
रेद्युः शुचिर्भूत्वा गच्छेद्वै प्रेतपर्वतै । ब्रह्रकुण्डे
ततः स्नात्वा देवादींस्तर्पयेत् सुधीः । कुर्य्यात् श्राद्धं
[Page2539-a+ 38]
सपिण्डानां प्रयतः प्रेतपर्वते । प्राचीनावीतिनाभ्यर्च्च्य
दक्षिणाभिमुखः स्मरन् । “कव्यवालोनलः सोमो यम-
श्चैवार्य्यमा तथा । अग्निष्माश्चा बर्हिषदः सोमपाः पिवृ-
देवताः । आगच्छन्तु महाभागा युष्माभी रक्षिताख्विह” ।
“मदीयाः पितरोये च कुलेजाताः कुलाह्वयाः । तेषां
पिण्डप्रदानार्थमागतोऽस्मि गयामिमाम् । ते सर्वे
तृप्तिमायान्तु श्राद्धेनानेन शाश्वतीम्” । आचम्योक्त्वा च
पञ्चाङ्गं प्राणायामं प्रयत्नतः । पुनरावृत्तिरहितः
ब्रह्मलोकाप्तिहेतवे । एवञ्च विधिवत् श्राद्धं कृत्वा पूर्वं
यथाक्रमम् । पितॄनावाह्य चाभ्यर्च्च्य मन्त्रैः पिण्ड-
प्रदोभवेत् । तीर्थ प्रेतशिलादौ च चरुणा सवृतेन वा ।
प्रक्षाल्य पूर्वं तत्स्थानं पञ्चगव्यैः पृथक् पृथक् । मन्त्रै
स्तैरथ संपूज्य पञ्चगव्यैश्च देवताम् । यावत्तिला मनु-
ष्यैश्च गृहीताः पितृकर्म्मसु । गच्छन्ति तावदन्नुराः
सिंहत्रस्ता यथा मृगाः । श्रष्टकासु च वृद्धौ च गयायां
चाक्षयेऽहनि । मातुः श्राद्धं पृथक् कुर्य्यादन्यत्र पति-
ना सह । वृद्धिश्राद्धे तु मात्रादि गयायां पितृपूर्वकम् ।
गृहीत्वाञ्जलिना तेभ्यः पितृतीर्थेन तत्त्वतः । सक्तुना
मुष्टिमात्रेण दद्यादक्षय्यपिण्डकम् । आव्रह्मस्तम्भ-
पर्य्यन्तं देवर्षिपितृमानवाः । तृप्यन्तु पितरः सर्वे मातृ-
मातामहादयः । अतीतकुलकोटीनां सप्तद्वीपनिवा-
सिनाम् । आ ब्रह्मभुवनात् लोकादिदमस्तु तिलोदकम् ।
पिता पितामहश्चैव तथैव प्रपितामहः । माता पिता-
मही चैव तथैव प्रपितामही । मातामहस्तत्पिता च
प्रमातामहकादयः । तेषां पिण्डो मया दत्तोह्यक्षय्य-
मुपतिष्ठताम् । मुष्टिमात्रप्रमाणञ्च आर्द्रामलकमात्र-
कम् । शमीपत्रप्रमाण वा पिण्डं दद्याद्गयाशिरे । उद्ध-
रेत् सप्तगोत्राणां कुलानि शतमुद्धरेत् । पितुर्मातुश्च
भार्य्याया भगिन्या दुहितुस्तथा । पितृष्वसुर्मातृष्वसुः सप्त
गोत्राः प्रकीर्त्तिताः । विंशतिर्विंशतिरिन्द्राः १४ षोडश
द्वादशैव हि । रुद्राश्च ११ वसव ८ श्चैव कुलान्येकोत्तरं शतम् ।
नावाहनं न दिग्बन्धो न दोषो दृष्टिसम्भवः । सका-
रुण्येन कर्त्तव्यं तीर्थश्राद्धं विचक्षणैः । पिण्डासनं
पिण्डदानं पुनः प्रत्यवनेजनम् । दक्षिणा चान्नसंकल्प-
स्तीर्थश्राद्धेष्वयं विधिः” ।
अधिकं मदीयगयाश्राद्धादिपद्धतौ दृश्यम् । गयाश्राद्धस्य
कलादेराधारादिकं गयाश्राद्धादिपद्धतौ अस्माभिर्न्यरूपि
यथा “गयाश्राद्धफलं किंनिष्ठमिति, विविच्यते । “यन्नाम्ना
[Page2539-b+ 38]
पातयेत् पिण्डम्” इत्यादिवचनजातात् पुत्त्रादिकृतश्रा-
द्धात् तदुद्देश्यपित्रादिगतं नरकनिवृत्तिब्रह्मलोकावाप्त्या-
दिफलमवगम्यते तच्च नोपपद्यते । तथा हि सर्व्वो
हि लोकः स्वेष्टसाधने कर्मणि प्रवर्त्तते तत्प्रवृत्त्या च
तत्तदिष्टसाधनं वस्तु साधयति इत्येवं नियमे स्थिते
वैदिककर्म्मण्यपि तथैव स्वाभीष्टफलवत्येव प्रवृत्तिरुचिता
नान्यगामिफले । एवं शास्त्रदेशितं फलमनुष्ठातर्य्येव
कर्म्मभिर्ज्जन्यते “शास्त्रीयं फलं प्रयोक्तरि तल्लक्षणत्वा-
दिति” जैमिनीयन्यायात् । अन्यकर्त्तृकक्रिययाऽन्यदीय-
फलस्य जननेऽतिप्रसङ्गः स्यात् । ततश्च पुत्त्रादिकृतश्राद्धात्
कथं पित्रादेरुद्धारादिसम्भवः तस्य श्राद्धाद्यकर्त्तृत्वात्
इत्येवं प्राप्ते उच्यते “यस्मिन् जाते एतामिष्टिं निर्व-
पति पूत एव सः” इत्यादिवेदवचनात् जैमिनीयन्या-
यस्य जातेष्ट्यादिभिन्नविषयत्वं कल्प्यते । तथा च
पित्त्रादिकृतजातेष्ट्यादिद्वारा अन्नाशनादिसंस्कारद्वारा
च यथा तत्राऽकर्त्तर्य्यपि पुत्त्रे फलमुत्पद्यते एवं गया-
दिश्राद्धकर्त्तुरुद्देश्यस्याकर्त्तुरपि उद्धारादिफलसम्बन्धः
नानापुराणवचनबलादपि सम्भवति “फलसंयोगस्त्वनोदिते
न स्यादशेषभूतत्वादिति” जैमिनीयन्यायान्तरेण विधिविशे-
षेणैव फलविशेषसम्बन्ध इत्युक्तत्वात् । तथा च प्रागु-
क्तातिप्रसङ्गस्य शास्त्रातिरिक्तविषयत्वमिति कल्प्यते
“नास्ति वचनस्यातिभारः” इति न्यायात् “वाचनिकेऽर्थे
न्यायानवतारात्” इति न्यायाच्च । तत्र वचनाच्चोभय-
गतफलसाधनताऽवगता जातेष्ट्यादिवत् । तच्च फलं
पुण्यविशेषस्तज्जन्यनरकाद्युद्धारो वेत्यन्यदेतत् । मीमां-
सादावेवैतद्विवेचितमित्युपरम्यते । काश्यादिमृतपितृक-
कृतगयाश्राद्धस्य तु कर्त्तर्य्येवाकरणनिबन्धनप्रत्यवायप-
रिह्रारमात्रं, सति कामे विशिष्टसन्तानश्च फलम् “गयायां
पिण्डदानेन पितॄणामनृणो भवेत्” इत्यादिवचने पितॄणा-
पाकरणस्यावश्यकतया तदकरणे प्रत्यवायबोधनात् “गया-
भिगमनं कर्त्तुं यः शक्तो नाभिगच्छति । शोचन्ति
पितरस्तस्य वृथा तस्य परिश्रमः” इति कूर्मपुराणीयेन
समर्थस्य गयाश्राद्धाऽकरणे वृथाजन्मतोक्तेः “जीवतोर्वाक्य-
करणात् प्रत्यव्दं भूरिभोजनात् । गयायां पिण्डदानाच्च
त्रिभिः पुत्त्रस्य पुत्त्रता” इत्यादिवचने गयाश्राद्धादिकर-
णेनैव पुत्त्रकार्य्यकारितया पुत्त्रत्वसिद्ध्युक्तेश्च । तेन
गयाश्राद्धं नित्यमत एव यथाशक्ति अनुष्ठेयं “नित्ये
यथा शक्रुयादिति” न्यायात् । तथापि सकृत्करणमेव
[Page2540-a+ 38]
नित्यं तावतैव शास्त्रार्थसिद्धेः “सकृत्कृते कृतः शास्त्रार्थ
इति” न्यायात् आवृत्तिबोधकवीप्साद्यभावाच्च जन्मतिथ्या-
दिकृत्यवन्न पुनःपुनः करणावश्यकता । पुनःकरणे तु फला
धिक्यम् “यो भूय आरभते तस्य फले विशेषः” इति न्यायात्
“सकृद्गयाभिगमनं सकृत्पिण्डप्रपातनम्” इत्यादिवाक्य-
मप्याद्यस्यैवाबश्यकत्वार्थं न तु द्वितीयादेर्निरासार्थमपि,
परिसंख्यापत्तेः । तत्रापि प्रथमयात्रायां येषां प्रेतत्वनि-
वारणार्थं प्रेतशिलायां पिण्डदानभाण्डस्फोटने कृते
तत्र द्वितीययात्रायां तेषां ते न कार्य्ये इत्येव विशेषैः ।
प्रथमयात्रानन्तरमृतानान्तु द्वितीययात्रायां ते अपि
कार्य्ये । अन्यत् सर्व्वं सर्व्वास्वपि यात्रासु समानम् ।
तस्मादमुक्ते पित्रादौ नरकोद्धारादि यथायथं फलं
मुक्ते तु तस्मिन् पुत्त्रादेः प्रत्यवायाभावः सत्याञ्च काम-
नायां विशिष्टसन्तानादि पुत्त्रादिगतं फलं भवतीति
सिद्धम् । अत्रेदं विविच्यते प्रागुक्तपुराणादिबचनेषु
गयाश्राद्धस्य पित्राद्युद्धारः प्रत्यवायपरिहारः पुत्त्रावा-
प्तिश्च फलत्वेन श्रूयते तत्र गयाश्राद्धप्रवृत्तौ किं प्रयो-
जकं किमेकैकमुभयं वा त्रितयं वेति सन्देहे त्रितयस्यैव-
प्रयोजकता तत्र कामनाभेदादेकस्य मुख्यफलताऽपरयो-
र्द्वारता प्रासङ्गिकता वा तथा च यदा पित्राद्युद्धरार्थिना
गयाश्राद्धं क्रियते तदा तदेव मुख्यं फलं तत्प्रवृत्तौ
प्रयोजकं, प्रत्यवायपरिहारः पुत्त्रोत्पत्तिश्च तत्र प्रासङ्गिकौ
अन्थार्थदीपस्यानुद्देश्यप्रकाशनवत् । यदा तु पुत्रार्थिना
तदनुष्टीयते तदा पुत्त्रोत्प्रत्तिरेव मुख्यं फलं पित्राद्यु-
द्धारस्तु तत्र द्वारमित्येव सिद्धान्तः । एवं पित्राद्यु-
द्धारस्य फलत्वे स्थितेऽधुना तत्रेदं विचार्य्यते । उद्धारो
नाम स्वापेक्षयोत्कृष्टस्थानादिनयनं तच्च प्रकृते नारकी-
यदेहविगमानन्तरं देवाददेहप्रापिणरूपं तच्च न सम्भवति
नारकीयादिदेहादेः स्वस्वकर्म्मणारब्धतया कारणसत्त्वे
विगमासम्भवात् तत्कर्म्मणां च भोगेनैव नाश्यत्वात्
“नाभुक्तं क्षीयते कर्म्म कल्पकोटिशतैरपीति” आग-
मात् । ततश्च तद्देहनाशः स्वारम्भककर्म्मनाश एव
नान्यथा । तथा च गयाश्राद्धादिना कथमुद्धारसम्भवः ।
प्रारब्धकर्म्मणाञ्च भोगादेव क्षये सति गयाश्राद्धेनोद्धारो
जननीय इति कल्पनापि न युक्ता भोगादेव कर्म्मक्षये
कल्प्ये गयाश्राद्धवैफल्यापत्तेः । इत्येवं स्थिते उच्यते
कर्म्मविपाकोक्तदानादिना प्रारब्धकर्म्मक्षयद्वारा यथा
रोगनाशकल्पना तथा प्रकृतेऽपि गयाश्राद्धादिना प्रारब्ध-
[Page2540-b+ 38]
क्षयनाशद्वारैव उद्धारकल्पना “नाभुक्तं क्षीयते” इत्यादि-
वाक्यस्य तु बलवद्वाक्यस्यैव प्रतिबन्धकस्य सत्त्वेनाप्रवृत्तेः
“न हि वचनस्यातिभारः इति” न्यायात् तथा च गया-
श्राद्धस्यैव प्रारब्धक्षयजनकपुण्यविशेषजनकता कर्म्म-
विपाकोक्तदानादिवदेव कल्प्यते इति न कश्चिद्विरोधः ।
किञ्च भोगादेव प्रारब्धकर्म्म क्षयादनन्तरमुद्धारकल्पनेऽपि
न गयाश्राद्धवैफल्यं पापविशेषैरेकैकयोनिष्वनेकावृत्तिश्रव-
णात् फलोन्मुखानामितरेषामनारब्धफलार्ना कर्म्मणाञ्च
गयाश्राद्धनाश्यता भविष्यतोति । असति च नारकी-
याङ्गाद्यारम्भके पापे उद्धारस्य ब्रह्मलाकावाप्तिरूपतैव ।
स्वकर्म्मानुसारेण तल्लोकप्राप्तेरपि पूर्व्वं वृत्तत्वे तु पुत्त्र-
निष्ठः प्रत्यवायपरिहार एव फलं मुक्तपित्रादौ तथा-
कल्पनस्य पूर्व्वमुक्तत्वात् तथैवात्र कल्पनौचित्यात् ।
<फ्>अथ गयाश्राद्धाधिकारिणः । तत्र पुत्त्रपौत्त्रप्रपौत्त्रा
एव प्रधानाधिकारिणः । तद्भिन्नाः सर्वेऽपि गौणाधि-
कारिणः । तथा “पुत्त्रेषु विद्यमानेषु नान्यो वै कारयेत्
स्वधाम्” इत्यादिवचनेन पुत्रसत्त्वेऽन्यकर्त्तृकश्राद्धस्य निषे-
धेऽपि गयायां तस्य प्रतिप्रसवः, “आत्मजो वाऽन्यजो
वापि गयाकूपे यदा तदा । यन्नाम्ना पातयेत् पिण्डं
तं नयेद् ब्रह्म शाश्वतम्” इति वायवीयवचनात् “सवर्णा
ज्ञातयो मित्रवान्धवाः सुहृदस्तथा । तेऽपि भूयो गयां
गत्वा पिण्डं दद्युर्विधानतः” इति स्मृतिरत्नावलीधृतवा-
क्याच्च । तथा चात्र सम्बन्धिमात्राणामधिकारः । यो
यदीयधनं यथा कथञ्चिद्गृह्लाति सोऽसवर्णोऽपि तदीय-
गयाश्राद्धेऽधिकारी, “प्रेतं किञ्चिद्विशुद्ध्यर्थम्” इत्यादि
वायवीयवचनेऽसवर्णवणिग्दत्तपिण्डेन प्रेतोद्धारस्य की-
र्त्तनात् पुत्रो वा बन्धुपुत्त्र्ॐ वा मित्रं वा स्वजनोऽपि
वा । ऋणिको वाथवा दद्याद् द्वयोः स्वर्गस्तदा तयोरिति”
वह्निपुराणीयाच्च । तथान्यत्र कर्त्तृविशेषविषयनिषेधोऽपि
गयायां न प्रवर्त्तते “न पुत्त्रेभ्यः पिता दद्यान्नानुजेभ्य-
स्तदाग्रजः । न पत्न्यै तु वतिर्द्दद्द्यात् बुद्धिमान् सुसमा-
हितः” इति च सामान्यतो निषिध्य “तेऽपि यान्ति
दिवं सर्वे पिण्डे दत्ते इति श्रुतिः । अतस्तेभ्योऽत्र यत्नेन
पिण्डं दद्यात् समाहितः” इति स्मृतिरत्नाबल्यां गयायां
प्रतिप्रसवात् बौधायनेनापि “पित्रा श्राद्धं न कर्त्तव्यं
पुत्त्राणान्तु कदाचन । भ्रात्राग्रजेन वा कार्य्यं भ्रा-
तॄणां न कनीयसाम् । अतिस्नेहेन कार्य्यऽवा सपि-
ण्डीकरणं विना । गयायामविशेषेण ज्यायानपि समा-
[Page2541-a+ 38]
चरेदिति सामान्यतो निषिध्य गयायां प्रतिप्रसवाच्च ।
पूर्व्ववचने अत्रेति गयायामित्यर्थः ।
<फ्>अथ गयाश्राद्धानधिकारिणः । जीवत्पितृको जीवन्मातृकश्च
गयाश्राद्धे सर्वथानधिकारी । जीवत्पितृको मृतमातृकस्तु
यदि प्रसङ्गेन गयां प्राप्नोति तदा अन्वष्टकाश्राद्धमिव
मातृपार्वणमेव कुर्य्यात् “आन्वष्टक्यं गयाप्राप्तौ सत्यां यच्च
क्षयाहनि । मातुः श्राद्धं सुतः कुर्य्यात् पितर्य्यपि च
जीवति” इति मैत्रायणीयपरिशिष्टवाक्यात् । अत्र प्राप्ता-
वित्युक्त्या प्रासङ्गिकगमनं सूचितम् “गयां प्रसङ्गतो
गत्वा मातृश्राद्धं समाचरेदिति त्रिस्थलीसेतुधृतवचने प्र-
सङ्गत इति पदस्य स्पष्टोपादानस्वरसात् । तेन जीवत्पि-
तृकस्य गयामुद्दिश्य गमने न मातृश्राद्धकरणम् । मातृ-
श्राद्धञ्चान्वष्टकाश्राद्धसाहचर्य्यात् पार्वणमेव कार्यमिति
त्रिस्थलीसेतुप्रभृतयः । अन्ये तु जीवन्मातृको मृतमा-
तृको वा जीवत्पितृकोऽपि पार्व्वणविधिना पिता-
महादीनां गयाश्राद्धं कुर्य्यात् जीवे पितरि वै पुत्रः
श्राद्धकार्य्यं विवर्ज्जयेत् । येषां वापि पिता दद्यात्तेषा-
मेके प्रचक्षते” इति हारीतवनोत्तरार्द्धेन जीवत्पितृक-
पार्वणस्य विधानेन गयायामपि तत्प्रवृत्तेरित्याहुः ।
आचार एवात्रान्यतरपक्षग्रहणे शरणम् ।
<फ्>संन्यासिनस्तु सर्वकर्मपरित्यागितया गयाश्राद्धेऽनधि-
कारिणः । तथापि तत्र विष्णुपदादिश्राद्धस्थानेषु दण्ड-
मात्रस्पर्शनं प्रणवोपासनादिवत् तैराचरणीयं न तु श्राद्ध-
तर्पणादि “दण्डं प्रदर्शयेद्भिक्षुर्गयां गत्वा न पिण्डदः ।
दण्डं स्पृष्ट्वा विष्णुपदे पितृभिः सह मुच्यते” इति
वायवीयात् स्पृष्ट्वा स्पर्शयित्वेत्यर्थः । पुत्त्रवत्याः स्त्रिया
नाधिकार इति गौडैकदेशिनामाचारः स तु मूला-
भावान्नादरणीयः ।
<फ्>अथ गयाश्राद्धकालः । न तत्र कालशुद्ध्यपेक्षा
“गयायां सर्वकालेषु पिण्डं दद्यात् विचक्षणः ।
अधिमासे जन्मदिने अस्ते च गुरुशुक्रयोः ।
न त्यक्तव्यं गयाश्राद्धं सिंहस्थे च वृहस्पताविति”
वायवीयात् । अत्र सर्वकालेष्वित्युपक्रमात् अस्ते इत्या-
द्युक्तिस्तु सर्वसमयाशुद्धिप्रयोजकनिमित्तमात्रोपलक्षणार्था
न तु रात्र्याद्रिपर्य्युदस्तकालग्रहणार्थेति बोध्यं सर्वत्र
तीर्थादौ रात्र्यादिकालस्य पर्य्युदस्ततया रघुनन्दना-
दिभिः स्वीकारात् । संक्रान्त्यादो तु फलातिशत्यः “गया-
श्राद्धं प्रकुर्वीत संक्रान्त्यादौ विशेषतः । काले वाऽपरपक्षे
[Page2541-b+ 38]
वा चतुर्थ्यादितिथिष्वपीति” वह्निपुराणीयात् “मकरे व-
र्त्तमानेऽर्के ग्रहणे चन्द्रसूर्य्ययोः । दुर्ल्लभं त्रिषु लोकेषु
गयायां पिण्डपातनमिति” वायुपुराणवाक्याच्च ।
तथान्येऽपि निषिद्धकाला गयायां प्रतिप्रसूताः । यथा
“विवाहव्रतचूडासु वर्षमर्द्धं तदर्द्धकम् । पिण्डदानं मृदा
स्नानं न कुर्य्यात्तिलतर्पणमिति” कार्ष्णाजिनिवचनेन,
“वृद्धिमात्रे तथान्यत्र पिण्डदाननिराक्रिया । कृता गर्गा-
दिभिर्मुख्यैर्म्मासमेकन्तु कर्मिणामिति” स्मृतिसंग्रहवा-
क्येन च विवाहादेरूर्द्धं वर्षादिकालपर्य्यन्तं पिण्डदानस्य
निषेधेऽपि “महालये गयाश्राद्धे मातापित्रोर्मृताहनि ।
कृतोद्वाहोऽपि कुर्वीत पिण्डनिर्वपणं सुतः” इति, “पित्रोः
क्षयाहे यज्ञे च पितृयज्ञे महालये । गयायां पिण्डदा-
नस्य न कदाचिन्निराक्रियेति” च त्रिस्थलीसेतुधृतस्मृति
संग्रहवाक्याच्च तत्प्रतिप्रसवः । तथा तत्र तिलतर्पणनि-
षेधाभावोऽपि “उपरागे व्यतीपाते गयायामथ पर्वणि ।
आदित्यादिनिषेधेऽपि कर्त्तव्यं तिलतर्पणमिति” स्मृतिद-
र्पणधृतसंग्रहवाक्यात् ।
<फ्>अथ गयाश्राद्धे निषिद्धकालः । “तीर्थश्राद्धं गया-
श्राद्धं श्राद्धमन्यच्च पैतृकम् । अवदमध्ये न कुर्वीत
महागुरुनिपातने” इति गारुडात् प्रमीतमहागुरु-
कस्य वर्षमात्रं गयाश्राद्धं निषिद्धम् । तत्रायं विशेषः
वृद्ध्यादिनिमित्तकसपिण्डीकरणे तु कर्तुं शक्यत एव
“अस्थिक्षेपं गयाश्राद्धं श्राद्धञ्चापरपक्षिकम् । अव्दमध्ये
न कुर्व्वीत सपिण्डीकरणं विना” इति गारुडवाक्यान्त-
रात् । अत्राप्यपरोविशेषः यदि पितृभक्तिमान् तदाव्द-
मध्येऽपि गयाश्राद्धं कर्त्तुं शक्नोति “अस्थिक्षेपं गयाश्राद्धं
श्राद्धं चापरपक्षिकम् । प्रथमाव्देऽपि कुर्वीत यदि स्या-
द्भक्तिमान् सुतः” । इति त्रिस्थलीसेतुधृतवचनात् । अत्र
भक्तिः प्रीतिरिति बहवः । अन्ये तु अव्दमध्ये प्रेतस्य
देवतात्वयोग्यतासिद्धये देवतासंस्कारकमेकं पार्वणं कर्त्तव्यं
तदेव भक्तिपदाभिधेयं तच्च कृत्वा गयाश्राद्धं कुर्य्यादि-
त्याहुः । भक्त्या वर्षमध्ये गयाश्राद्धकरणे तु वृद्धाबिव
मासिकादीन्यपकृष्य कार्य्याणीति बोध्यम् । अत्रेयं सम्प्र-
दायानुसारिणी व्यवस्था अकृतसपिण्डनस्य प्रथमाव्दे
गयाश्राद्धं नैव कार्य्यं कृतसपिण्डनस्यापि सति सम्भवे
प्रथममाव्दे नैव कार्य्यमित्येव मुख्यः पक्षः प्रसङ्गतो
गयाप्राप्तौ पुनरागमनाद्यसम्भावनायान्तु भक्त्या, मतान्त-
रोक्तं श्राद्धं कृत्वा वा । प्रथमाव्देऽपि तत् कार्य्यं नित्य-
[Page2542-a+ 38]
त्वादिति । महापातकिनामपि वर्षमात्रं गयाश्राद्धं न
कार्य्यम् “क्रियते पतितानां च गते संवत्सरे क्वचित् ।
देशधर्मप्रमाणत्वाद्गयाकूपे स्वबन्धुभिरिति” ब्राह्मात्
कूपग्रहणं गयास्थतीर्थमात्रोपलक्षणम् । पतितानामिति
यावद्दुर्मरणमृतानासुपलक्षणार्थं ते च विस्तरभया
न्नात्र लिखिताः । पुक्तञ्चैतत् मिताक्षरायां यावद्दुर्नि-
नित्तमृतानां संवत्सरादूर्द्धमेव नारायणबलिविधानपूर्व्वकं
श्राद्धकरणस्योक्तत्रया गयाश्राद्धस्यापि तत्स्त्यानीयत्वेन
तत्काले एव करणौचित्यम् । अतएव तद्धृतषट्त्रिंश-
न्मतीयवाक्यम् “गोब्राह्मणमृतानाञ्च पतितानां तथैव च ।
ऊर्द्ध्वं संवत्सरात् कार्य्यं सर्वमेबौर्द्धदेहिकमिति” ।
अत्र सर्वमिति सर्वशब्दस्वरसात् नारायणबलेरिव गया-
श्राद्धादेरपि वर्षोत्तरमेव कर्त्तव्यता नार्वानिति प्रती-
यते । अतएव तद्वचनव्याख्यायां मिताक्षराकृता नाराय-
णबलिं कृत्वौर्द्धदेहिकं कार्य्यनित्युक्तम् । एबञ्चात्मघाति-
नाम् “नास्ति किञ्चिद्गयां विना” इत्युक्तिरपि वर्षोत्तरमेव
तत्कर्त्तव्यतार्थैवेति बोध्यम् । अथ कर्त्तृविशेषे गयाश्राद्ध-
विशेषः । तत्र “पितॄणां दत्तगक्षयमिति”, “पिण्डं दद्याच्च
पित्रादेरिति” च वायबीयात् पित्रादित्रयाणामुद्देश्यता ।
“पितरो यत्र पूज्यन्ते तत्र मातामहादयः” इत्युक्तेः, गया-
सुपक्रम्यं “मातामहानामप्येवं श्रुतिरेषा सनातनीति”
पाद्मसृष्टिखण्डवचनाच्च, मातामहादीनामप्युद्देश्यतेत्येवं
षड्दैवतं पार्व्वणमिति गौडीयाः । “अत्वष्टकायां वृद्धौ
च गयायाञ्च मृताहनि । अत्र मातुः पृथक्श्राद्धमन्यत्र
पतिना सह” इति वाय्वग्निपुराणोक्तेः “नान्दीमुखेऽन्वष्ट-
कायां गयायाञ्च मृताहनि । पितामह्यादिभिः सार्द्धं
मातुः श्राद्धं समाचरेत्” इति शातातपोक्तेश्च मात्रादी-
नामप्युद्देश्यता तेन नवदैवत्यम् । तत्राप्ययं विशेषः ।
नान्दीमुखे असामवेदिनामेव नवदैवतपार्वणस्य विधानेन
तत्साहचर्य्यात् तद्वेदिनामेव नवदैवत्यमिति । “पित्रादि
नवदैवं वा तथा द्वादशदेवतम्” वह्निपुराणीयात्
मातामह्यादित्रिकसहितं नवदैवतमिति द्वादशदैवतं वा ।
तत्र वाशब्दश्रवणात् विकल्प एव गम्यते स च देशभेदा-
दिना व्यवस्थितः । पितृव्यादीनान्तु एकोद्दिष्टमेव तद-
शक्तौ पिण्डदानमात्रं कार्य्यम् । तत्पत्नीनामपि पृथगे-
कैकोद्दिष्टादि कार्य्यम् “न योषिद्भ्यः पृथग्दद्यात्” इत्या-
दिना पृथग्दाननिषेधेऽपि “स्वगोत्रे परगोत्रे वा दम्पत्योः
पिण्डपातनम् । अपृथक् निष्फलं श्राद्धं पिण्डञ्चोदक-
[Page2542-b+ 38]
तर्पणम्” इति वायवीये गयामुपक्रम्य सहदाननिषेधेन
तत्प्रतिप्रसवात् ।”
गयाकूप गयास्थकूपभेदे पुं० गयाक्षेत्र न० गयारूपे क्षेत्रभेदे
गयातीर्थ तद्रूपे तीर्थे न० । गयादित्य पु० तत्रत्यादित्य-
भेदे गयाशिरस् न० गयास्थे गयशिरसि । “सर्वे
सान्ता अदन्ताश्च” इत्युक्तेः गयाशिरमप्यत्र न० “पिण्डं
दद्यात् गयाशिरे” वायुपु० । गयाशीर्षगयाशेखरादयो-
ऽप्यत्र । ६ गन्तव्ये । “स्वरोऽसि गयोऽसि” ता० ब्रा० ।
“गयः फलाकाङ्क्षिमिर्गन्तव्यः” भा० ।
<LEND>
