<L>10357<pc>1397,a<k1>ऊह<k2>ऊह
ऊह¦ पु० ऊह--घञ् । १ वितर्के आगमाविरोधिना तर्केण आगमार्थस्य
<>संशयपूर्व्वपक्षनिवारणपूर्वकोत्तरपक्षव्यवस्थापनेन निर्णयरूपे
<>२ परीक्षणे, ३ अनन्वितार्थकविभक्तिलिङ्गुत्यागपूर्व्वके अन्व-
<>ययोग्यविभक्त्यादिकल्पने, यथा पार्वणे सौम्यास इति बहु-
<>वचनमन्वितमपि एकोद्दिष्टे अनन्वितत्वात् सौम्य इत्येकवच-
<>नान्ततया कल्पनम् । ४ पदान्तरेणाकाङ्क्षापूरणार्थेअध्याहारे
<>च । “ऊहः शब्दोऽध्ययनं दुःखविघातास्त्रयः सुहृत्-
<>प्राप्तिः । दानञ्च सिद्धयोऽष्टौ सिद्ध्वेः पूर्व्वोऽङ्कुशस्त्रिविधः”
<>सा० का० उक्ते ताराख्ये ५ सिद्धिमेदे “ऊहस्तर्कः आगमा-
[Page1397-b+ 38]
<>विरोधिन्यायेनागमार्थपरीक्षणम् । संशयपूर्व्वपक्षनिराकर-
<>णेनोत्तरपक्षव्यवस्थापनं तदिदं मननमाचक्षते आग-
<>मिनः सा तृतीया सिद्धिस्तारमुच्यते” सा० कौ० “रक्षोहा-
<>गमलघ्वसन्देहाः प्रयोजनम्” का० वार्त्ति० । “ऊहः खल्वपि
<>न सर्व्वैर्लिङ्गैर्नच सर्व्वाभिर्विभक्तिभिर्वेदे मन्त्रा निगदि-
<>तास्ते चावश्यं यज्ञगतेन पुरुषेण यथायथं विप-
<>रिणमयितव्याः तान्नावैयाकरणः शक्नोति विपरिण
<>मयितुम् तस्मादध्येयं व्याकरणम्” महाभा० । “ऊहः ख-
<>ल्वपोति । इह यस्मिन् यागे इतिकर्त्तव्यतोपदिष्टा यागा-
<>न्तरेणोपजीव्यते सा प्रकृतिः येन चोपजीव्यते सा विकृतिः
<>प्रकृतिवद्विकृतिः कर्त्तव्येति मीमांसकैर्व्यवस्थापिते न्या-
<>ये प्रकृतिप्रत्ययादीनामूहं वैयाकरणस्मम्यग्विजानाति ।
<>तत्र अग्नेर्मन्त्रोऽस्ति “अग्नये त्वा जुष्टन्निर्वपामीति” तत्र
<>“सौर्य्यं चरुं निर्वपेत् ब्रह्मवर्चसकाम” इति सौर्य्ये चरौ
<>मन्त्र ऊह्यते सूर्य्याय त्वा जुष्टं निर्वपामीति । विस्तरेण
<>भर्त्तृहरिणा प्रदर्शित ऊहः” कै० । “ऊहः खल्वपीत्यस्य
<>प्रयोजनमिति शेषः । ननु यत्र प्रकरणे ये मन्त्राः पठि-
<>तास्तत्र तेषां तथैव प्रयोग इष्ट इति नोहेन प्रयोजन
<>मित्याशङ्क्य प्रकृतावूहाभावेऽपि विकृतावूह इति दर्शयितुम्
<>प्रकृतिशब्दार्थ माह । इहेति । यस्मिन्नाग्नेयादौ । यागा
<>न्तरेण सौर्य्यादिना । प्रकृतिविकृत्यवगमश्च द्विदैवत्य
<>त्वैकदेवत्यत्वादिसाम्येन बोध्यः । अन्यत्र पठितमन्त्रा-
<>णाङ्कथमन्यत्र गमनमत आह प्रकृतिवदिति । यथा सोप-
<>कारा प्रकृतिरनुष्ठीयते तथा विकृतिरपीति तदर्थः त-
<>दनेनोपकारातिदेशे तत् पृष्ठभायेन पदार्था अप्यतिदि-
<>श्यन्ते इतिकर्त्तव्यताय्यम्भावनायास्साकाङ्खत्वादेतन्मू-
<>लकमेव प्रकृतिवदितीति मीमांसकसरणिः । यागा-
<>न्तर्गताश्च मन्त्राः । तत्र अग्निसम्बन्धिनिर्वापप्रकाशक
<>मन्त्रस्थाग्निपदस्य सूर्य्यसम्बन्धिनिर्वापप्रकाशनासम-
<>र्थत्वात्तदपहाय तत्स्थाने सूर्य्यायेत्यूह्यमित्याह त-
<>त्राग्नेरिति । मन्त्र ऊह्यत इति । यद्यप्यूहे न मन्त्र-
<>त्वं तथाप्येकदेशस्योहेऽपि अनेकपदसमुदाये मन्त्रत्वप्रत्य-
<>भिज्ञानात्तद्घटिते समुदाये मन्त्रत्वव्यवहारः, कर्म्मण स्सा-
<>ङ्गत्वञ्चेति बोध्यम् । सोऽयम्प्रकृत्यूहः अन्येऽप्यूह्याः । ऊ-
<>हज्ञस्य हि आर्त्विज्यलाभेन द्रव्यप्राप्तिद्वारा ऐहिकसुख
<>सिद्धिःफलमिति बोध्यम् । भाष्ये लिङ्गपदञ्च प्रकृत्या-
<>देरुपलक्षणम् । यथायथमिति । अर्थप्रकाशनसाम-
<>र्थ्यानतिलङ्घनेनेत्यर्थः” उद्योतः ।
[Page1398-a+ 38]
<P>तादृशोहभेदस्तु अधिकरणमालादौ दृश्यः । द्रव्यप्रति
<>निधौ तु नोहः । “तैलं प्रतिनिधिं कुर्य्यात्घृतार्थे याज्ञिको-
<>यदि । प्रकृत्यैव तदा होता ब्रूयात् घृतवतीमिति” मीमां०
<>कात्यायनसूत्रादौ प्रतिनिधिविषये ऊहाभावोदर्शितो यथा
<P>“अथेदं चिन्त्यते विहितद्रव्यस्याभावे द्रव्यान्तरे प्रति-
<>निधित्वेनोपात्ते छागाभावे मेषरूपे अनुवाचनप्रेषादौ
<>किमूहं कृत्वा प्रतिनिहितद्रव्यशब्दस्य प्रयोगः कार्य्यः
<>“अग्नीषोमाभ्यां मेषस्य वपाया” इत्येवम् उत विहितद्रव्य
<>शब्दस्यैव अग्नीषोभाभ्यां छागस्येत्येवमेवेति । तत्र मन्त्रेण
<>द्रव्यमभिधेयम् न चानूहितः प्रतिनिहितं द्रव्यं शक्नो-
<>त्यभिधातुम् तस्मादूहित्वा प्रतिनिहितद्रव्यवाचिशब्दस्य
<>प्रयोगे प्राप्त आह” “शब्देऽविप्रतिपत्तिः” कात्या०
<>१, ४, ९, “प्रतिनिधावुपात्तेऽपि विहितद्रव्यवाचिनि-
<>शब्दे अविप्रतिपत्तिरविपरिणामः अनूहो भ-
<>वति अग्नीषोमाभ्यां छागस्य वपाया इत्यनूहितमेव मे-
<>षेऽपि प्रयोज्यम् न तु मेषस्येत्येवं विपरिणतरूपमित्यर्थः
<>कुतः? प्रतिनिधिः श्रुतद्रव्यबुद्ध्या गृह्यते न तु द्रव्यान्तर
<>बुद्ध्या अतश्छाग एवायमिति बुद्ध्या गृहीतत्वात्तच्छब्दे-
<>नैवाभिधानम् । यद्यत्र मेषश्छागवत् साधनं भवेत्ततस्तत्-
<>प्रकाशकम् मेषपदं प्रक्षिप्येत न त्वेवम्, किं तर्हि मेष-
<>गता ये छागांशास्त एवात्र साधनम् ते च छागगता
<>इव मेषगता अपि छागशब्देनैव प्रकाशयितुं शक्यन्त्य
<>इत्यनूहेनैव प्रयोगः । यत्र तु द्रव्यान्तरं वचनेन विधी-
<>यते यथा “सारस्वतीं मेषीमिति” “ऐन्द्रं मेषमिति” “ऐन्द्र
<>औरभ्रः” इति तत्र द्रव्यान्तरबुद्धिर्भबति तत्र ऊहोऽपि
<>भवति । नचात्रेवंविधं किमपि वचनमस्ति तस्माद्बहू-
<>नामवयवानां सामान्याच्छ्रुतद्रव्यमेवेदमितिबुद्ध्या मेषादि-
<>द्रव्यस्य छागादिप्रतिनिधित्वेनोपादानम् । तेन श्रुत-
<>द्रव्यशब्देनैवाभिधानं युक्तमिति साधूक्तम् शब्देऽविप्र-
<>तिपत्तिरिति । यत्र तु वचनेन द्रव्यान्तरं विधीयते
<>तत्र ऊहो भवतीत्युक्तम् तेन सोमाभावे पूतीकानभिषुणुया-
<>दिति पूतीकानां वाचनिकत्वादूहो भविष्यतीत्याशङ्याह”
<>कर्कः “सोमेन जात्यभावात्” का० सू०१० “सोमेनेति तृती-
<>यैकवचनम् । सोमाभावे पूतीकेषूपात्तेषु सोमशब्देनैव
<>पूतीकानामभिधानं कर्त्तव्यम् । “अंशुरंशुष्टे देव! सोम!
<>पायतामित्येवम् न तु पूतीकाशब्देन । अथ वा सोमे इति
<>सप्तम्येकवचनम् नेनि निषेधः । सोमप्रतिनिधित्वेनोपा-
<>त्तेषु अर्ज्जुनश्येनहृतपूतोकादिषु सोमे सोमशब्दे ऊहो
[Page1398-b+ 33]
<>न भवति कुतः जात्यभावात् जात्यन्तरबुद्ध्यभावात् नह्यत्र
<>वचनेन द्रव्यान्तरं विधीयते किं तर्हि सोमाभावे यागस्या-
<>वश्यकर्त्तव्यत्वादनेकेषु सुसदृशेष्वीषत्सदृशेषु च प्राप्तेषु
<>पूतीकादेर्नियमः क्रियते तेनैन्द्रमेषैतिवद् वाचनिक
<>जात्यन्तराभावादतोऽप्यूहो न भचति” कर्कः ।
<>“छाग! त्वं बलिरूपेणेत्यादिमन्त्रे च बहुपशुघाते न ब-
<>हुत्वोहः । तदेततत्” ति० त० “बहुपशुघातेऽपि मन्त्रे
<>एकवचनान्त एव प्रयोज्यः न बहुवचनोहः । “नरं
<>पञ्चत्वमागतम्” इत्यत्र नार्य्यां स्त्रीत्वोहाभाववत् अतएव
<>सपत्नीकयजमानप्रयोगेऽपि “पत्नीं सन्नह्येति” मन्त्र एक-
<>वचनान्त एवेति । ऊहं प्रकृत्य “प्रकृतावपूर्व्वत्वात्” कात्या-
<>यनेनोहस्य प्रकृतो प्रतिषेधात् । विकृतावेवोहः । “ऊहो-
<>ऽपूर्व्वोत्प्रेक्षणमिति” जै० तल्लक्षणात् न वान्वयबाधःवैभक्ति-
<>कार्थापेक्षया प्राथमिकत्वेन बलवतः प्रातिपदिकार्थस्य सम-
<>न्वितत्वेनाविरोधात् । एवञ्च प्रकृतौ नररूपबहुपशौ
<>बहुवचनोहाभावात् छागादौ विकृतिभूतेऽपि न बहुवच-
<>नोहः किन्तु एकवचनमात्रमिति” वदता रघुनन्दनेन तथा
<>समर्थितम् । संकल्पादिवाक्ये तु ऊह इति भेदः । ऋत्विगादि-
<>प्रयोगे च अस्मदादिपदघटिते “दातारोनोऽभिवर्द्धन्ता-
<>मित्यादि” मन्त्रेऽपि नोहः तैस्तथा प्रयोगेऽपि यजमान-
<>गतानामेव तत्तत्फलानामवगम इत्याकरे प्रपञ्चः । तथा-
<>चासमवेतार्थस्य समन्वयाय मन्त्रे समवेतार्थकरण-
<>रूपमपूर्व्वस्योत्प्रेक्षणमूहः । ५ आरोपे ६ समूहने च ।
<>“इमे मनुष्या दृश्यन्ते ऊहापोहविशारदाः” भा० अमु०
<>१४५ अ० “ऊहापोहाभ्यां तत्त्वावधारणम्” पातञ्ज० भा० ।
<LEND>
