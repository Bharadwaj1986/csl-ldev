<L>24127<pc>3411,a<k1>दक्षिणाग्नि<k2>दक्षिणाग्नि
दक्षिणाग्नि¦ पु० दक्षिणोऽग्निः । अन्वाहार्य्यपचनाख्ये यज्ञा-
ग्निमध्येऽग्निभेदे । “अन्वाहार्य्यं दक्षिणाग्नावधिश्रयति”
कात्या० श्रौ० २ । ५ । २७ “हीनं यज्ञस्यान्वाहरतीत्यन्वा-
हार्य्यः अध्यर्युरन्वाहार्यसंज्ञकं दक्षिणार्थं तण्डुल-
रूपमोदनं दक्षिणाग्नावधिश्रयति चतुर्णामृत्विजां
[Page3411-b+ 38]
तृप्तिर्यावता सम्भाव्यते तत्परिमाणं ततोऽधिकं
वान्वाहार्यमोदनं कुर्य्यात्” कर्कः ।
“उत्सर्गेऽपराह्णे गार्हपत्यं प्रज्वाल्य दक्षिणाग्निमा-
नीय विट्कुलाद्वित्तवतो वैकयोनय इत्येके ध्रियमाणं
वा प्रज्वाल्यारणिमन्तं वा मथित्वा गार्हपत्यादाहव-
नीयं ज्वलन्तमुद्धरेत्” आश्व० श्रौ० २ । २ । १ “उत्सर्गे
अजस्रीत्सर्गे अग्निहोत्रहोमार्थं विहरेत् नाजस्रेषु ।
होमस्त्वजस्रेष्वपि भवतीत्युक्तम्, एवं स्थिते विहरण-
सहितमग्निहोत्रहोमप्रयोगं वक्तुकाम उत्सर्ग इत्युक्त-
वान् । अत्रापराह्णशब्देन अह्नश्चतुर्थमागो गृह्यते ।
विहरणकाले गार्हपत्यं प्रादुष्कृत्य प्रज्वाल्य च दक्षि-
णाग्निं वैश्यगृहादानयेत् । चतुर्णां वर्णानामन्यतमस्य
द्रव्यवतो वा गृहात्, गार्हपत्याद्वा । धार्य्यश्चेत् प्रज्वल-
येत् । काले काले यदि निर्मन्यः तदा मन्थेत् । एषां
प्रकाराणामुत्पत्तिवशाद्व्यवस्था । तेषामन्यतमप्रकारेण
दक्षिणाग्निं साधयित्वा ततो गार्हपत्यात् ज्वलन्तमग्नि-
माहवनीयार्थमुद्धरेत् पात्रान्तरेण पृथक् कुर्य्यादित्यर्थः”
नारा० । तस्य स्थापनञ्च नैरृतकोणे “दक्षिणपश्चिमे
दक्षिणम्” आश्व० गृ० ४ । १३ । उक्तेः ।
<LEND>
