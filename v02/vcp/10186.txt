<L>10186<pc>1379,b<k1>उष्ट्रग्रीव<k2>उष्ट्रग्रीव
उष्ट्रग्रीव¦ पु० उष्ट्रग्रीवा आकारत्वेनास्त्यस्य अर्श० अच् ।
सुश्रुतोक्ते पैत्तिके भगन्दररोगभेदे । तन्निदानस्वरू-
पादि तत्रोक्तं यथा “वातपित्तश्लेष्मसन्निपातागन्तुनिमित्ताः
शतपोनकोष्ट्रग्रीवपरिस्राविशम्बूकावर्त्तोन्मार्गिणो यथासङ्ख्यं
पञ्च भगन्दरा भवन्ति । ते तु भगगुदवस्तिप्रदेशदारणाच्च
भगन्दरा इत्युच्यन्ते । अपक्वाः पिडकाः पक्वास्तु भगन्दराः ।
तेषान्तु पूर्वरूपाणि कटीकपालवेदना गुदकण्डूर्द्दाहः शोफश्च
गुदस्य भवति” इत्युपक्रम्य । “पित्तन्तु प्रकुपितमनिलेनाधः-
प्रेरितं पूर्ववदवस्थितं रक्तां तन्वीमुच्छ्रितामुष्ट्रग्रीवाकारां
पिडकां जनयति । साऽऽस्यचोषादीन्वेदनविशेषानु जनयत्य-
प्रतिक्रियमाणा च पाकमुपैति वक्षश्चाग्निक्षाराभ्यामिव
दह्यते दुर्ग्गन्धमुष्णमास्रावं स्रवत्युपेक्षितश्च वातमूत्रपुरी-
षरेतांसि विसृजति, तं भगन्दरमुष्ट्रग्रीवमित्याचक्षते” ।
उष्णशिरोधरोऽप्यत्र “प्रकोपणैः पित्तमतिप्रकोपितः करोति
रक्तां पिडकां गुदागताम् । तदानुपाकाहिमपूतिवाहिनीम्
भगन्दरं तूष्ट्रशिरोधरं वदेत्” निदानम् ।
<LEND>
