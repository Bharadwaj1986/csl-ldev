<L>11936<pc>1676,b<k1>कफ<k2>कफ
कफ¦ पु० केन जलेन फलति फल--ड । शरीरस्थे धातु-
<>भेदे श्लेष्मणि । “प्राणप्रयाणसमये कफवातपित्तैः कण्ठा-
<>वरोघनबिधौ स्मरणं कुतस्ते” उद्भटः । कफस्य स्वरूप-
<>स्थानकर्मादिकं मावप्र० उक्तं यथा ।
<P>“श्लेष्मा श्वेतो गुरुः स्निग्धः पिच्छलः शीतलस्तथा ।
<>तमोगुणाऽधिकः स्वादुर्विदग्धो लवणं भवेत् । एकः
<>श्लेष्मा नामस्थानकर्म्मभेदैः पञ्चविधः । अथ श्ल
<>ष्मणां नामान्याह “कफस्यैतानि नामानि क्लेदनश्चाव-
<>लम्बनः । रसनः स्नेहनश्चापि श्लेष्मणः स्थानभेदतः
<>अथ क्लेदनादीवां स्थानान्याह । आमाशयेऽथ हृदये कण्ठे
<>शिरसि सन्धिषु । स्थानेघ्वेषु मनुष्यणां श्लेष्मा तिष्ठत्य-
<>नुक्रमात् । दोषाणां सकलशरीरव्यापिनामपि पञ्च
<>स्थानानीति बाहुल्याभिप्रायेणोक्तानि । तथाच वाग्-
<>भटः “इति प्रायेण दोषाणां स्थानान्येकीकृतात्मनाम् ।
<>व्यापिनामपि जानीयात् कर्माणि च पृथक् पृथक्” । इति
<>चरकश्च “ते व्यापिनोऽपि हृन्नाभ्योरधोप्नध्योर्द्धसंश्रयाः”
<>इति अथ तत्तत्स्थानगतस्य श्लेष्मणः कर्म्माण्याह ।
<>क्लेदनः क्लेदयत्यन्नमात्मशक्त्याऽपराण्यपि । अनुगृह्णति
<>च श्लेष्मस्थानान्युदककर्म्मणा । अयमर्थः क्लेदनोऽन्नं
<>क्लेदयति तेन संहतमन्नं भेदं प्राप्तोति । अपराण्यपि
<>श्लेष्मस्थानानि हृदयादीनि मार्गेण गत्वा तत्र तत्र-
<>हृदयालम्बनसं धारणरसग्रहणसमस्तेन्द्रियतर्पणसन्धिसं-
<>श्लेषणाद्युदककर्मभिरनुगृह्लाति उपकरोति । तथात्त
<>“रसयुक्तात्मवोर्येण हृदयस्थानलम्बनम् । त्रिकसन्धा-
<>रणं चापि विदधात्यवलम्बनः । त्रिकं शिरोबाहुद्वय-
[Page1677-a+ 38]
<>सन्धिः । उभावपि यतः सौम्यौ तिष्ठतश्चान्तिके यतः । ततो
<>रसान्विजानीतोरसनारसनौ समौ । रसना रसनेन्द्रियं
<>रसनः कण्ठस्थकफः । स्नेहनः स्नेहदानेन समस्तेन्द्रिय-
<>तर्पणः । श्लेष्मणः सर्वसन्धीनां संश्लेषं विदधात्यसौ” ।
<>अन्यत्र वैद्यकेऽन्यथानामाद्युक्तम् । “अवलम्वकैत्येकः
<>क्लेदकः श्लेषकोऽपरः । बोधकस्तर्पकश्चेति श्लेष्मा पञ्चविधः
<>स्मृतः । तल्लक्षणानि यथा “कफधाम्नां तु शेषाणां यत्
<>करोत्यवलम्बनम् । ततोऽवलम्बकाख्यातिं श्लेष्मा प्राप्नो-
<>त्युरः स्थितः” । आमाशयाश्रितः सोऽन्नक्लेदनात् क्लेदकः
<>स्मृतः । श्लेप्मकः श्लेषणात् सन्धेः स च सन्धौ व्यवस्थितः ।
<>रसनावस्थितः श्लेष्मा बोधको रसबोधनात् । शिरसि प्र-
<>स्थितश्चासौ तर्पको नेत्रतर्यणात्” कफस्थानानि “उरः कण्ठः
<>शिरः क्लोमपर्वाण्यामाशयो रसः । मेदोघ्राणञ्च जिह्वा
<>च कफस्थानमुरःपरम्” । अविकृतकफस्य कर्माणि यथा
<>सुखबोधे “स्नेहोबन्धः स्थिरत्वञ्च गौरवं वृषता बलम् ।
<>क्षमा धृतिरलोभश्च कफकर्माविकारजम्” कफसामान्यलक्षणं
<>यथा “माधुर्य्यलेहगौरवशैत्यपैच्छिल्य गुणलक्षणः श्लेष्मा तस्य
<>समानयोनिर्मधुरो रसः सोऽस्य माधुर्य्यान्माधुर्य्यं वर्द्ध-
<>यति स्नेहात् स्नेहं गौरवाद्गौरवं शैत्यात् शैत्यं पैच्छिल्य-
<>मिति तस्य पुनरन्ययोनिः कटुको रसः स श्लेष्मणः प्रत्य-
<>नीकत्वात् कटुकत्वान्माधुर्य्यमभिभवति रौक्ष्यात् स्नेहं
<>लाघवाद्गौरवमौष्ण्यात् शैत्यं वैशद्यात्पैच्छिल्यमिति”
<>सुश्रु० । विशेषतस्तन्निदानादिकमुक्तं सुश्रुते
<P>“दिवास्वप्नव्यायाभालसमधुरास्ललवणशीतस्निग्धगुरु-
<>पिच्छिलाभिष्यन्दिहायनकयवकनैषधैत्कटमाषमहामाषगोधू-
<>मतिलपिष्टविकृतिदधिदुग्धकृशरापायसेक्षुविकारानूपोदकमां
<>सवसाविसमृणालकशेरुकशृङ्गाटकमधुरवल्लीफलसमशनाध्य-
<>शनप्रमृतिभिः श्लेष्मा प्रकोपभापद्यते । शीतैः शीत-
<>काले च वसन्ते च विशेषतः । पूर्व्वाह्णे च प्रदोषे च भुक्त-
<>मात्रे प्रकुप्यति” ।
<>सुश्रुते कफविकारे हेतुरुक्तो यथा “विपमोवातजान् रोगान्
<>तीक्ष्णपित्तनिमित्तजान् । करोत्यग्निस्तथा मन्दो विकारान्
<>कफसम्भवान्” वयोभेदे कफाद्याधिक्यमाह तत्रैव “बाले
<>विवर्द्धते श्लष्मा मध्यमे पित्तमेव तु । भूयिष्ठं बर्द्धते वायु
<>र्वृद्धे तान्वीक्ष्य योजयेत् । देशभेदोऽपि कफहेतुस्तत्रोक्तः
<>“कफवातरोगगूयिष्ठश्चानूपः” । कफश्चाप्य एब तद्धर्माणां
<>क्लेदनादेराप्यधर्मत्वात् यथोक्तम् सुश्रुते ।
<>“शीतस्तिमितस्निग्धमब्दगुरुसान्द्रमृदुपिच्छिलरसबहुलमी-
[Page1677-b+ 38]
<>षत्कषायास्ललवणं मधुररसप्रायमाप्यं तत् स्नेहनप्रह्ला-
<>दनक्लेदनबन्धनविष्यन्दनकरमिति” । अधिकमाकरे दृश्यम् ।
<LEND>
