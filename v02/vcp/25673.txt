<L>25673<pc>3662,b<k1>दृक्क्षेप<k2>दृक्क्षेप
दृक्क्षेप¦ ६ त० । १ दृष्टिपाते सू० सि० उक्ते २ दृग्वृत्तज्यान्तरा-
<>लस्थशररूपे क्षेपे च यथा
<P>“अथाभ्यामुपयुक्तं दृक्क्षेपं लम्बनोपयुक्तां दृग्नतिं
<>चाह” रङ्ग० । “मध्योदयज्ययाभ्यस्ता त्रिज्याप्ता वर्गितं
<>फलम् । मध्यज्यावर्गविश्लिष्टं दृक्क्षेपः शेषतः पदम् ।
<>तत्त्रिज्यावर्गविश्लेषान्मूलं शङ्कुः स दृग्गतिः” मू० । पूर्वो-
<>क्तमध्वज्या पूर्वानीतोदयाभिधयोदयज्यया । अस्या ज्यारू
<>पत्वाद्दृग्ज्ययेत्युक्तम् । गुणिता त्रिज्यया भक्ता फलं
<>वर्गितं वर्गः सञ्जानो यस्य तत् । फलस्य वर्गः कार्य
<>इत्यर्थः । मध्यज्याया वर्गे विश्लिष्टं हीनं वर्गितं फलं
<>कार्यम् । शेषान्मूलं दृव्क्षेपः तत्त्रिज्ययोर्यौ वर्गौ तयो-
<>रन्तरान्मूलं शङ्कुः । स आनीतः शङ्कुर्वृग्गतिसञ्ज्ञो
<>भवति । न तु शङ्कुमात्रम् । अत्रोपपत्तिः । त्रिभो-
<>नलग्नस्य दृग्ज्यानयनार्थं क्षेत्रम् । मध्यसग्नदृग्ज्या
<>कर्णस्त्रिभोनलग्नस्य याम्योत्तरवृत्तात् प्रागपरस्थितत्वेन
[Page3663-a+ 38]
<>तत्खखस्तिकान्तरस्थिततदीयदृग्वृत्तप्रदेशांशज्या कोटिः ।
<>मध्यलग्नत्रिभोनलग्नान्तरांशज्या क्रान्तिवृत्तस्थो भुजः ।
<>अत्र भुजानयनं चोदयलग्नस्थक्रान्तिवृत्तप्रदेशः । प्राक्-
<>स्वस्तिकात् तदग्रान्तरेणोत्तरदक्षिणो भवति । एवमस्त-
<>लग्नप्रदेशः परस्वस्तिकाद्दक्षिणोत्तरः । तदनुरोधेन च
<>त्रिभोनलग्नप्रदेशक्रान्तिवृत्तीययाम्योत्तरवृत्तरूपतद्दृग्वृत्त-
<>क्षितिजसम्पातात् तदग्रान्तरेण लग्नमवश्यं भवति ।
<>अतस्त्रिज्यातुल्यमध्यलग्नदृग्ज्यया लग्नाग्रातुंल्यो भुजस्त-
<>दाभीष्टतद्दृग्ज्यया क इत्यनुपातेन स फलःञ्ज्ञः । तद्व-
<>र्गोनान्मध्यलग्नदृग्ज्यावर्गान्मूलं त्रिभोनलग्नस्य दृगज्या
<>दृक्क्षेपाख्या । एतद्वर्गोनात् त्रिज्यावर्गान्मूलं त्रिभोनल-
<>ग्नशङ्कुर्दृग्गतिसञ्ज्ञः । अत्रेदमवधेयम् । त्रिप्रश्नाधि-
<>कारोक्तप्रकारेण त्रिभोनलग्नस्य शङ्कुदृग्ज्ये दृग्गति
<>दृक्क्षेपतुल्ये न भवतः । किन्तु दृग्गतिदृक्क्षेपाभ्यां
<>क्रमेण न्यूनाधिके भवतः सर्वदा धूलीकर्मणानुभवात् ।
<>अत आनीतोऽयं दृक्क्षेपस्त्रिभोनलग्नदृङ्मण्डलस्थितोऽपि
<>न त्रिज्यानुरुद्धः । किन्तु फलवर्गोनत्रिज्यावर्गपदरूपविल-
<>क्षणवृत्तव्यासार्धप्रमाणेन सिद्ध इति गम्यते । अतो दृग्-
<>ज्यायास्त्रिज्यानुरुद्धत्वेन त्रिज्यादृत्तपरिणतो दृक्क्षेप-
<>स्त्रिभोनलग्नस्य दृग्ज्या स्फुटदृक्क्षेपरूपा । अस्यास्त-
<>त्त्रिज्यावर्गेत्यादिना दृग्गतिः स्फुटा त्रिभोनलग्नशङ्कु-
<>रूपा । एतदनुक्तिः स्वल्पान्तरत्वाद्गणितमुखार्थं कृपालुना
<>कृता । त्रिप्रश्नक्रियागौरवभियैतन्मार्गान्तरं लाघवादुक्त-
<>मिति दिक् । अथ लाघवाद्दृक्क्षेपदृग्गती गणितसुखार्थं
<>श्लोकार्धेनाह” रङ्ग० “नतांशबाहुकोटिज्ये स्फुटे दृक्क्षेप-
<>दृग्गती । एकज्यावगतश्छेदो लब्धं दृग्गतिजीवया” सू० ।
<>“दशमभावनतांशानां भुजकोट्योर्नतांशतदूननवतिरूपयोर-
<>नयोर्ज्ये क्रमेण दृक्क्षेपदृग्गती अस्फुटे स्थूले । यत्तु
<>स्फुटे प्रागुक्ते दृक्क्षेपदृग्गती विहाय गणितलाघवार्थं
<>दशमभावनतांशभुजकट्योर्ज्ये तत्स्थानापन्ने ग्राह्ये ।
<>तत्तूदयज्याभावे नतांशबाहुकोटिज्ये दृक्क्षेपदृग्गती स्फुटे
<>इति तन्न उक्तप्रकारेणैतत्सिद्धेस्तत्कथनस्य व्यर्थत्वात् ।
<>अत्रोपपत्तिः । त्रिभोनलग्नस्य दशमभावासन्नत्वेन दश-
<>मभावस्य याम्योत्तरवृत्तस्थत्वेन लाघवार्थं दशमभावमेव
<>त्रिभोनलग्नं प्रकल्प्य तन्नतांशज्या मध्यज्यारूपा त्रिभो-
<>नलग्नदृक्क्षेपः । उन्नतज्या शङ्कुर्दृग्गतिः । इदमति-
<>स्थूलम् । यैस्तु भगवतोक्तं मध्यलग्नं दशमभावपर-
<>तया व्याख्यात तेषां मत एतदुक्तमिति सूक्ष्मम् । प्रयास-
[Page3663-b+ 38]
<>साधितदृक्क्षेपदृग्गती प्रागुक्ते सूक्ष्मे अप्यतिस्थूले इति
<>ध्येयम् । भास्त्रराचार्यैस्तु” “त्रिभोनलग्नस्य दिनार्धजाते
<>नतोन्नतज्ये यदि वा सुखार्थम्” । इति यदुक्तं तदस्मात्
<>सूक्ष्ममिति ध्येयम्” रङ्ग० ।
<LEND>
