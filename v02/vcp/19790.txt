<L>19790<pc>2943,b<k1>चित्रगुप्त<k2>चित्रगुप्त
चित्रगुप्त¦ पु० यमभेदे “चित्रगुप्ताय वै नमः” यमतर्पण-
<>मन्त्रः । कायस्थशब्दे १९३३ पृ० तदुत्पत्त्यादिकं दृश्यम् ।
<>यमनियुक्तस्यैव तस्य यातनाधिकारित्वं शा० सू० भा०
<>व्यवस्थापितं यथा
<>“ननु विरुद्धमिदं यमायत्ता यातनाः पापकर्म्माणोऽनु
<>भवन्तीति, यावता तेषु रौरवादिषु अन्ये चित्रगुप्तादयो
<>नानाधिष्ठातारः स्मर्य्यन्ते इति, नेत्याह” भा० । “तत्रापि
<>च तद्व्यापारादविरोधः” शा० सू० “तेष्वपि सप्तसु नर-
<>केषु तस्यैव यमस्याधिष्ठातृत्वव्यापाराभ्युपगमाद-
<>विरोधः । यमप्रयुक्ता एव हि ते चित्रगुप्तादयोऽधि-
<>ष्ठातारः स्मर्य्यन्ते” ।
<>तस्य च संयमन्यां पापिनां प्रवोधनप्रकारः पुराणसमुच्चये
<>शिवधर्मोत्तरे उक्तो यथा
<>“निर्भर्त्सयति चात्यर्थं यमस्तान् पापकर्म्मिणः । चित्र-
<>गुप्तश्च भगवान् धर्मवाक्यैः प्रबोधयेत् । भो भो दुष्कृ-
<>तकर्माणः! परद्रव्यापहारिणः! । गर्व्विता रूप-
<>वीर्य्यौषैः परदारविमर्द्दकाः! । यत् स्वयं क्रियते
<>कर्म तत् स्वयं भुञ्जते पुनः । तत् किमात्मप्रता-
<>पार्थं भवद्भिः दुष्कृतं कृतम् । इदानीं किं प्रत-
<>प्यध्वं पीड्यमानाः स्वकर्मभिः । भुञ्जध्वं स्वानि
<>कर्माणि नात्र दोषोऽस्ति कस्यचित् । एते ते पृथिवी-
<>पालाः संप्राप्ता मत्समीपतः । स्वकीयैः कर्मभिर्घोरै
<>र्दुष्प्रज्ञा बलदर्पिताः । भो भो नृपा! दुराचाराः!
<>प्रजाविध्वंसकारिणः! । अल्पकालस्य राज्यस्य कृते किं
<>दुष्कृतं कृतम्? । राज्यलोभेन मोहेन बलादन्यायतः
<>प्रजाः । विध्वंसिताः फलं तस्य भुञ्जध्वमधुना नृपाः! ।
<>क्व तद्राज्यं कलत्रञ्च यदर्थमशुभं कृतम् । तत्सर्वं संपरि-
<>त्यज्य यूयमेकाकिनः स्थिताः । पश्यामस्तद्वलं णभ्यं
<>येन त्वद्दण्डिताः प्रजाः । यमदूतैस्ताड्यमाना अधुना
<>कीदृशं भवेत्” । अस्य यमलेखकत्वकथा स्क० पु० प्रभा० यथा
<>“एवन्तु स्तुवतस्तस्य चित्रस्य विमलात्मनः । तथा तुष्टः
[Page2944-a+ 38]
<>सहस्नांशुः कालेन महता विभुः । अब्रवीद्वत्स! मद्रं
<>ते वरं वरय सुव्रत!! सोऽब्रवीद्यदि मे तुष्टो भगवां
<>स्तीक्ष्णदीधिते! ! प्रौढत्वं सर्वकार्य्येषु जायतां सन्मति
<>स्तथा । तत् तथेति प्रतिज्ञातं सूर्य्येण वरवर्णिनि! । ततः
<>सर्वज्ञतां प्राप्तश्चित्रोमित्रकुलोद्भवः । तं ज्ञात्वा धर्म्म-
<>राजस्तु बुद्ध्या परमया युतः । चिन्तयामास मेधावी
<>लेखकोऽयं भवेद्यदि । जाता मे सर्वसिद्धिश्च निर्वृतिश्च परा
<>भवेत् । एवं चिन्तयतस्तस्य धर्म्मराजस्य भामिनि! ।
<>अग्नितीर्थं गतश्चित्रः स्नानार्थं लवणाम्भसि । स तत्र
<>प्रविशन्नेव नीतस्तु यमकिङ्करैः । सशरीरो महादेवि!
<>यमादेशपरायणैः । स चित्रगुप्तनामाभूत् विश्वचारित्र
<>लेखकः । चित्रादित्येति नामास्य ततो लोके वरानने! ।
<>सप्तम्यां नियताहारोयस्तं पूजयते नरः । सप्त जन्मानि
<>दारिद्र्यं न दुःखं तस्य जायते” ।
<LEND>
