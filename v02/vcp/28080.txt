<L>28080<pc>3976,b<k1>नरसिंह<k2>नरसिंह
नरसिंह¦ पु० नरएव सिंहः नरश्च सिंहश्चाकारेऽस्त्यस्य अच्
वा । अर्द्धनराकारे अर्द्धसिंहाकारे १ भगवच्छरीरभेदे
तादृशशरीरग्रहणे कारणञ्च हरिवं० २३१ अ० उक्तं यथा
“हिरण्यकशिपुरुवाच “न देवासुरगन्धर्वा न यक्षो-
रगराक्षसाः । न मानुषाः पिशाचा वा निहन्युर्मां
कथञ्च न । ऋषयोनैव मां क्रुद्धाः सर्वलोकपिता-
मह! । शपेयुस्तपसा युक्ता वर एष वृतो मया । न
शस्त्रेण न चास्त्रेण गिरिणा पादपेन वा । न शुष्केण
व चार्द्रेण स्यान्न चान्येन मे बधः । न स्वर्गेऽप्यथ पा-
ताले नाकाशे नावनिस्थले । न चाभ्यन्तररात्र्यह्नोर्न
चाप्यन्यत्र मे वधः । पाणिप्रहारेणैकेन सुमृत्यबल-
वाहनम् । यो मां नाशयितुं शक्तः स मे मृत्युर्भवि-
ष्यति” तथा वरप्राप्तौ हिरण्यकशिपुना जगतां निष्पीडने
कृते तद्बधाय दैवैः प्रार्थितो भगवान् नरसिंहरूपेणाव-
ततार यथाह तत्रैवाध्याये
<फ्>“एवमुक्ता स भगवान् विसृज्य त्रिदिवौकसः । बधं
संकल्पयामास हिरण्यकशिपोः प्रभुः । सोऽचिरेणैव का-
लेन हिमवत्पार्श्वमागतः । किं नु रूपं समास्थाय निह-
न्म्येनं महासुरम् । यत् सिद्धिकरमाशु स्याद्बधस्य विबु-
धद्विषः । अनुत्पन्नस्ततश्चक्रे सोत्पन्नो रूपमीवृशम् । ना-
रसिंहमनाधृष्यं दैत्यदानवरक्षसाम् । सहायन्तु म-
हाबाहुर्जग्राहोङ्कारमेव च । अथोङ्कारसहायो वै
भगवान् विष्णुरच्युतः । हिरण्यकशिपोः स्थानं जगाम
प्रभुरीश्वरः । तेजसा भास्कराकारः कान्त्या चन्द्र इवा-
परः । नरस्य कृत्वाऽर्द्धननुं सिंहस्यार्द्धतनुं तथा ।
नारसिंहेन वपुषा पाणिं संस्पृश्य पाणिना । ततोऽप-
श्यत विस्तीर्णां दिव्यां रम्यां मनोरमाम्” । ततस्तद्बकथा
“यदि दास्यस्यभिमतान् वरान् हे वरदोत्तम! । भूतेभ्य-
स्त्वद्विसृष्टेभ्यो मृत्युर्मा भून्मम प्रभो! । नान्तर्बहिर्दिबा
नक्तमन्यस्मादपि चायुधैः । न भूमौ नाम्बरे मृत्युर्न
[Page3977-a+ 38]
नरैर्न मृगैरपि । व्यसुभिर्वाऽसुमद्भिर्वा सुरासुरमहोरगैः ।
अप्रतिद्वन्द्वतां युद्धे ऐक्यपत्यञ्च देहिनाम्” भाग० ७ । ३ । ३४
एवं प्रार्थितवरप्राप्तौ स्वभ्रातृहिरण्याक्षहन्तरि विष्णौ
द्वेषात् तद्भक्तेऽपि प्रह्लादेऽतीव द्वेषेण तेन विरुद्धमाचरि-
तम् । अनन्तरं च तेनोक्तः प्रह्लादः सर्वत्र विष्णोः स्थायित्वं
प्रतिजज्ञे तेन स्तम्भेऽपि तत्सत्त्वमुक्तवान् । तच्छ्रुत्वा तेन
स्तम्भताडने कृते तत्र प्रह्लादकथां सत्यां चिकीर्षुः भग-
वान् नरसिंहरूपेण प्रादुर्वभूव यथाह
<फ्>“सत्यं विधातुं निजभृत्यभाषितं व्याप्तिञ्च
भूतेष्वखिलेषु चात्मनः । अदृश्यतात्यद्भुतरूपमुद्वहन्
स्तम्भे सभायां न मृगं न मानुषम् । स सत्वमेवं परि-
तोविपश्यत् स्तम्भस्य मध्यादनुनिर्जिहासनम् । नायं
मृगो नापि नरोविचित्रमहो किमेतन्नृ मृगेन्द्ररूपम् ।
मीमांसमानस्य समुत्थितोऽग्रतो नृसिंहरूपं तदलं भया-
नकम् । प्रतप्तचामीकरचण्डलोचनं स्फुरत्सटाके-
शरजृम्भिताननम् । करालदंष्ट्रं करबालचञ्चलक्षुरान्त
जिह्वं भृकुटीमुखोल्वणम् । स्तब्धोर्द्धकर्णं गिरिकन्दरा-
द्भुतव्यात्तास्यनासं हनुभेदभीषणम् । दिविस्पृशत्काय-
तदीर्घपीवरग्रीवोरुवक्षःस्थलमल्पमध्यमम् । चन्द्रांशुगोरै-
म्छुरितं तनुरुहैर्विष्वग्भुजानीकशतं नखायुधम्” तं श्येन
येगं शतचन्द्रवर्म्मभिश्चरन्तमच्छिद्रमुपर्य्यधोहरिः । कृ-
त्वाट्टहासं खरमुत्स्वनोल्वणं निमीलिताक्षं जगृहे
महाजवः । विष्वक् स्फुरन्तं ग्रहणातुरं हरिर्व्यालो
यथाखुं कुलिशक्षतत्वचम् । द्वार्य्यूरुमापात्य ददार लील
या नखैर्यथाहिं गरुडो महाविषम्” भाग० ७ । ८ अ० ।
“द्वारि सभायां नान्तर्न बहिः” ऊरुं ऊरौ निपात्य न भूमौ
नचाम्बरे । नस्वैर्नच व्यसुभिरसुमद्भिर्वा । एवं दिवानक्तं
परिहाराय सायमिति द्रष्टव्यम्” श्रीधरस्वामी । नरसिं-
हत्वं च तदीयदेहवृत्तिजातिभेदः यथोक्तं सि० मु०
“अथवा चेष्टावदन्त्यावयविमात्रवृत्तिद्रव्यत्वव्याप्यव्याप्यजा-
तिमत्त्वं तत् (शरीरत्वम्) मानुषत्वचैत्रत्वजातिमादाय
लक्षणसमन्वयः । न च नृसिंहशरीरे कथं लक्षणसम-
न्वयः तत्र नृसिंहत्वस्यैकव्यक्तिवृत्तितया देवत्वस्वंव
जातित्वाभावात् जलीयतैजसशरीरवृत्तितया देवत्वस्य
जातित्वाभावादिति वाच्यं कल्पभेदेन नृसिंहशरीरस्य
नानात्वेन नृसिंहत्वजात्या लक्षणसमन्वयात्” । नरः
सिंह इव । २ मानवश्रेष्ठे नरहरिनृसिंहादयोऽप्यत्र ।
<LEND>
