<L>25624<pc>3655,a<k1>दूत<k2>दूत
दूत¦ त्रि० दु--गतौ “दुतनिभ्यां दीर्घश्च” उणा० त कित् दीर्घश्च
दू--परितापे कर्त्तरि क्त वा दीर्घान्तस्य न नत्वम् “दुग्वो-
र्दीर्वश्च” पा० सूत्रेण दुनोतेरेव नत्वदीर्घयोर्विधानात् ।
१ सन्देशहरे अमरः । २ उपतप्ते च
“चारेक्षणो दूतमुखः पुरुषःकोऽपि पार्थिवः” माघः
तत्र साधारणदूतलक्षणं तद्भेदाश्च सा० द० उक्ता यथा
निसृष्टार्थो मितार्थश्च तथा सन्देशहारकः । कार्य्य-
प्रेष्यस्त्रिधा दूती दुत्यश्चापि तथाविधाः” तत्र कार्यप्रेष्यी
दूत इति लक्षणम् । तत्र “उभयोर्भावमुन्नीय स्वयं
वदति चोत्तरम् । सुश्लिष्टं कुरुते कार्यं निसृष्टार्थस्तु
स स्मृतः” उभयोरिति येन प्रेषितो यदन्तिकं प्रेषितश्च ।
“मितार्थभाषी कार्यस्य सिद्धिकारी मितार्थकः” ।
नृपतिदूतलक्षणं युक्तिकल्पतरावुक्तं यथा
<फ्>“परेङ्गितज्ञः परवाग्व्यङ्ग्यार्थस्यापि तत्त्ववित् ।
सदोत्पन्नमतिर्धीरो दूतः स्यात् पृथिवीपतेः । दूतञ्चैव
प्रकुर्वीत सर्वशास्त्रविशारदम् । इङ्गितज्ञं तथा सभ्यं
दक्षं सत्कुलसम्भवम् । अनुरक्तः शुचिर्दक्षः स्मृतिमा-
न्देशकालवित् । वपुष्मान् वीतभीर्वाग्मी दूतो राज्ञः
प्रशस्वते । दूत एव ह्यसम्मत्तो भिनत्त्येव हि सङ्ग-
तान् । विमृष्यार्थो १ मितार्थश्च २ तथा शासनहारकः ३ ।
दूतास्त्रयोऽमात्यगुणैः समैः पादार्द्धवर्जितैः । विमृष्यार्थं
कार्यवशात् शासनं तु करोति यः १ । मितार्थः २ कार्य-
मात्रोक्तौ स कुर्य्यादुत्तरोत्तरम् । यथोक्तवादी सन्देश
हारको लेखहारकः ३ । तत्र दूतो व्रजन्नेव चिन्तयेदु-
त्तरोत्तरम् । वार्त्ताविशेषं भूपाय झटित्येवान्यवेश्मनि ।
दूतो हि न लिखेत् किञ्चित् निर्णेता वा विनिर्णयम् ।
पृच्छ्यमानोपि न ब्रूयात् स्वामिनः क्वापि वैशसम्”
कामन्द० शास्त्रे च राजदूततद्भेदचरलक्षणं चोक्तं यथा
“कृतमन्त्रस्तु मन्त्रज्ञो मन्त्रिणां मन्त्रसम्मतम् । यात-
व्याय प्रहिणुयाद्दूतं दूत्याभिमानिनम् । प्रगल्भः
स्मृतिमान्वाम्मी शास्त्रे चास्त्रे च निष्ठितः । अभ्यस्त-
कर्मा नृपतेर्दूतो भवितुमर्हति । निसृष्टार्थो १ मितार्थश्च २
तथा शासनवाहकः ३ । सामर्थ्यात्पादतो हीनो दूतस्तु
त्रिविधः स्मृतः । स भर्त्तुः शासनाद्गच्छेद्गन्तव्यमुत्तरो-
[Page3655-b+ 38]
त्तरम् । स्वराष्ट्रपरराष्ट्राणामिति चेति च चिन्तयन् ।
अन्तःपालांस्तु कुर्वीत मित्राण्याटविकांस्तथा । जल-
स्थलानि मार्गांश्च विद्यात् स्वबलसिद्धये । नाविज्ञातः
पुरं शत्रीः प्रविशेच्च न संसदि । कालमीक्षेत कार्य्यार्थ-
मनुज्ञातश्च निष्पतेत् । सारवत्ताञ्च राष्ट्रस्य दुर्गं तद्गुप्ति-
मेव च । छिद्रं शत्रोर्विजानीयात् कोषमित्रबलानि च ।
उद्यतेष्वपि शस्त्रेषु यथोक्तं शासनं वदेत् । रागाप-
रागौ जानीयात् प्रकृतीनाञ्च भर्त्तरि । भृत्यपक्षस्य चा-
पायं कुर्य्यादनतिलक्षितः । पृच्छ्यमानोऽपि न ब्रूयात्
स्वस्वामिप्रकृतिच्युतिम् । ब्रूयात् प्रसृतया वाचा सर्वं
वेद भवानिति । फलेन नाम्ना द्रव्येण कर्म्मणा च
महीयसा । कुर्य्याच्चतुर्विधं स्तोत्रं पक्षयोरुभयोरपि ।
विद्याशिल्पोपदेशेन संश्लिष्योभयवेतनैः । भृत्यपक्षञ्च
जानीयात्तद्भर्तुश्च विचेष्टितम् । तीर्थाश्रमाश्रयस्थाने
शास्त्रविज्ञानहेतुना । तपस्विव्यञ्जनोपेतैः स्वचरैः सह
संवसेत् । सन्तापं कुलमैश्वर्य्यं त्यागमुत्थानसौष्ठवम् ।
अक्षुद्रतां भद्रताञ्च भर्त्तुर्भेद्येषु दर्शयेत् । सहेतानिष्ट-
वचनं कामक्रोधञ्च वर्जयेत् । नान्यैः शयीत, भावं स्वं
रक्षेद्विद्यात्परस्य च । काले व्रजति मेधावी न खिद्ये-
तात्मसिद्धये । क्षिप्यमाणञ्च बुध्येत कालं नानार्थ-
लोभनैः । एतेष्वहःसु गच्छत्सु न तत्र पृथिवीपतेः ।
पश्यति व्यसनं किञ्चित्स्वयं वा कर्तुमिच्छति । स्वान्तः-
प्रकोपमथ वा विनेतुं नीतिवित्तमः । सस्यादेः संग्रहं
कर्तुं स्वदुर्गे दुर्गसत्क्रियाम् । स्वपक्षाभ्युदयाकाङ्क्षी
देशकालावुदीक्षते । तत्र यात्रास्वयं चित्तमाश्वास्यैव
समीहते । यात्राकालक्षयार्थी वा तत्र चायं विलम्बते ।
काले विक्षिप्यमाणे तु तर्कयेदिति पण्डितः । कार्य्यकाल-
विपत्तिञ्च व्यक्तां ज्ञात्वा विनिष्पतेत् । तिष्ठन् वार्त्ता-
विशेषार्थान् भर्तुः सर्वान्निवेदयेत् । रिपोः शत्रुपरि-
च्छेदः सुहृद्बन्धुविभेदनम् । दुर्गकोषबलज्ञानं भृत्यपक्षोप-
संग्रहः । राष्ट्रात् व्यपेतपालानामात्मसात्करणं तथा ।
युद्धापसारभूज्ञानं दूतकर्मेति कथ्यते । दूतेगैब नरेन्द्रस्तु
कुर्वीतारिविकर्षणम् । स्वपक्षे च विजानीयात् परदूत-
विचेष्टितम् । तर्केङ्गितज्ञः स्मृतिमान् मृदुर्लघुपरिक्रमः ।
क्लेशायाससहो दक्षश्चरः स्यात् प्रतिपत्तिमान् । तपस्वि-
लिङ्गिनो धूर्त्ताः पण्यशिल्पोपजीविकाः । चराश्चरेयुः
परितः पिबन्तो जगतां मतम् । निर्गच्छेयुर्विशेयुश्च
सर्ववार्त्ताविदोऽन्वहम् । चराः सकाशान्नृपतेणक्षुर्दूर-
[Page3656-a+ 38]
तरं हि ते । सूक्ष्मं सूत्रप्रचारण पश्येद्वै विनिचेष्टि-
तम् । स्वपन्नपि च जागर्त्ति चारचक्षुर्महीपतिः ।
विवस्वानिव तेजोभिर्नभस्वानिव चेष्टितैः । राजा चरै-
र्जगत् कृत्स्नं व्याप्नुयाल्लोकसम्मतैः । चारचक्षुर्नरेन्द्रः
स्यात्सम्पतेत्तेन भूयसा । अनेनासम्पतन्मौढ्यात्पतत्यन्धः
समेऽपि हि । सर्वसम्पत्समुदयं सर्वावस्थाविचेष्टितम् ।
चरेण द्विषतां विद्यात्तद्देशप्रार्थनानि च । प्रकाशश्चाप्र-
काशश्च चरस्तु द्विविधः स्मृतः । अप्रकाशोऽयमुद्दिष्टः
प्रकाशो दूत उच्यते । चरेण प्रचरेद्राजा सूत्रेणर्त्त्वि-
गिवाध्वरे । दूते सन्धानमायाते चरचर्य्या प्रतिष्ठिता ।
तीक्ष्णः प्रव्रजितश्चैव सत्री वनग एव च । एते ज्ञेयास्तु
सच्चाराः सर्वे नान्योन्यवेदिनः । संस्थानवत्यः संस्थाश्च
कार्य्याः कार्य्यप्रसिद्धये । तिष्ठेयुः पार्श्वे सच्चाराः परि-
चर्य्यापवादिनः । बालः कृषीबलो लिङ्गी भिक्षुकोऽध्या-
पकस्तथा । संस्थाः स्युश्चारसंस्थित्यै दत्तदायाः शुभा-
शयाः । सर्वस्मिंस्तत्र सच्चारास्तिष्ठेयुश्चित्तवेदिनः । स्व-
पक्षे परपक्षे च यो हि वेद चिकीर्षितम् । जाग्रदपि
सुषुप्तोऽसौ न भूपः प्रतिबुध्यते । कारणाकारणक्रुद्धान्
बुध्येत स्वपरिग्रहे । पापानकारणक्रुद्धांस्तूष्णीं दण्डेन
साधयेत् । ये तु कारणतः क्रुद्धास्तान् बशीकृत्य संवसेत् ।
शमयेद्दानमानाभ्यां छिद्रञ्च परिपूरयेत् । अणुनापि विज-
यते छिद्रेण बलवत्तरम् । निःशेषं मज्जयेद्राष्ट्रं पानपात्र-
मिवोदकम् । जडमूकान्धबधिरच्छद्मानः षण्डकास्तथा ।
किराता वामनाः कुब्जास्तद्विधा ये च कारकाः । भिक्षु-
काश्चारणा दास्यो नानाकार्य्यकलाविदः । अन्तःपुरगतां
वार्त्तामाहरेयुरलक्षिताः । छत्रव्यजनभृङ्गारयानवाहन-
धारिणः । महामात्रे बहिर्वार्त्तां विदुरन्ये च तद्विधाः ।
सूदव्यञ्जनकर्त्तारस्तल्पका व्ययकास्तथा । प्रसाधका भोज-
काश्च गात्रसंवाहका अपि । जलताम्बूलकुसुमगन्धभूषण-
दायकाः । कर्त्तव्याश्च सदा ह्येते ये चान्येऽभ्यास-
वर्त्तिनः । सञ्ज्ञाभिर्मूर्च्छितैर्लेख्यैराकारैरिङ्गितैरपि ।
सुसञ्चरेयुरव्यग्राश्चराश्चर्य्यां परस्परम् । समापिवन्तो
जगतां मतानि जलानि भूमेरिव सूर्य्यपादाः । अनेक-
शिल्पाध्ययनप्रवीणाश्चराश्चरेयुर्बहुलिङ्गिरूपाः । येन
प्रकारेण परानुपेयात् परापरज्ञश्च समृद्धिहेतोः । तमा-
त्मनि स्वस्थमतिस्तु तज्ज्ञैर्वियुज्यमानं परतो हि विद्यात्” ।
३ प्रेष्यमात्रे त्रि० ततः भावे कर्मणि च “दूतबणिग्-
भ्याञ्च पा० यत् । दूत्य तद्भावे तत्कर्मणि च “दूत्यं
[Page3656-b+ 38]
तद्भावकर्मणोः” अमरः । कामन्द० वाक्ये उदा० ष्यञ्
दौत्य तत्रार्थे “न प्रयाति च दौत्येन” हितो०
“द्विषां हसैर्दौत्यपथः सितीकृतः” नैष० । लिङ्गविशिष्टपरि-
भाषया दूतीशब्दादपि यत् ष्यञ् च । दूत्य दौत्य दूतीनां
कर्मणि भावे च । स्वार्थे क । दूतक तत्रार्थे स्त्रियां
कापि अत इत्त्वम् दूतिका दूत्याम् । भावे क्त! ४ उप-
तापे न० ।
<LEND>
