<L>6105<pc>0576,a<k1>अहन्<k2>अहन्
अहन्¦ न० न जहाति न त्यजति सर्वथा परिवर्त्तनम् ।
न + हा--कनिन् । १ दिवमे । “अहनि च तमस्विन्यां सार्द्ध-
प्रहरयामान्तः” स्मृतिः । “अन्योन्यसंसक्तमहस्त्रियामम्”
रघुः । अहःशब्दश्च दिवसएव प्रसिद्धः “अहो अहोभि-
र्महिमा हिमागमे” नैष० क्वचित्तु दिनरात्रिपरः यथा
“मासैर्द्वादशभिर्वर्षं दिव्यं तदहरुच्यते” सू० सि० ।
“विप्रः शुध्येत् दशाहेन द्वादशाहेन भूमिः । वैश्यः पञ्चदशा-
हेन” मनुः । “अघाहेषु निवृत्तेषु” “द्वादशाहः प्रशस्यते”
स्मृतिः तत्परिमाणमुक्तं कालमाध० विष्णुध० । “लघ्वक्षरस-
मामात्रा निमेषः परिकीर्त्तितः । ततः सूक्ष्मतरः कालोनो-
पलभ्योभृगूत्तम! नोपलभ्यं यथा द्रव्यं सुसूक्ष्मं पर-
माणुतः । द्वौ निमेषौ त्रुटिर्ज्ञेयः प्राणः पञ्चत्रुटिः स्मृतः ।
विनाडिका तु षट्प्राणा तत्षष्टिर्नाडिका स्मृता ।
अहोरात्नं तु तत्षष्ट्या नित्यमेतत् प्रकीर्त्तितम् । त्रिंशन्-
मुहूर्त्ताश्च तथा अहोरात्रे प्रकीर्त्तिताः । तत्र पञ्चदश-
प्रोक्ता राम । रात्रौ दिवा तथा । उत्तरां तु यदा काष्ठां
क्रमादाक्रमते रविः । तदा क्रमाद्भवेवृद्धिर्दिवसस्य महाभुज! ।
तदाश्रितमुहूर्त्तानां तदा वृद्धिः प्रकीर्त्तिता । दिन-
वृद्धिर्यदा राम! दोषाहानिस्तदा भवेत् । तदाश्रितमुहू-
र्त्तानां हानिर्ज्ञेया तथा तथा । यदा तु दक्षिणां काष्ठां
क्रमादाक्रमते रविः । दिवसस्य तदा हानिर्ज्ञातव्या ताव-
देव तु । क्षीयन्ते तस्य हानौ च तन्मुहूर्त्तास्तथैव च ।
रात्र्याश्रिताश्च वर्द्धन्ते रात्रयश्च क्रमेण तु । यदा मेषं
[Page0576-b+ 38]
सहस्रांशुस्तुलाञ्चैव प्रपद्यते । समरात्रिन्दिवः कालो
मुहूर्त्तश्च तदा समः” । मुहूर्त्तानां स्रौतस्मार्त्त ज्यौतिषाणि
नामानि त्रिविधानि तत्र श्रौतानि कालमा० द्रष्टव्यानि ।
ज्यौतिषाणि आह कश्यपः “गौरीवल्लभसर्पमित्रपितरो
वस्वम्बुविश्वाह्वया ब्रह्माम्भोरुहसम्भवेन्द्रहुतग्देवेशनक्त-
ञ्चराः । तोयेशार्य्यमयोनयोदश तथा पञ्चाप्यमी वासरे” ।
रुद्राजाहिर्बुध्नपूषाश्विनाः स्युः कीनाशोऽग्निर्द्धातृचन्द्रादि-
तीज्यः । विष्णुर्भानुस्त्वष्टृघात्रा मुहूर्त्ता रात्रौ क्रूरास्त्वन्तका-
जाग्निरुद्राः” । स्मार्त्तनामानि तु “रौद्रश्चैत्रश्च
मैत्रश्च तथा सारस्वतः स्मृतः । सावित्रो वैश्व-
देवश्च गान्धर्वः कुतपस्ततः । रोहिणस्तिलकश्चैव विभ-
वोनिरृतिस्तथा । शम्बरोविजयश्चैब दिवा पञ्चदश-
स्मृताः । शङ्करश्चाजपादश्च तथाहिर्बुध्नमैत्रकौ अश्विनौ
याम्य आग्नेयो वैधात्रश्चान्द्र एव च । आदितेयोऽथ जैवश्च
वैष्णवः सौर एव च । ब्राह्मोनाभस्वतश्चैव मुहूर्त्ताः क्रम-
शोनिशि” । एतदनुसारेणैव “ब्राह्मे मुहूर्त्ते किल तस्य
देवीति” रघुः “मैत्रे मुहूर्त्ते शशलाञ्छनेन” कुमा०
“आरभ्य कुतपे श्राद्धं कुर्य्यादारोहिणं बुधः” इत्यादि
प्रयोगः । अह्नश्च द्विधा त्रिधा चतुर्द्धा पञ्चधा पञ्चदशधेति
पञ्चधा विभागकल्पनापि दृश्यते । तत्र द्विधा विभागाभि-
प्रायेण । “यथा चैवापरः पक्षः पूर्ब्ध पक्षात् विशिष्यते ।
यथा श्राद्धस्य पूर्व्वाह्णादपराह्णो विशिष्यते” मनुः त्रिधा
विभागे “ऊर्द्ध्वं सूर्य्योदयात् प्रोक्तं मुहूर्त्तानां तु पञ्च-
कम् । पूर्व्वाह्णः पञ्चकं प्रोक्तं मध्याह्नस्तु ततः परम् ।
अपराह्णस्ततः प्रोक्तं मुहूर्त्तानां तु पञ्चकम्” । “तस्मा-
दह्नः पूर्व्वाह्णे देवा अशनमभ्यवहरन्ति मध्यदिने मनुष्याः
अपराह्णे पितरः” गौत० “पूर्व्वाह्णोवै देवानां मध्यन्दिनं
मनुष्पाणामपराह्णः पितॄणाम्” श्रुतिः चतुर्द्धा विभागे
गोभिलः । “पूर्व्वाह्णः प्रहरं यावत् मध्याह्नःप्रहरस्ततः ।
आतृतीयादपराह्णः सायाह्नश्च ततः परम्” । पञ्चधा
विभागमाहव्यासः । “मुहूर्त्तत्रितयं प्रातस्तावदेव तु सङ्गवः ।
मध्याह्नस्त्रिमुहूर्त्तः स्यादपराह्णोऽपि तादृशः । साया-
स्त्रस्त्रिसुहूर्त्तः स्यात् स्वस्वकार्य्ये पुरस्कृतः” एवमेव दक्षोक्त-
विभागः तच्चाहः नवविधम् “ब्राह्मं दिव्यं तथा पैत्रं प्राजा-
पत्यं गुरोस्तथा । सौरञ्च सावनञ्चान्द्रमार्क्षं मानानि वै
नव” सू० सि० । तत्र ब्राह्मम् “इत्थं युगसहस्रेण भूत-
संहारकारकः । कल्पो ब्राह्ममहःप्रोक्तं शर्वरी तस्य
तावतीति” । दिव्यमुक्तं तत्रैव “मासैर्द्वादशभिर्वर्षंदिव्य
[Page0577-a+ 38]
तदहरुच्यते” । सुरासुराणामन्योन्यमहोरात्रं विपर्य्य-
यात् यत् प्रोक्तं तद्भवेद्दिव्यं भानोर्भगणपूरणात् । पित्र्यमाह
“त्रिंशत्तिथ्यात्मको मासश्चान्द्रः पित्र्यमहः स्मृतम् निशा च
मासपक्षान्तौ तयोर्मध्ये विभागतः” । “भचक्रभ्रमणं नित्यं
नाक्षत्रं दिनमुच्यते । मन्यन्तरव्यवस्था च प्रजापत्यमुदा-
हृतम् इति संक्रान्त्यासौरमुच्यते इति च सू० सि०
वाहस्पत्यमब्दशब्दे उक्तम् तेषु नवसु मध्ये चतुर्भिरेव
व्यवहारः “चतुर्भिर्व्यवहारोऽत्र सौरचान्द्रार्क्षसावनैः”
वार्हस्पत्येन षष्ठ्यब्दं ज्ञेयं नान्यैस्तु नित्यशः । सू०
सि० तत्र सौरनाक्षत्रादिप्रमाणमुक्तम् । “नाडीषष्ठ्या तु
नाक्षत्रमहोरात्रं प्रकीर्त्तितम् । तन्त्रिंशताभवेन्मासः
सावनोऽर्कोदयैस्तथाइति चान्द्रमाह “अर्काद्विनिः-
सृतः प्राचीं यद्यात्यहरहः शशी तच्चान्द्रमसमंशैस्तु
ज्ञेया द्वादशभिस्तिथिः” एतेषां कार्य्यभेदे ग्रहणमाह
स एव “तिथिः करणमुद्वाहः क्षौरं सर्व्वाः क्रियास्तथा ।
व्रतोपवासयात्राणां क्रिया चान्द्रेण गृह्यते । उदयादुदयः
भानोः सावनं परिकीर्त्तितम् । सावनानि स्युरेतेन यज्ञका-
लावधिस्तु तैः । सूतकादिपरिच्छेदो दिनमासाब्दपास्तथा ।
मध्यमग्रहभुक्तिश्च सावनेनैव गृह्यते । अस्य तत्-
पुरुषान्ते टच् समा० पुंस्त्वञ्च एकाहः दीर्घाहः
पुण्याहं तु न० । अव्ययादिपूर्व्वपदत्वे एकदेशिसमासे
द्विगौ च टच् अह्नादेशश्च अत्यह्नः मध्याह्नः पूर्ब्धाह्ण” पु० ।
उत्तरपदद्विगावेव अह्नादेशः न समाहारद्विगौ द्व्यहः
त्र्यहः । उत्तरपदे तु द्व्यह्नप्रिय एवं तड्वितार्थे नाह्नादेशः
द्व्यहीनः इत्यादि । कालत्वात् भवादौ ठञ् अह्नादेशः
आह्निकः ख अहीनः दिनभवे त्रि० । २ विष्णौ तस्य
सर्व्वदा प्रकाशमानत्वात् तथात्वम्” “अहः संवत्सरो
मासः” विष्णुस० । अर्च्चिरादिमार्गे आतिवाहिके
३ अहरभिमानि देवे--च । “ते अर्च्चिषमभिसम्पद्यन्ते
अर्च्चषोऽहः अह्न आपूर्य्यमाणपक्षम्” छा० उ० । एतद-
धिकृत्य “अतिवाहिकास्तल्लिङ्गात्” शा० सूत्रे आतिवाहिक-
त्वमेषां निर्ण्णीतम् ४ रात्रौ च । “यामश्चत्वारश्चारोर्मत्याना
महनी उभे” । “अयने अहनी प्राहुरिति च” भा० ३ स्क०
<LEND>
