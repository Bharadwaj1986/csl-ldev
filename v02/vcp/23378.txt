<L>23378<pc>3350,b<k1>तैल<k2>तैल
तैल¦ न० तिलस्व तत्सदृशस्य वा विकारः अञ् । तिलसर्षपादि-
<>जनिते स्नेहद्रव्यभेदे । तल्लक्षणादिकं भावप्र० उक्तं यथा
<>“तिलादिस्निग्धवस्तूनां स्नेहस्तैलमुदाहृतम् । तत्तु
<>वातहरं सर्वं विशेषात्तिलसम्भवम् । अथ तिलतैलगुणाः
[Page3351-a+ 38]
<>“तिलतैलं गुरु स्थैर्य्यवलवर्णकरं सरम् । वृष्यं विकाशि
<>विशदं मधुरं रसपाकयोः । सूक्ष्मं कषायानुरसं-
<>तिक्तं वातकफापहम् । वीर्य्येणोष्णं हिमं स्पर्शे वृंहणं
<>रक्तपित्तकृत् । लेखनं बद्धविण्मूत्रं गर्भाशयविशो-
<>धनम् । दीपनं बुद्धिदं मेध्यं व्यवायि व्रणमेहनुत् ।
<>श्रोत्रयोनिशिरःशूलनाशनं लघुताकरम् । त्वच्यं
<>केश्यञ्च चक्षुष्यमभ्यङ्गे भोजनेऽन्यथा । छिन्नभिन्नच्यु-
<>तोत्पिष्टमथितक्षतपिच्चिटे । भग्नस्फुटितविद्धाग्निदग्ध-
<>विश्लिष्टदारिते । तथाभिहितमिर्भुग्ने मृगव्याघ्रादि
<>विक्षते । वस्तौ पानेऽन्नसंस्कारे नस्ये कर्णाक्षिपूरणे ।
<>सेकाभ्यङ्गावगाहेषु तिलतैलं प्रशस्यते” । ननु वृंहण
<>लेखनयोः कथं सामानाधिकरण्यमित्यत आह । “रूक्षा-
<>दिदुष्टः पवनः स्रोतः सङ्कोचयेद्यदा । रसोऽसम्यग्वहन्
<>कार्श्यं कुर्य्याद्रक्ताद्यवर्द्धयन् । तेषु प्रवेष्टुंसरता सौक्ष्म्य
<>स्निग्धत्वमार्दवैः । तैलं क्षमं रसं नेतुं कृशानां तेन-
<>वृंहणम् । व्यवायि सूक्ष्मतीक्ष्णीष्ण सरत्वैर्मेदसः क्षयम् ।
<>शनैः प्रकुरुते तैलं तेन लेखनमीरितम् । द्रुतं पुरीषं
<>वध्नाति स्खलितं तत्प्रवर्त्तयेत् । ग्राहकं सारकञ्चापि
<>तेन तैलमुदीरितम् । घृतमव्दात्परं पक्वं हीनवीर्य्यं
<>प्रजायते । तैलं पक्वमपक्वं वा चिरस्थायि गुणाधिकम्” ।
<>सर्षपतैलगुणाः । “दीपनं सार्षपं तैलं कटुपाकरसं
<>लघु । लेखनं स्पर्शवीर्य्योष्णं तीक्ष्णं पित्तास्रदूषकम् ।
<>कफमेदोऽनिलार्शोघ्नं शिरःकर्णामयापहम् । कण्डूकुष्ठ-
<>कृमिश्वित्रकोठदुष्टकृमिप्रणुत्” ।
<>राजिकातैलगुणाः “तद्वद्राजिकयोस्तैलं विशेषान्मूत्रकृच्छ
<>कृत्” । राजिकयोः (कृष्णाराई) (आरक्तराई) द्वयोः ।
<>तुवरी (तोरी) तैलगुणाः “तीक्ष्णोष्णं तुवरीतैलं लघु ग्राहि
<>कफास्रजित् । वह्निकृद्विषनुत्कण्डूकुष्ठकोठकृमिप्रणुत् ।
<>मेदोदोषापहञ्चापि व्रणशोथहरं परम्” । अतसीतैल-
<>गुणाः “अतसीतैलमाग्नेयं स्निग्धोष्णं कफपित्तकृत् ।
<>कटुपाकमचक्षुष्यं वल्यं वातहरं गुरु । मलकृद्रसतः
<>स्वादु ग्राहि त्वग्दोषनुद्थनम् । वस्तौ पाने तथाभ्यङ्गे
<>नस्ये कर्णस्य पूरणे । अनुपानविधौ चापि प्रयोज्यं
<>वातशान्तये । वररोः तैलगुणाः “कुसुम्भतैलमम्लं स्यादुष्णं
<>गुरुविदाहि च । चक्षुर्भ्यामहितं बल्यं रक्तपित्तकफप्र-
<>दम् । अथ (खाखस) वीजतैलस्य गुणाः । “तैलं तु
<>खसवीजानां बल्यं वृष्यं गुरु स्मृतम् । वातहृत्कफहृच्छीतं
<>स्वादुषाकरसं च तत्” । एरण्डतैलगुणाः “एरण्डतैलं
[Page3351-b+ 38]
<>तीक्ष्णोष्णं दीपनं पिच्छिलं गुरु । वृष्यं त्वच्यं वयः-
<>स्थापि मेधाकान्तिबलप्रदम् । कषायानुरसं सूक्ष्मं
<>योनिशुक्रविशोधनम् । विस्रं स्वादु रसे पाके सतिक्तं
<>कटुकं सरम् । विषमज्वरहृद्रोगपृष्टगुह्यादिशूलनुत् ।
<>हन्ति वातोदरानाहगुल्माष्ठीलाकटीग्रहान् । वात-
<>शोणितविड्बन्धव्रध्नशोथामविद्रधीन् । आमबातग-
<>जेन्द्रस्य शरीरवनचारिणः । एक एव निहन्तायमेर
<>ण्डस्नेहकेशरी” । रालतैलगुणाः “तैलं सर्जरसोद्भूतं
<>विस्फोटव्रणनाशनम् । कुष्ठपामक्रिमिहरं वातश्लेष्मामयाप
<>हम्” । सर्वतैलगुणाः “तैलं स्वयोनिगुणकृद्वाग्भटेनाखिलं
<>मतम् । अतःशेषस्य तैलस्य गुणाज्ञेयास्वयोनिवत्” ।
<>“प्रातः स्नाने व्रते श्राद्धे द्वादश्यां ग्रहणे तथा । मद्य-
<>लेपसमं तैलं तस्मात्तैलं विवर्जयेत्” कर्म्मलोचन० ।
<>“घृतञ्च सार्षपं तैलं यत्तैलं पुष्पवासितम् । अदुष्टं पक्व-
<>तैलञ्च तैलाभ्यङ्गे च नित्यशः” तिथ्या० त० वारवि-
<>शेषे तैलग्रहणफलं यथा ।
<>“अर्के नूनं दहति हृदयं कीर्त्तिलाभश्च सोमे भौमे
<>मृत्युर्भवति नियतं चन्द्रजे पुत्रलाभः । अर्थग्लानि-
<>र्भवति च गुरौ भार्गवे शोकयुक्तस्तैलाभ्यङ्गात्तनयमरणं
<>सूर्य्यजे दीर्घमायुः” ज्यो० त० । “घृतादष्टगुणं तैलं मर्दयेन्न
<>तु खादयेत्” वैद्यक० । अल्पे कन् । तैलक स्वल्पतैले न० ।
<LEND>
