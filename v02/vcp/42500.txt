<L>42500<pc>4973,b<k1>वैद्य<k2>वैद्य
वैद्य¦ पु० विद्याऽस्त्यस्य अण् । १ पण्डिते “नाविद्यानान्तु वैद्येन
देयं विद्याधनात् क्वचित्” दायभा० । २ भिषजि अमरः ।
तदुपकारके ३ वासकवृक्षे च शब्दच० । वैद्योत्पत्तिश्च
“वैद्योऽश्विनीकुमारेण जातश्च विप्रयोषिति । वैद्यवी-
र्य्येण शूद्रायां बभूवुर्बहवो जनाः । ते च ग्रामगुण-
ज्ञाश्च मन्त्रोषधिपरायणाः । तेभ्यश्च जाताः शूद्रायां
ते व्यालग्राहिणो भुवि” । शौनक उवाच “कथं ब्रा-
ह्मणपत्न्यान्तु सूर्य्यपुत्रोऽश्विनीसुतः । अहो केन विपा-
केन वीर्य्याधानं चकार सः” । सौतिरुवाच “गच्छन्तीं
तीर्थयात्रायां ब्राह्मणीं रविनन्दनः । ददर्श कामुकीं
कान्तः पुष्पोद्याने मनोहरे । तया निवारितो यत्नात्
बलेन बलवान् सुरः । अतीव सुन्दरीं दृष्ट्वा वीर्य्यातानं
चकार सः । द्रुतं तत्याज गर्भं सा पुष्पाद्याने ममोरमे
[Page4974-a+ 38]
सद्यो बभूव पुत्रश्च तप्तकाञ्चनसन्निमः । सपुत्रा स्वा-
मिनो गेहं जगाम व्रीडिता तदा । स्वामिनं कथया-
मास यस्माद्दैवादिसङ्कटम् । विप्रोरोषेण तत्याज तञ्च
पुत्रं स्वकामिनीम् । सरिद् बभूव योगेन सा च गोदा-
वरी स्मृता । पुत्रं चिकित्साशास्त्रञ्च पाठयामास य-
त्नतः । नानाशिल्पञ्च शस्त्रञ्च स्वयं स रविनन्दनः ।
विप्रश्च ज्योतिर्गणनात् वेदनाच्च निरन्तरम् । वेदधर्मप-
रित्यक्तो बभूव गणको भुवि” । ब्रह्मवै० पु० १० अ० ।
नरकभोगान्ते वैद्यजन्म यथा “यः करोत्यपहारञ्च देव
ब्राह्मणयोर्धनम् । पातयित्वा स्वपुरुषान् दश पूर्वान् दशा
परान् । स्वयं याति च धूमान्धं धूमध्वान्तसम-
न्वितम् । धूमक्लिष्टो धूमभोगी वसेत्तत्र चतुर्युगम् ।
ततो मूषिकजातिश्च शतजन्मानि भारते । ततो नाना-
विधाः पक्षिजातयः कृमिजातयः । ततो नानाविधाः
वृक्षजातयश्च ततो नरः । भार्य्याहीनो वंशहीनः शवरो
व्याधिसंयुतः । ततो भवेत् स्वर्णकारः स सुवर्णवणिक्
ततः । ततो जवनसेवी च ब्राह्मणो गणकस्ततः ।
विप्रो दैवज्ञोपजीवी वैद्यजीवी चिकित्सकः” ।
“लाक्षालोहादिव्यापारी रसादिविक्रयी च यः । स-
याति नागवेष्टञ्च सर्पैर्वेष्टित एव च । वसेत् सलोममा-
नाव्द तत्रैव नागदंशितः । ततो भवेत् स गणकी वैद्यश्च
सप्तजन्मसु । गोपश्च कर्मकारश्च रङ्गकारस्ततः शुचिः” । ब्र-
ह्मवै० पु० २८ अ० । राजवैद्यस्य लक्षणं यथा “परं पार-
ङ्गतो यः स्यादष्टाङ्गे तु चिकित्सिते । अनाहार्य्यः स
वैद्यः स्याद्धर्मात्मा च कुलोद्गतः । प्राणावार्य्यः स वि-
ज्ञेयो वचनं तस्य भूभुजः । राजन्! राज्ञा सदा कार्य्यं
यथाकार्य्यं पृथग्जनैः” । मात्स्ये १८९ अ० । “चि-
कित्सां कुरुते यस्तु स चिकित्सक उच्यते । स च
यादृक् समीचीनस्तादृशोऽपि निगद्यते । तत्त्वा-
धिगतशास्त्रार्थो दृष्टकर्मा स्वयं कृती । लघुहस्तः शुचिः
शूरः स्वच्छोपस्करभेषजः । प्रत्युत्पन्नमतिर्धीमान् व्यव-
सायी प्रियंवदः । सत्यधर्मपरोयश्च वैद्य ईदृक् प्रशस्यते” ।
दृष्टकर्मा दृष्टा परेण कृता चिकित्सा येन सः । स्वयं
कृती स्वयं चिकित्साकुशलः । लघुहस्तः सिद्धिमद्धस्तः ।
निषिद्धवैद्यो यथा “कुचेलः कर्कशः स्तब्धः ग्रामीणः स्व-
यमागतः । पञ्च वैद्या न पूज्यन्ते धन्वन्तरिसमा अपि” ।
वर्कशः अपियवादी । स्तब्धः साभिमानः । ग्रामीणः
व्यवहाराचतुरः । अथ वैद्यस्य कर्म आह “व्याधेस्तत्त्व-
[Page4974-b+ 38]
परिज्ञानं वेदनायाश्च निग्रहः । एतद्वैद्यस्य वैद्यत्वं न
वैद्यः प्रभुरायुषः” भावप्र० “सत्यत्रेताद्वापरेषु युगेषु ब्रा-
ह्मणाः किल । ब्रह्मक्षत्रियविट्शूद्रकन्यका उपयेमिरे ।
तत्र वैश्यसुतायां ये जज्ञिरे तनया अमी । सर्वे ते मुनयः
ख्याता वेदवेदाङ्गपारगाः । तेषां मुख्योऽमृताचार्य्य-
स्तस्थावम्बाकुले हि यत् । अम्बष्ठ इत्यसाव्क्तस्ततो जाति
प्रवर्त्तनाद् । परे सर्वेऽपि चाम्बष्ठा वैश्याब्राह्मणस-
म्भवाः । जननीतो जनुर्लब्धा यज्जाता वेदसंस्कृतैः ।
अम्बष्ठास्तेन ते सर्वे द्विजा वैद्याः प्रकीर्त्तिताः । अथ
रुक् प्रतिकारित्वाद्भिषजस्ते प्रकीर्त्तिताः । सत्ये वैद्याः
पितुस्तुल्यास्त्रेतायाञ्च तथा स्मृताः । द्वापरे क्षत्रवत्
प्रोक्ताः कलौ वैश्योपमाः स्मृताः” कुलच० । आयुर्वेद-
शब्दे दृश्यम् ।
<LEND>
