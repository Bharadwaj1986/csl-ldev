<L>24650<pc>3512,a<k1>दाक्षायण<k2>दाक्षायण
दाक्षायण¦ पुंस्त्री दक्षस्य गोत्रापत्यम् इञ् “यञिञोश्च” पा०
<>यूनि फल “इञः प्राचामिति” पा० विशेषणात् न युव-
<>प्रत्ययस्य लुक् तस्य प्रागदेशस्थितत्वाभावदिति” सि० कौ०
<>१ दक्षस्ययूनि गोत्रापत्ये । दाक्षायणस्य विषयो देशः ऐषु
<>कार्या० भक्तल । दाक्षायणभक्त तदीये देशरूपे विषये पु० ।
<>दक्षस्येदस दाक्षं तच्च तदयनञ्चेति । २ सुवर्णादावलङ्कारे
<>च । “दाक्षायणं दक्षिणा” कात्या० श्रौ० ४ । ४ । २८ ।
[Page3512-b+ 38]
<>“दाक्षायणं सुवर्णमुच्यते” कर्कः । “यो विभर्त्ति दाक्षायणं
<>हिरण्यम्” यजु० ३४ । ५१ । “दाक्षायणशब्दीऽलङ्कारार्थः
<>वेददी० उक्तेः ३ भूषणे च । तत्र दक्षस्य यून्यपत्ये “यदाबध्नान्
<>दाक्षायणा हिरण्यम्” यजु० ३४ । ५२ । स्त्रियां ङीप् ।
<>“भोः कश्यपस्य पुत्रोऽहं माता दाक्षायणी च मे”
<>भा० शा० १७० अ० “दाक्षायण्योऽश्विनीत्याद्याः” अमरः ।
<>दक्ष एव दाक्षः तस्यायनं तत्कृतो यज्ञभेदः संज्ञात्वात्
<>पूर्वपदाण्णत्वम् । ४ दक्षकृते यज्ञभेदे स च यज्ञः शत० व्रा०
<>२ । ४ । ४ । २ उक्तो यथा
<>“प्रजापतिर्ह वा एतेनाग्रे यज्ञेनेजे प्रजाकामो बहुः
<>प्रजया पशुभिः स्यां श्रियं गच्छेयं यशस्व्येवमन्नादः
<>स्यामिति । स वै दक्षो नाम । तद्यदनेन सोऽ-
<>यजत तस्माद्दाक्षायणयज्ञो नाम” तद्विधिर्यथा
<>“दाक्षायणयज्ञः प्राजापश्वन्नयशस्कामस्य” कात्या० श्रौ०
<>४ । ४ । १ । इत्यादिषु ३० सूत्रेषूक्तः । “तत्रैवं प्रथमं पौर्णमास्यां
<>श्राद्धान्वारम्भणीयपूर्वकोऽग्नीषोमीययागः पुनरुद्धृत्य
<>सांनाय्यवदुपक्रमः । प्रतिपद्याग्नेयेन पुरोडाशेनै-
<>न्द्रेण दधा पयसा च यागः, पक्षे वैमृधः । मांसमैथुन
<>वर्जनसङ्कल्पः । पुनरुद्धृत्य तस्मिन् प्रतिपद्दिन एवैन्द्रा-
<>ग्नयागः पुनरुद्धृत्य मैत्रावरुण्याः पयस्याया उपक्रमः ।
<>प्रातर्द्वितोयायामाग्नेयेन मैत्रावरुण्या च यागो यथोक्त
<>पक्षे आदित्यश्चरुः तदानीमेव पुनरुद्धृत्याग्नीषोमीय
<>यागः । ततः पुनरुद्धरणादिदधियागप्रक्रमः । प्रातस्तृ-
<>तीयायामाग्नेयसांनाय्ययागः पक्षे वैमृधः । तदानी
<>मेवोद्धृत्यैन्द्राग्नयागः । पुनरुद्धृत्य मैत्रावरुण्या उपक्रमः
<>तदनन्तरमादित्यो वा इत्येवम्प्रकारेण संवत्सरं यावत्
<>प्रत्यहं कर्त्तव्यम्” कर्कः । तत्पद्धतिश्च तत्र भाष्ये
<>दृश्या । “ऋक्षेष्ट्याग्रयणञ्चैव चातुर्म्मास्यानि चाहरेत् ।
<>उत्तरायणञ्च क्रमशो दाक्षस्यायनमेव च” मनुः ।
<>सुवर्णे “दाक्षायणी व्रह्मसूत्री वेणुमान् सकमण्डलुः”
<>याज्ञ० “दाक्षायणं सुवर्णं तदस्यास्तीति इनि । दाक्षा-
<>यणी” मिता० ।
<LEND>
