<L>7238<pc>0766,b<k1>आमिष<k2>आमिष
आमिष¦ न० आमिषति स्नेहम् आ + मिष--सेचने क अम-
टिषच् दीर्घश्च, वा । १ मांसे स्नेहातिरेकात्तस्य तथात्वम्
२ भोग्यवस्तुमात्रे ३ उत्कोचे ४ सुन्दररूपादौ ५ लोभे
६ लोभनीये विषये च । तत्रमांसे “उपानयत् पिण्ड-
मिवामिषस्य” रघुः “आमिषं कलहं हिंसां--वर्षवृद्धौ
विवर्ज्जयेत्” स्मृतिः “भुङ्क्ते यश्च निरामिषं स हि भवे-
ज्जन्मान्तरे पण्डितः” ज्योति० । “जन्मान्तरे पाण्डित्यकामो
जन्मतिथावामिषं न भुञ्जीतेति” गदाधरः । “कालशाकं
महाशाकं खड्गलोहामिषं मधु” दश मासांस्तु तृप्यन्ति
वराहमहिषामिषैः” मनुः “सात्विकी जपयज्ञैश्च नैवेद्यैश्च
निरामिषैः” दुर्गो० त० पु० नाधीयीतामिषं जग्ध्वा”
“तच्चामिषेण कर्त्तव्यम्” इति च मनुः । लोभनीये “रन्ध्रा-
न्वेषणदक्षाणां द्विषामामिषतां ययौ” “आकृष्य सद्गुण-
जुषा सुरसामिषेण” आनन्दवृन्दा० । “प्राणानेवात्तु-
मिच्छन्ति नवान्नामिषगर्द्धिनः” मनुः । “पत्राणामामिषं
पर्ण्णं जम्बीरञ्च फलेप्वपीति” स्मृतौ निरामिषव्रते आमिष-
तुल्यतया बर्ज्जनोये ७ पर्ण्णे ८ जम्बीरफले च ।
<LEND>
