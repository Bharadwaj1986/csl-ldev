<L>30767<pc>4240,a<k1>पराक<k2>पराक
पराक¦ पु० प्रायश्चित्तरूपे व्रतभेदे यथाह प्राय० वि०
“यदात्मनोऽप्रमत्तस्य द्वादशाहमभोजनम् । पराको नाम
कृच्छ्रोऽयं सर्वपापापनोदनः” मनुः । “जपहोमरतः
कुर्य्याद्द्वादशाहमभोजनम् । पराक एष विख्यातः सर्व-
पापप्रणाशनः” वृहस्पतिः । “पराके पञ्च धेनवः” इत्युक्तेः
पराकस्य पञ्चधेनुतुल्यत्वम् । यथाह अङ्गिराः “षड्-
भिर्वर्षैः कृच्छचारी ब्रह्महा तु विशुध्यति । मासि मासि
पराकेण त्रिभिर्बर्षैर्व्यपोहति” । अत्र षड्भिर्वर्षैः
साशीतिशतप्राजापत्यानि पूर्वमुक्तानि तथा प्रतिमा-
स्येकैकपराकेण वर्षे द्वादश पराकाः वर्षत्रये षट्त्रिंशत्-
पराकाः । ततश्च षट्त्रिंशत्पराकाशीत्युत्तरप्राजापत्यश-
तयोः प्रत्येकं ब्रह्मबधपापक्षयैककार्य्यकरत्वात् तुल्यत्वम् ।
षट् त्रिंशतश्च पञ्चगुणमशीत्युत्तरशतं भवतीति” प्रा० त० ।
<LEND>
