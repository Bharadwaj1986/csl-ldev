<L>41522<pc>4902,a<k1>विद्या<k2>विद्या
विद्या¦ स्त्री विद--क्यप् । १ ज्ञाने । २ तत्त्वसाक्षात्कारे “विद्यया
मृतमश्नुते” इति श्रुतिः । ३ दुर्गायां शब्दच० ४ गणिकारि-
कावृक्षे शब्दच० । तन्त्रोक्ते ५ देवीमन्त्रे च । “शतलक्षप्र-
जप्तापि तस्य विद्या न सिध्यतीति” श्यामास्तवः ।
६ विद्याहेतौ शास्त्रे “अङ्गानि वेदाश्चत्वारो मीमांसान्या-
यविस्तरः । धर्मशास्त्रं पुराणञ्च विद्या ह्येताश्चतुर्दश ।
आयुर्वेदो धनुर्वेदो गान्धर्वश्चेति ते त्रयः । अर्थशास्त्रं
चतुर्थञ्च विद्या ह्यष्टादशैव ताः” प्रा० त० विष्णुपु० ।
विद्याभेदे देवताभेदाः हेमा० ब्र० विष्णुधर्मोत्तरे उक्ता
यथा “ऋग्वेदस्तु स्मृतो ब्रह्मा यजुर्वेदस्तु वासवः ।
सामवेदं तथा विष्णुः शम्भुश्चाथर्वणो भवेत् । शिक्षा-
प्रजापतिर्ज्ञेया कल्पो ब्रह्मा प्रकीर्त्तितः । सरस्वती
व्याकरणं निरुक्तं वरुणः प्रभुः । छन्दो विष्णुस्तथै-
वाग्निर्ज्योतिषं भगवान् रविः । मीमांसा भगवान्
सोमो न्यायमार्गः समीरणः । धर्मश्च धर्मशास्त्राणि
पुराणञ्च तथा मनुः । इतिहासं प्रजाध्यक्षो धनुर्वेदः
शतक्रतुः । आयुर्वेदस्तथा साक्षाद्देवो धन्वन्तरिः प्रभुः ।
कलावेदो महीदेवी नृत्यशास्त्रं महेश्वरः । सङ्कर्षणः
पञ्चरात्रं रुद्रः पाशुपतं तथा । पातञ्जलमनन्तश्च सांख्यञ्च
कपिलो मुनिः । अर्थशास्त्राणि सर्वाणि धनाध्यक्षः
प्रर्कार्त्तितः । कलाशास्त्राणि सर्वाणि कामदेवो जगद्-
गुरुः । अन्यानि यानि शास्त्राणि यत्कर्माणि प्रचक्षते ।
स एव देवता तस्य शास्त्रं कर्म च देववत्” । श्रुतौ तु
विद्याभेदः द्विविधः पराऽपराभेदात् उक्तः । यया ब्रह्माव-
गमः सा परा “ययाऽक्षरमधिगम्यते सा परेतिश्रुतेः” ।
ऋग्वेदादिलक्षणा अपरा सा च अध्ययनाध्यापनरूपा ।
<LEND>
