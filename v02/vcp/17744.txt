<L>17744<pc>2613,b<k1>गुरु<k2>गुरु
गुरु¦ पु० गिरत्यज्ञानं गृणात्युपदिशति धर्म्मं गॄ--गिरणे
<>गॄ--शब्दे कर्त्तरि, गीर्य्यते स्तूयते वा कर्मणि वा कु उच्च
<>१ वृहस्पतौ देवाचार्य्ये अमरः । “गुरुकाव्यानुगां बिभ्रत्”
<>माघः । “गुरोर्भृगोरस्तबाल्ये” नीचस्थे सिंहगे गुरौ”
<>ज्यो० त० । २ प्रभाकराख्ये मीमांसकभेदे तस्य तन्नामता यथा
<>“अत्र तु नोक्तम् तत्रापिनोक्तम् अतः पौनरुक्त्यम्” इत्यत्र
<>स्वगुरोः संशये जाते प्रभाकरेण तदसन्निधाने तत्पुस्तके
<>तुना, अपिना, इति पदच्छेदः कृतः उत्तरकाले गुरुणा
<>तद्दृष्ट्या केनेदृशः पदच्छेदः कृतः इति पृष्टे अन्यशिष्ट्ये
<>द्वारा प्रभाकरकृतत्वं निश्चित्य तस्य संशयापनोदकत्वात्
<>गुरुरिति संज्ञा कृतेति अख्यायिका “गुरोर्गिरः पञ्च-
<>दिनान्यधीत्य” सा० द० । “अर्थापत्तिर्गुरूणाम्” शब्द० प्र० ।
<>“निषेकादीनि कर्म्माणि यः करोति यथाविधि ।
<>सम्भावयति चान्नेन स विप्रो गुरुरुच्यते” मनूक्ते “स गु-
<>रुर्यः क्रियां कृत्वा वेदमस्मै प्रयच्छति” याज्ञ० उक्ते च
<>निषेकादिक्रियाकर्त्तरि ३ पितरि प्रायश्चित्तविवे० । “न केबलं
<>तद्गुरुरेकपार्थिवः” रघुः गुरुतल्पगशब्दे विवृतिः । “अल्पं
<>वा बहु वा यस्य श्रतस्योपकपरोति यः । तमपीह गुरुं
<>विद्यात् श्रुतोपक्रियया तया” मनूक्ते शास्त्रोपदेशके ४ आचा-
<>र्य्यादौ तद्विषये “पिता वै गार्हपत्योऽग्निर्माताग्निर्दक्षिणः
<>स्मृतः । गुरुराहवनीयस्तु साग्नित्रेता गरीयसी” इमं
<>लोकं मातृभक्त्या पितृभक्त्या तु मध्यमम् । गुरुशुश्रू-
<>षया त्वेवं ब्रह्मलोकं समश्नुते” मनुः । “तै गुरुर्गुरु-
<>पत्नी च” रघुः । “आचार्य्यश्च पिता ज्येष्ठो भ्राता चैव
<>महीपतिः । मातुलः श्वशुरस्त्राता मातामहपितामहौ ।
[Page2614-a+ 38]
<>वर्णज्येष्ठः पितृव्यश्च पुंस्येते गुरवो मताः” देबलोक्तेषु
<>५ एकादशसु आचार्य्यादिषु “अनेनैकादशगुरवः सङ्के-
<>तिताः” प्रा० वि० । गुरुतल्पपगशब्दे विवृतिः ।
<P>“उपाध्यायः पिता ज्येष्ठभ्राता चैव महीपतिः ।
<>मातुलः श्वशुरस्त्राता मातामहपितामहौ । वर्ण्णज्येष्ठः
<>पितृव्यश्च पुंस्येते गुरवः स्मृताः । मातामही मातु-
<>लानी माता मातुश्च सोदराः । श्वश्रूः पितामही
<>ज्येष्ठा धात्री च गुरवः स्त्रीषु । इत्युक्तो गुरुवर्गोऽयं
<>मातृतः पितृतो द्विजाः! । अनुवर्त्तनमेतेषां मनो
<>वाक्कायकर्मभिः । गुरुं दृष्ट्वा समुत्तिष्ठेदभिवाद्य
<>कृताञ्जलिः । नैतैरुपविशेत् साद्धं विवदेन्नात्मकारणात् ।
<>जीवितार्थमपि द्वेषाद्गुरुभिर्न्नैव भाषणम् । उदितोऽपि
<>गुणैरन्यैर्गुरुद्वेषी पतत्यधः । गुरूणाञ्चैव सर्वेषां पूज्याः
<>पञ्च विशेषतः । तेषामाद्यास्त्रयः श्रेष्ठास्तेषां माता
<>सुपूजिता । यो भावयति या सूते येन विद्योपदिश्यते ।
<>ज्येष्ठ भ्राता च भर्त्ता च पञ्चैते गुरवः स्मृताः । आत्मनः
<>सर्वयत्नेन प्राणत्यागेन वा पुनः । पूजनीया विशेषेण
<>पञ्चैते भूतिमिच्छता कूर्म० पु० ११ अ० । उक्ते पुंस्त्रीभेदेन
<>६ उपाध्यायादौ यथायथं पुंस्त्री० ।
<>“तथापि तन्मय्यपि ते गुरुरित्यस्ति गौरवम्” माघः ।
<>कृष्णं प्रति तत्पितृव्योद्धवोक्तिः “गुरुद्वयाय गुरुणोरुभ-
<>योरथ कार्ययोः” माघे ज्येष्ठभ्रातृपितृव्यपरता । ७ स-
<>म्प्रदायप्रवर्त्तके ८ धर्म्मोपदेशके ९ कपिकच्छूवृक्षे राजनि० ।
<>“सानुस्वारो विसर्गान्तो दीर्घोयुक्तपरश्च यः । वा पादान्ते
<>त्वसौ” वृ० र० उक्ते १० दीर्घवर्णादौ । “अगुरुचतुष्कं
<>भवति गुरूद्वौ घनकुचयुग्मे शशिवदनासौ” श्रुतबोध०
<>“गुरुमतोऽनृच्छेत्यादि” “गुरोश्च हलः” पा० ११ महति त्रि०
<>शापे गुरुणि गुरूणि” प्रा० त० । १२ दुर्ज्जरं १३ दुष्पाके
<>त्रि० “तत्फलं (प्रियङ्गुफलम्) मधुरं रूक्षं कषायं शीतलं
<>गुरु” भावप्र० । १४ अलघनि गुरुत्वति त्रि० मेदि० ।
<>“कार्ये गुरुण्यात्मसमं नियोक्ष्ये” कुमा० । “नारदस्तु जगतो
<>गुरुरुच्चैर्बिस्मयाय गगनं विललङ्घे” नैष० “गुरुणीद्वे
<>रसवती” भाषा० स्त्रियां ङीप् । “अलाबूर्भेदिका गुर्वी”
<>वैद्यकम् । “इयमतिजरठा प्रकाम गुर्वी” माघः । गुरुत्वं च
<>गुरुत्वशब्दे दृश्यम् १५ तान्त्रिकमन्त्रोपदेष्टरि पु० तल्लक्ष-
<>णादि शा० ति० “मातृतः पितृतः शुद्धः शुद्धभावो जिते-
<>न्द्रियः । सर्वागमाणां तत्त्वज्ञः सर्वशास्त्रार्थतत्त्वविद् ।
<>परोपकारनिरतो जपपूजादितत्परः । अमोघवचनः शान्तो
[Page2614-b+ 38]
<>वेदवेदार्थपारगः । योगमार्गानुसन्धाता देवताहृदयङ्गमः ।
<>इत्यादिगुणसम्पन्नो गुरुरागमसम्मतः” वर्ज्यागुरवो-
<>राववभट्टधृतवचनैरुक्ताः यथा
<P>“नातिबालोन वृद्धश्च न खञ्जो न कृशस्तथा । ना-
<>धिकाङ्गोन हीनाङ्गो न खल्वाटोन दन्तुरः” । वीरमित्रो-
<>दयधृतकल्पचिन्तामणौ “क्षयरोगी च दुश्चर्मा कुनखी श्या-
<>वदन्तकः । काणोऽन्धः कुसुमाक्षश्च खल्वाटः खञ्जरीटकः”
<P>“अङ्गहीनोऽतिरिक्ताङ्गः पिङ्गाक्षः पूतिनासिकः ।
<>वृद्धाण्डोवामनः कुब्जः श्वित्री चैव नपुंसकः” । पूतिना
<>सिकोदुर्गान्धिनासिकः । “संस्काररहितोमूर्खो वेदशा-
<>स्त्रविवर्ज्जितः । श्रौतस्मार्त्तक्रियाशून्यः शुष्कभाषः सु-
<>कुत्सितः । पुरयाजनजीवी च नरो वैद्यश्च का-
<>मुकः । क्रूरो दम्भी मत्सरी च व्यसनी कृपणः खलः
<>कुसङ्गी नास्तिको भीतो महापातकचिह्नितः । देवा-
<>ग्निगुरुविद्यादिपूजाविधिपराङ्मुखः । सन्ध्यातर्पणपूजा-
<>दिमन्त्रज्ञानविवर्ज्जितः । आलस्योपहतो भोगी धर्म
<>हीन उपश्रुतः । इत्याद्यैर्बहुभिर्दोषैरागमोक्तैश्च
<>यत्नतः । वर्जनीयोगुरुः प्राज्ञैर्दीक्षासु स्थापनादिषु”
<>मत्स्यसूक्ते त्रयोदशपटले “अपुत्त्रश्चासपत्नीकः शक्तिहीनं
<>ऽथ वामनः । कुब्जः कुष्ठः श्यावदन्तो वृषलीपतिरेव च”
<>तन्त्रसारे रामार्च० च० सदसद्गुरुलक्षणे यथा
<P>“शान्तो दान्तः कुलीनश्च विनीतः शुद्धवेशवान् ।
<>शुद्धाचारः सुप्रतिष्ठः शुचिर्दक्षः सुबुद्धिमान् । अध्या-
<>त्मध्याननिष्ठश्च मन्त्रतन्त्रविशारदः । निग्रहानुग्रहे शक्तो
<>गुरुरित्यभिधीयते । आगमसंहितायाम् “उद्धर्त्तुञ्चैव
<>संहर्त्तुं समर्घो ब्राह्मणोत्तमः । तपस्वी सत्यवादी च
<>गृहस्थो गुरुरुच्यते” इति ।
<>गुरुरपि गृहस्थ एव यथाह ज्ञानार्णवे । “सर्वशास्त्रार्थ-
<>वेत्ता च गृहस्थो गुरुरुच्यते” गृहस्थेषु पुत्रवतामेवाधि-
<>कारः यथा यामले “कलत्रपुत्रवान् विप्रो दयालः सर्वं-
<>सम्मतः । दैवे पित्रेऽरिमित्रे च गृहस्थो देशिको भवे-
<>दिति” मुण्डमालायाम् “मध्यमो वैष्णवः प्रोक्तो मध्यम-
<>शैवदीक्षितः । परमादीक्षितो यो वै स एव परमो गुरुः”
<P>आगमसारे “गकारः सिद्धिदः प्रोक्तो रेफः पा-
<>पस्य दाहकः । उकारःशम्भुरित्युक्तस्त्रितयात्मा गुरुः
<>स्मृतः । गकारो ज्ञानसम्पत्त्यै रेफस्तत्त्वप्रकाशकः ।
<>उकारात् शिवतादात्म्यं दद्यादिति गुरुः स्मृतः” ।
<>निन्द्यगुरुमाह क्रियासारसमुच्चये “श्वित्री चैव गलत्-
[Page2615-a+ 38]
<>कुष्ठी नेत्ररोगी च वामनः । कुमखी श्यावदन्तश्च स्त्री-
<>जितश्चाधिकाङ्गकः । हीनाङ्गः कपटी रोगी वह्वाशी
<>बहुवल्गकः । एतैर्दोर्षैर्विहीनो यः स गुरुः शिष्यस-
<>म्मतः” यामले “अभिशस्तमपुत्रञ्च कदर्य्यं कितवं तथा ।
<>क्रियाहीनं शठञ्चापि वामनं गुरुनिन्दकम् । जलरक्त
<>विकारं च वर्ज्जयेन्मतिमान् सदा । सदा मत्सरसं-
<>युक्तं गुरुं मन्त्रेषु वर्ज्जयेत्” । वैशम्पायनसंहितायाम्
<>“अपुत्रो मृतपुत्रश्च कुब्जश्च रोषणस्तथा” । सम्बन्धभेदा-
<>द्बर्ज्यतामाह योगिनीतन्त्रे “पितुर्मन्त्रं न गृह्णीयात्
<>तथा मातामहस्य च । सोदरस्य कनिष्ठस्य वैरिपक्षाश्रितस्य
<>च” तथा गणेशविमर्षिण्याम् “यतेर्दीक्षा पितुर्दीक्षा दीक्षा
<>च वनवासिनः । विविक्ताश्रमिणो दीक्षा न सा कल्याण-
<>दायिका” अस्यापवादः शक्तियामले “तीर्थाचारव्रतो मन्त्री
<>ज्ञानवान् सुसमाहितः । नित्यनिष्ठो यतिः ख्यातो गुरुः
<>स्याद्भौतिकोऽपि च” रुद्रयामले “न पत्नीं दीक्षयेद्भर्त्ता न
<>पिता दीक्षयेत् सुताम् । न पुत्रञ्च तथा भ्राता भ्रातरं न च
<>दीक्षयेत् । सिद्धमन्त्रो यदि पतिस्तदा पत्नीं स दीक्षयेत् ।
<>शक्तित्वेन वरारोहे! न च सा पुत्रिका भवेत्” । इत्यादि-
<>निषेधवचनात् एभ्यो मन्त्रं न गृह्णीयात् । इदन्तु सिद्धमन्त्रे-
<>तरविषयं “सिद्धमन्त्रो न दुष्यतीति” वचनात् तथा च सिद्ध-
<>यामले “यदि भाग्यवशेनैव सिद्धविद्यां लभेत् प्रिये! । तदैव
<>तान्तु दीक्षेत त्यक्त्वा गुरुविचारणाम्” गणेशविमर्षिण्याम्
<>“प्रमादाच्च तथाऽज्ञानात् पितुर्दीक्षां समाचरन् । प्रायश्चित्तं
<>ततः कृत्वा पुनर्दीक्षां समाचरेत्” । पितुरित्युपलक्षणं
<>मातामहादीनामपि । प्रायश्चित्तन्तु अयुतसावित्रीजपः
<>सर्वत्र तथा दर्शनात् तथा च शङ्खः “दशसाहस्रजप्येन
<>सर्वकषल्मनाशिनी” । मत्स्मसूक्ते “निर्वीर्यञ्च पितु-
<>र्मन्त्रं शैवे शाक्ते न दुष्यति” इति वचन कौलिकमन्त्र-
<>दीक्षापरम् योगिनीतन्त्रे “शक्तिविद्यामधिकृत्य ततो दीक्षा
<>निषेधात् । यद्वाशाक्ते तारादिविद्यायां न दोषः मत्स्य-
<>सूक्ते “निजकुलतिलकाय ज्येष्ठपुत्राय दद्यात्” इति
<>तारामधिकृत्य तथा प्रतिपादनात् । श्रीक्रमेऽपि “मनु-
<>र्विमृष्य दातव्यो ज्येष्ठपुत्राय धीमते” उत्तरषट्के च “अ-
<>योग्याय ग दातव्यमित्याज्ञा परमेश्वरि! । सुशीलाय वि-
<>नीताय ज्येष्ठपुत्राय धीमते । अनन्तदायिशिष्याय दे-
<>व्या मन्त्रं प्रदीयते” । तदुक्तं “कथमपि मनुमेनं प्राप्य
<>शिन्याय तस्मै निजकुलतिलकाय ज्येष्ठपुत्राय दद्यादिति”
<>ताराविषयं मत्स्यसूक्ते ताराप्रकरणे तथा दृष्टेः
[Page2615-b+ 38]
<>महातीर्थे उपरागे सति सर्वत्र न दोषभाक् तथा च
<>विष्णुमन्त्रमधिकृत्य “साधु पृष्टं त्वया व्रह्मन् वक्ष्यामि
<>सकलन्तव । ब्रह्मणा कथितं पूर्वं वशिष्ठाय महात्मने ।
<>वशिष्ठोऽपि स्वपौत्राय मत्पित्रे दत्तवान् स्वयम् । प्रसन्न-
<>हृदयः स्वच्छः पिता मे करुणानिधिः । कुरुक्षत्रे महा-
<>तीर्थे सूर्यपर्वणि दत्तवान्” इत्यादि वैशम्पायनसंहितायां
<>शौनकं प्रति व्यासवाक्यम् । योगिनीतन्त्रे “निर्वीर्य्यञ्च
<>पितुर्मन्त्रं तथा मातामहस्य च । स्वप्नलब्धं स्त्रिया दत्तं
<>संस्कारेणैव शुध्यति” । यत्तु “साध्वी चैव सदाचारा गुरु-
<>भक्ता जितेन्द्रिया । सर्वतन्त्रार्थतल्वज्ञा सुशीला पूजने-
<>रता । गुरुयोग्या भवेत् साहि विधवा परिवर्ज्जिंता ।
<>स्त्रियोदीक्षा शुभा प्रोक्ता मातुश्चाष्टगुणा स्मृता” । तत्तु
<>गुरोरुपासितमन्त्रपरम् । तथा च भैरवीतन्त्रे “स्वीयमन्त्रो-
<>पदेशे तु न कुर्य्यात् गुरुचिन्तनम्” । मातुरिति उपा-
<>सितेऽष्टगुणं अनुपासिते शुभफलदमित्यर्थः । सिद्धमन्त्र
<>विषयं वेति केचित् । वस्तुतस्तु योगिनीतन्त्रे स्त्रीपदं
<>विधवापरं एकवाक्यताबलात् । अत्र विधवापदम् अवीरा-
<>परम् । “विधवायाः सुतादेशात् कन्यायाः पितुराज्ञया ।
<>नाधिकारोयतोनार्य्या भार्य्याया भर्त्तुराज्ञया” इत्यूर्द्ध्वा
<>म्रायवचनात् नाधिकार इति स्वातन्त्र्येण नाधिकारः ।
<>यीगिनीतन्त्रे “स्वप्नलब्धे तु कलसे गुरोर्मूर्त्तिं निवेश-
<>येत् । वटपत्रे कुङ्कुमेन लिखित्वा ग्रहणं शुभम् ।
<>ततः शुद्धिमवाप्नोति अन्यथा विफलं भवेत्” । इदन्तु
<>सद्गुरोरभावे तत्सम्भवे तस्मादेव गृह्णीयात् “स्वप्ने तु
<>नियमोनहीति” नारदवचनात् । तथा विद्याधराचार्य्य-
<>धृतवचनम् “मध्यदेशे कुरुक्षेत्रनाटकोङ्कणसम्भावाः । अन्त-
<>र्वेदिप्रतिष्ठानाः आवन्त्याश्च गुरूत्तमाः । मध्यदेश आर्य्या-
<>वर्त्तः । “गोडाः शाल्वोद्भवाः सौराः मागधाः केरलास्तथा ।
<>कोशलाश्च दशार्णाश्च गुरवः सप्त मध्यमाः । कर्णाटनर्म्म-
<>दाराष्ट्रकच्छातीरोद्भवास्तथा । कालिङ्गाश्च कलिङ्गाश्च का-
<>म्बोजाश्चाधमा मताः । वैष्णवे वैष्णवो ग्राह्यः शैवे शैवश्च
<>शाक्तिके । शैवः शाक्तोऽपि सर्वत्र दीक्षास्वामी न संशयः”
<>नित्यातन्त्रे “गुरु न मर्त्यं ध्यायेत यदि बुध्येत
<>तस्य तु । न कदाचिद्धवेत् सिद्धिर्न मन्त्रैर्देवपूजनैः”
<>१६ परमेश्वरे पु० । “गुरुर्गुरुतमोधाम” विष्णुसं० सर्वविद्या-
<>नामुपदेष्टृत्वात् सर्वेषां जनकत्वाद्वा गुरुः” भा० ।
<>“पूर्वेषामपि गुरुः कालेनानवच्छेदात्” पात० सू० । १७ ग-
<>म्भीरार्थे १८ बलबति १९ पूज्येच त्रि० २० द्रोणाचार्य्ये
[Page2616-a+ 38]
<>पु० शब्दार्थचि० २१ पुष्यनक्षत्रे तस्य गुर्वधिष्ठातृकत्वात् “ध्रुव-
<>गुरुकरमूलापौष्णभान्यर्कवारे” ज्यो० त० । स्वार्थे क । भा-
<>रातिशययुक्ताद्यर्थे । “ततो युधिष्ठिरस्तस्य गुरुकः सम-
<>पद्यत । स तु भाराभिभूतात्मा न तथाशीघ्रगोऽभवत्”
<>भा० व० १५ ७ अ० । “अतिमात्रं लघूनि स्युर्गात्राणि
<>गुरुकाणि च” । “गुरुकावस्थिरावूरू न स्वाविव च
<>मन्यते” सुश्रुतः ।
<>गुरोर्भावः इमनिच् गरादेशः गरिमन् पु० अण् गौरव न०
<>तल् गुरुता स्त्री त्व गुरुत्व न० । गुरुभावे पतनासम-
<>वायिकारणतावति गुणभेदे । अतिशयेन गुरु इष्ठन्,
<>ईयसुन् गरादेशः । गरिष्ठ गरीयस् अतिगुरौ त्रि०
<>ईयसूनि स्त्रियां ङीप् । गुरुं करीति णिच् गरादेशः
<>गरयति ।
<LEND>
