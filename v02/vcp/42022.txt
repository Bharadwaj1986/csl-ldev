<L>42022<pc>4938,a<k1>विसूचिका<k2>विसूचिका
विसूचिका¦ स्त्री विशिष्टा सूचीव इवार्थे कन् । रोगभेदे
तस्य निरुक्तिर्यथा “सूचीभिरिव गात्राणि तुदन् सन्ति-
ष्ठतेऽनिलः । यस्याजीर्णेन सा वैद्यैर्विसूचीति निगद्यते ।
तस्य निदानमाह “न तां परिमिताहारा लभन्ते वि-
दितागमाः । मूढास्तामजितात्मानो लभन्तेऽशनलोलुपाः ।
विदितागमा ज्ञातायुर्वेदाः । तस्यालक्षणमाह “मूर्च्छा-
तिसारो वमथुः पिपासा शूलं भ्रमोद्वेष्टनजृम्भदाहाः ।
वैवर्ण्यकम्पौ हृदये रुजश्च भवन्ति तस्यां शिरसश्च
भेदः” । उद्वेष्टनं हस्तपादयोः, शिरसोभेदः शिरः
शूलम् । तस्या उपद्रवानाह “निद्रानाशोऽरतिः कम्पो
भूत्राघातो विसंज्ञता । अमी उपद्रवा घोरा विसूच्याः
पञ्च दारुणाः । अमी उपद्रवा घोराः अमी निद्रानाशा-
दय उपद्रवाः सर्वेषामेव रोगाणां घोराः भयङ्कराः ।
विसूच्याः पञ्चदारुणाः विसूच्यास्तु पञ्चामि यदि स्युस्तदा
दारुणाः प्राणभयङ्कराः । तस्या अरिष्टमाह “यः
श्यावदन्तोष्ठनखोऽल्पसंज्ञश्छर्द्यर्दितोऽभ्यन्तरयातनेत्रः ।
क्षामस्वरः सर्वविमुक्तसन्धिर्मासान्नरःसोऽपुनरागमाय” ।
सर्वविमुक्तसन्धिः सर्वे विमुक्ताः शिथिलीभूताः सन्धयो
यस्य सः” भावप्र० ।
<LEND>
