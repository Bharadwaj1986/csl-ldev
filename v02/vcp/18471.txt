<L>18471<pc>2751,a<k1>ग्रहण<k2>ग्रहण
ग्रहण¦ न० ग्रह--भावे ल्युष्ट् । १ स्वीकारे २ ज्ञाने । ३ आदरे
<>४ उपरागे चन्द्रसूर्य्ययोः राहुणा ग्रसने करणे ल्युट् ।
<>५ करे मेदि० । ६ इन्द्रिये राजनि० । ७ शब्दे जटा० । तत्र
<>करस्य ग्रहणसाधनत्वात् इन्द्रियाण्यां शब्दस्य च
<>ज्ञानसाधनत्वात् तथात्वम् । उपरागस्य यथा राहुकृतत्वं
<>तथा उपरागशब्दे १३११ पृ० उक्तम् ।
<P>“चक्षुषा दर्शनं राहोर्यत्तद्ग्रहणमुच्यते” संवत्सर
<>प्रदीपः । तत्रातुरस्यापि स्नानमाह “आदित्यकिरणैः पूतं
<>पुनः पूतञ्च वह्निना । जलं, व्याध्यातुरः स्नायात्
<>ग्रहणेऽयुष्णवारिणा” व्यासः । तत्र सर्वजलस्य गाङ्ग-
<>तुल्यतामाह व्यासः “सर्वं भूमिसमं दानं सर्वे व्याससमा
<>द्विजाः । सर्वं गङ्गासमं तोयं ग्रहणे नात्र संशयः” ।
<>तत्र श्राद्धस्यावश्यकतामाह शाता० । “सर्वस्वेनापि
<>कर्त्तव्यं श्राद्धं वै राहुदर्शने । अकुर्वाणस्तु तत् श्राद्धं
<>पङ्के गौरिव सीदति” । तत्रामान्नेन श्राद्धमाह प्रचेताः
<>“आपद्यनग्नौ तीर्थे च चन्द्रसूर्य्यग्रहे तथा । आम-
[Page2751-b+ 38]
<>श्राद्धं द्विजैः कार्य्यं शूद्रेण तु सदैव हि” । आम-
<>श्राद्धेऽपि विशेषो योगिनीतन्त्रे “निरग्नेरामश्राद्धे
<>तु अन्नं न क्षालयेत् क्वचित् । वृद्धौ तु क्षालयेदन्नं
<>संक्रमे ग्रहणेषु च” । ग्रहणश्राद्धादिकं मलमासेऽपि
<>कार्यं यथाह कालमा० स्मृतिः “चन्द्रसूर्य्यग्रहे स्नानं
<>श्राद्धदानजपादिकम् । कार्य्याणि मलमासेऽपि नित्यं
<>नैमित्तिकं तथा” । तत्र दीक्षायां नैव कालादिशुद्ध्यपेक्षा
<>“सत्तीर्थेऽर्कविधुग्रासे तन्तुदामनपर्वणोः । मन्त्रदीक्षां प्रकु-
<>र्वाणो मासर्क्षादीन् न शोधयेत्” सारसंग्रहः । तत्र वार-
<>भेदे गुणाधिक्यम् “चन्द्रग्रहश्चन्द्रवारे रवौ सूर्य्यग्रह-
<>स्तथा । चूडामणिरयं योगस्तत्रानन्तफलं स्मृतम् । अन्य-
<>स्माद्ग्रहणात् कोटिगुणमत्र फलं लभेत्” गरु० पु० । अत्र
<>पुरश्चरणप्रकारः “अथ वान्यप्रकारेण पुरश्चरणमिष्यते ।
<>ग्रहणेऽर्कस्य चेन्दोर्वा शुचिः पूर्वमुपोषितः । नद्यां
<>समुद्रगामिण्यां नाभिमात्रोदके स्थितः । यद्वा पुण्योदके
<>स्नात्वा शुचिः पूर्वसुपोषितः । ग्रहणादि विमोक्षान्तं
<>जपेन्मन्त्रं समाहितः । अनन्तरं दशाशन क्रमाद्धोमादिकं
<>चरेत् । तदन्ते महतीं पूजां कुर्य्याद्ब्राह्मणतर्पणम् । ततो
<>मन्त्रप्रसिद्ध्यर्थं गुरुं संपूज्य तोषयेत् । एवञ्च मन्त्र-
<>सिद्धिः स्याद्देवता च प्रसीदति” । ति० त० पुरश्चरणच० ।
<>तत्र स्नानस्यावश्यकतामाह वृहद्वसिष्ठः “संक्रमे ग्रहणे
<>चैव न स्नायाद्यस्तु मानवः । सप्तजन्मसु कुष्ठी स्याद्दुःख-
<>भागी च सर्वदा” अत्राशौचेऽपि साङ्गस्नानमात्रं कार्य्यं
<>यथाह स्मृतिः । “सूतके मृतके चैव न दोषो राहु-
<>दर्शने । स्नानमात्रन्तु कर्त्तव्यं दानश्राद्धविवर्जितम्” ।
<>अत्र क्षताशौचं नास्ति यथोक्तम् “चन्द्रसूर्य्यग्रहे चैव
<>मृतानां पिण्डकर्मणि । महातीर्थे तु संप्राप्ते क्षतदोषोन
<>विद्यते” भविष्यपु० ।
<>तत्र ज्ञाने “भार्य्यात्वसंपादकं ग्रहणं विवाहः” उद्वा० त०
<>रघु० । “स्वतएव सतां परार्थता ग्रहणानां हि यथा
<>यथार्थता” नैष० । आदाने “पाणिग्रहणिकाः मन्त्रा
<>नियतं दारलक्षणम्” उ० त० स्मृतिः । “आचारधूम-
<>ग्रहणात् वभूव” रघुः “स बाहुशतमुद्यम्य सर्व्वास्त्र
<>ग्रहणं रणे” हरिवं० ४९ अ० अर्थवद्ग्रहणेनानर्थकस्य”
<>“अनिनस्मन्ग्रहणान्यर्थवता चानर्थकेन तदन्तावधि
<>प्रयोजयन्ति” व्या० परिमाषा ।
<LEND>
