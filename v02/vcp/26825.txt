<L>26825<pc>3829,a<k1>द्वेष<k2>द्वेष
द्वेष¦ पु० द्विष--भावे घञ् । न्यायनये आत्मवृत्तौ १ गुणभेदे स च
“इच्छाद्वेषप्रयत्नसुखदुःखज्ञानान्यात्मनो लिङ्गम्” गौ० सू०
दर्शितः “यज्जातीयस्यार्थस्य सन्निकर्षात् दुःखमात्मोपलब्ध-
वान् तज्जातीयमेवार्थं पश्यन् हातुमिच्छति सेयं हातु-
मिच्छा द्वेषः । एकस्यानेकार्थदर्शिनो दर्शनप्रतिसन्धानात्
दुःखहेतौ द्वेषः इति भाष्यसम्मतोऽर्थः । तत्र
दुःखं प्रतिकूलवेदनीयतया स्वतोद्वेषविषयः तत्साघ-
नन्तु द्विष्टसाधनताज्ञानात् । “अधर्म्मजन्यं दुःखं स्यात्
प्रतिकूलं सचेतसाम्” । भाषा० “प्रतिकूलमिति दुःखत्व-
ज्ञानादेव सर्वेषां स्वभावतो विषय इत्यर्थः” मुक्ता० । “द्विष्ट-
साधनताबुद्धिर्भवेत् द्वेषस्य कारणम्” भाषा० ।
“द्वेषं प्रति द्विष्टसाधनताज्ञानं कारणम् । बलवदिष्ट-
साधनताज्ञानञ्च प्रतिबन्धकं तेन नान्तरीयदुःखजनके
पाकादौ न द्वेषः” मुक्ता० । द्वेषो द्विष्टसाधनज्ञानञ्च नि-
वृत्तिकारणम् “निवृत्तिस्तु भवेत् द्वेषात् द्विष्टसाधनता-
धियः” तत्रोक्तेः “अयमर्थः दुःखे निवृत्तिर्द्वेषात् तदु-
पाये निवृत्तिस्तु द्विष्टसाधनत्वज्ञानात् द्विष्टसाधनताज्ञानस्य
दुःखसाधनविषयकनिवृत्तिं प्रति जनकत्वमन्वयव्यति-
रेकाभ्यां स्थितम्” इति मुक्तावली ।
“ज्ञस्येच्छाद्वेषनिमित्तत्वादारम्भनिवृत्त्योः” गौ० सू० ।
“अयं खलु जानीते तावत् इदं मे सुखसाधनमिदं मे
दुःखसाधनमिति ज्ञातं सुखसाधनमाप्तुमिच्छति दुःख-
साधनं हातुमिच्छति । प्राप्तुमिच्छाप्रयुक्तस्यास्य सुखसा-
धनावाप्तये समीहाविशेष आरम्भः । जिहासाप्रयुक्तस्य
दुःखसाधनपरिवर्जनं निवृत्तिरेवं ज्ञानेच्छाप्रयुक्तसुख
दुःखानामेकेनाभिसम्बन्धः एककर्त्तृकत्वं ज्ञानेच्छा
प्रवृत्तीनां समानाश्रयत्वञ्च तस्माज्जस्येच्छा द्वेषप्रयत्नसुखदुः-
खानि धर्माः नाचेतनस्येति आरम्भनिवृत्त्योश्च प्रत्यगात्मनि
दृष्टत्वात् परत्रानुमानं वेदितव्यमिति” भा० । सांख्यादिमते
२ बुद्धिधर्मभेदे । सांख्यादिमतसिद्धस्तु द्वेषः अष्टादशविधः
तामिस्रशब्दे ३२७२ पृ० दर्शितः स च बुद्धिधर्मः क्लेश-
विशेषः अस्मिताजन्यश्च । तल्लक्षणादिकं पात० सू० भाष्या-
दावुक्तम् यथा “अविद्यास्मितारागद्वेषाभिवेशाः पञ्च
क्लेशाः” इत्युद्दिश्य “दुःखानुशयी द्वेषः” इति लक्षितम् ।
“दुःखाभिज्ञस्य दुःखानुस्मृतिपूर्वो दुःखे तत्साधने वा
प्रतिघो मन्युर्जिघांसा क्रोधः स द्वेष इति” भाष्यम् ।
दुःखमनुशेते कश्चिदन्तःकरणवृत्तिभेदः तमोऽनुगत-
परिणामः ईदृशं सर्वदा मे मा भूदित्येवं तदयं
[Page3829-b+ 38]
दुःखानुशयीति भाष्यार्थः । “अनभिज्ञस्य स्मृतेरभावात्
दुःखाभिज्ञस्येत्युक्तं स्मर्य्यमाणे दुःखे द्वेषः दुःखानुस्मृति
पूर्वकः, अनुभूयमाने तु दुःखे नानुस्मृतिमपेक्षते । तत्-
साधने तु स्मर्यमाणे अनुभूयमाने वा दुःखानुस्मृति-
पूर्तक एव द्वेषः अनुभूयमानं हि दुःखसाधनं तज्जाती-
यस्य दुःखहेतुत्वं स्मृत्वा तज्जातीयतया चास्य दुःख-
हेतुत्वमनुमाय द्वेष्टि । प्रतिहन्तीति प्रतिघः द्वेषस्य
प्रवृत्तेः प्रतिहननात् प्रतिघत्वम्” विव० । तच्च शत्रुव्या-
घ्रादिषु सत्सु न निवारयितुं शक्यम् । न च सर्वे ते
दुःखहेतवो हन्तुं शक्यन्ते अतः स द्वेषः सदा हृदयं
दहति । यदा तु स्वस्येव परेषां सर्वेषामपि दुःखं
ना भूदिति करुणां दुःखिषु भावयेत् तदा वैर्यादिद्वेष-
निवृत्तौ चित्तं प्रसीदति । यद्यसौ पुण्यपुरुषेषु मुदितां
भावयेत् तदा तद्वासनाभावात् स्वयमेवाप्रमत्तोऽशुक्ला
कृष्णे पुण्ये प्रवर्त्तते । तथा पापपुरुषेषूपेक्षां भाव-
यन् स्वयमपि सद्वासनाभावात् पापान्निवर्त्तते । ततश्च
पुण्याकरणपापकरणनिमित्तस्य पश्चात्तापस्याभावे चित्तं
प्रसीदति । एवं सुखिषु मैत्रीं भावयतो न केबलं रागो
निवर्त्तते । किन्त्वसूयेर्ष्यादयोऽपि निवर्त्तन्ते । तथा
दुःखिषु करुणां भावयतः शत्रुबधादिकरो द्वेषो यदा
निवर्त्तते तदा दुःखिप्रतियोगिकःसुखित्वप्रयुक्तो
दर्पोऽपि निवर्त्तते । एवं दोषान्तरनिवृत्तिरप्यूहनीया ।
दुःखे तत्साधने च इदं मे मा भूदिति स्पृहाविरोधिनी
चित्तवृत्तिः क्रोध इति ईर्ष्येति चोच्यते । “इन्द्रिय-
स्येन्द्रियस्यार्थे रागद्वेषौ व्यवस्थितौ” गीता ।
<LEND>
