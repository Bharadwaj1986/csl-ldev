<L>30154<pc>4194,a<k1>पञ्चवर्ग<k2>पञ्चवर्ग
पञ्चवर्ग¦ पु० पञ्च वर्गा प्रहारा यत्र । १ पञ्चप्रहरणान्विते
यागभेदे “सर्वे पञ्चवर्गाः पशुकामस्य” कात्या० श्रौ० ९ ।
४ । १८ “पशुकामस्य यजमानस्य सर्वे त्रयोऽप्यभिषवाः
पञ्चवर्गाः पञ्चप्रहाराः भवन्ति” कर्कः । पञ्चानां चाराणां
वर्गः । २ चारपञ्चके पु० “कृत्स्नं चाष्टबिधं कर्म पञ्चवर्गञ्च
तत्त्वतः । अनुरागापरागौ च प्रचारं मण्डलस्य च”
मनुटीकायां कुल्लू० उक्तं यथा “कापटिकोदास्थित
गृहपतिवैदेहिकतापसव्यञ्जनात्मकं पञ्चविधं चारवर्गं
पञ्चवर्गशब्दवाच्यं तत्त्वतश्चिन्तयेत् । तत्र परमर्म्मज्ञः
प्रगल्भश्छात्रः कपटव्यवहारित्वात् कापटिकस्तं वृत्त्य-
र्थिनमर्थमानाभ्यामुषगृह्य रहसि राजा ब्रूयात् यस्य
दुर्वृच पश्यसि तत्तदानीमेव मयि वक्तव्यमिति । प्रव्रज्या-
रूढपतितौदास्थितः तं लोकेषु विदितदोषं प्रज्ञाशौच
युक्तं वृत्त्यर्थिनं ज्ञात्वा रहसि राजा पूर्ववत् ब्रूयात् ।
बहुत्पत्तिकमठे स्थापयेत् प्रचरशस्योपत्तिकं भूम्यन्तरञ्च
तद्वृत्त्यर्यमुपलल्पयेत् स चान्येषामपि प्रव्रजितानां राज-
चारकर्मकारिणां ग्रासाच्छादनादिकं दद्यात् । कर्षकः
क्षीणवृत्तिः प्रज्ञाशौचयुक्तो गृहपतिव्यञ्जनस्तमपि
पूर्ववदुक्त्वा स्वभूमौ कृषिकर्म कारयेत् । बाणिजकः
[Page4194-b+ 38]
क्षीणवृत्तिः वैदेहिकव्यञ्जनस्तं पूर्ववटुक्त्वा घनमानाभ्या
मात्मीकृत्य बाणिज्यं कारयेत् । मुण्डो जटिलो वा
वृत्तिकामस्तापसव्यञ्जनः सोऽपि क्वचिदाश्रमे यसन्
बहुमुण्डजटिलान्तरकपटशिष्यगण वृतो गुप्तराजोपक-
ल्पितवृत्तिः तपस्यां कूर्य्यात् मासद्विमासान्तरितं प्रकाशं
वदरादिमुष्टिमश्नीयात् रहसि च राजोपकल्पितं यथे-
ष्टमाहारं कल्पयेत् शिष्याश्चास्यातीतानागतज्ञानादिकं
ख्याषयेयुः तेन बहुलोकवेष्टनमासाद्य सर्वेषां विश्वस-
नीयत्वात् सर्वे कार्यमकार्यं च पृच्छन्ति अन्यस्य च कुक्रि-
यादिकं कथयन्त्येवंरूपं पञ्चवर्गं यथावच्चिन्तयेत् । एवं
प्रकल्प्य तेनैव पञ्चवर्गद्वारेण प्रतिराजस्यात्मीयानाञ्चामा-
त्यादीनाम् अनुरागविरागौ ज्ञात्वा तदनुरूपं चिन्त-
येत्” कुल्लू० । पञ्चानां वर्गाणां समाहारः ङीष् । नील०
ता० उक्ते ३ क्षेत्रहोरादिपञ्चके स्त्री पञ्चवर्गीवलानयने
च रीतिः नील० ता० दृश्या यथा
<फ्>“सूर्य्यादितुङ्गर्क्षमजोक्षनक्रकन्धाकुलीरान्त्यतुलानि वै
स्युः । दिग्भिर्गुणैरष्टयमैः शरैकैर्भूतैर्भसङ्ख्यैर्नस्यसग्मि-
तैश्च” । अथोच्चबलनवांशानाह “तत्सप्तमं नीचमनेन
हीनोग्रहोऽधिकश्चेद्रसभाद्विशोध्यः चक्रात् तदं-
शाङ्कलवो बलम् स्यात् क्रियैणतौलीन्दुभतो नवांशाः” अथ
हद्देशानाह “मेषेऽङ्गतर्काष्टशरेषुभागा जीवास्फुजिज्-
ज्ञारशनैश्चराणाम् । वृषेऽष्टषण्णागशरानलांशाः शुक्र-
ज्ञजीवार्किकुजेषु हद्दाः । युग्मे षडङ्गेषुनगाङ्गभागाः
सौम्यास्फुजिज्जीवकुजार्किहद्दाः । कर्केऽद्रितर्काङ्गनगा-
ब्बिभागाः कुजास्कुजिज्ज्ञेज्यशनैश्चराणाम् । सिंहेऽङ्क-
भूताद्रिरसाङ्गभागाः देबेज्यशुक्रार्किबुधारहद्दाः । स्त्रियां
नगाशान्धिनगाक्षिभागाः सौम्योशनोजीवकुजार्किना-
थाः । तुले रसाष्टाद्रिनगद्विमागाः कोणज्ञजीवास्कु-
जिदारनाथाः । कीटे नगाब्ध्यष्टशराङ्गभागाः भौम्या-
स्फुजिज्ज्ञेज्यशनैश्चराणाम् । चापे रवीष्वम्बुधिपञ्चवेदा
जीवास्फुजिज्ज्ञारशनैश्चराणाम् । मृगे नशाद्यूष्टयुगश्रु-
तीनां सौम्येज्यशुक्रार्किकुजेशहद्दाः । कुम्भे नगाङ्गाद्रि-
शरेषुभागा शुक्रज्ञजीवारशनैश्चराणाम् । मीनेऽर्कवेदा-
नलनन्दपक्षाः सितेज्यसौम्यारशनैश्चराणाम् । त्रिंशत्स्वभे
विंशर्तिरुच्चभे स्वेहद्देऽक्षचन्द्रादशकं दृकाणे । मुशल्लहे
(नवांशे)पञ्च लवाः प्रदिष्टाविंशोपकावैदलवैः प्रकल्प्याः ।
स्वस्वाधिकारोक्तबलं सुहृद्भे पादोनमर्द्धंसमभेऽऽरिभेऽङ्घ्रिः
एवं समानीय बलं तदैक्ये वेदोद्धृते हीनबलः शरोनः” ।
<LEND>
