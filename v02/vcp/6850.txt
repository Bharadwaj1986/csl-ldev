<L>6850<pc>0711,a<k1>आधि<k2>आधि
आधि¦ पु० अधीयतेऽभिनिवेश्यते प्रतीकाराय मनोऽनेन
आ + धा--कि । मानसदुःखकारके व्यथाभेदे “नाध-
योव्याधयः क्लेशादैवभूतात्महेतवः” भा० प्र० । “यान्त्येवं
गृहिणीपदं युवतयो वामाः कुलस्याधयः” शकु० ।
आधिदैविकशब्देऽस्य विवृतिः । ईषत् अधिक्रियते
उत्तमर्ण्णोऽत्र आ + ईषदर्थे धा--अधिकारार्थे आधारे कि
आधीयते ऋणशोधनार्थम् आ + धा--कर्मणि किवा
१ ऋणशोधनार्थं प्रतिभूस्थानीयतया बन्धकत्वेन उत्तमर्ण्ण
समीपे अधमर्णेनाधीयमाने उत्तमर्ण्णस्य ईषत्स्वत्व-
हेतुभूतव्यापारविशिष्टे २ द्रव्येऽस्य विवृतिः मिता० ।
“धनप्रयोगे द्वौ विश्वासहेतू प्रतिभूराधिश्च । यथाह ना-
रदः । “विश्रम्भहेतू द्वावत्र प्रतिभूराघिरेव चेति” । तत्र
प्रतिभूर्निरूपित इदानीमाधिर्निरूप्यते । आधिर्नाम गृही-
तस्य द्रव्यस्योपरि विश्वासार्थमधमर्णेनोत्तमर्णाधिक्रियायै
आधीयतं इत्याधिः स च द्विधैव कृतकालोऽकृतकालश्च पुन-
श्चैकैकशोद्विबिधः गोप्योभोग्यश्च । यथाह नारदः । “अधि-
क्रियतैत्याधिः स विज्ञेयोद्विलक्षणः । कृतकालोऽपनेयश्च-
यावद्देयोद्यतस्तथा । स पुनर्द्विविधः प्रोक्तोगोप्योभोग्यस्त-
थैव चेति” । कृतकाल आधानकालएवामुष्मिन् काले
दीपोत्सवादौ मयायमाधिर्म्मोक्तव्योऽन्यथा तवैवाधिर्भ-
विष्यतीत्येवं निरूपिते कालेऽपनेयः आत्मसमीपे नेतव्योभो-
चयितव्यः इत्यर्थः । देयं दानं देयमनतिक्रम्य यावद्देयम्
उद्यतोनियतः स्थापितैत्यर्थः । यावद्देयम् उद्यतोयाव-
द्देयोद्यतः गृहीतधनप्रत्यर्पणावधिरनिरूपितकाल इत्यर्थः
गोप्योरक्षणीयः । एवञ्चतुर्विधस्याधेर्विशेषमाह । “आधिः
प्रणश्येत् द्विगुणे धने यदि न मुच्यते । काले काल-
कृतोनश्येत् फलभोग्यो न नश्यति” या० । प्रयुक्ते धने
स्वकृतया वृद्ध्या कालक्रमेण द्वितुणीभूते यद्याधिरधमर्ण्णेन
द्रव्यदानेन न मोच्यते तदा नश्यत्यधर्मर्णस्य धनं प्र-
योक्तुः स्वं भवति । कालकृतः कृतकालः आहिताग्न्या-
दिषु पाठात्कालशब्दस्य पूर्वनिपातः स तु काले
निरूपिते प्राप्ते नश्येत् द्वैगुण्यात्प्रागूर्द्धंवा । फल-
भोग्यः फलंः भोग्यं यस्यासौ फलभोग्यः क्षेत्रारामादिः
स न कृदाचिदपि नश्यति । कृतकालस्य गोप्यस्य भोग्यस्य च
तत्कालातिक्रमे नाशौक्तः “काले कालकृतोनश्येदिति ।
अकृतकालस्य भोग्यस्य नाशाभावौक्तः “फलभोग्यो न नश्य-
तीति” पारिशेष्यादाधिःप्रणस्येतदित्येदेतदकृतकालगोप्याधि-
[Page0711-b+ 38]
विषयसवतिष्ठते । द्वैगुण्यातिक्रमेण निरूपितकालातिक्रमण
च विनाशे चतुर्दशदिवसप्रतीक्षणं कर्त्तव्यम् वृहस्पतिवचनात्
“हिरण्ये द्विगुणीभूते पूर्णे काले कृतावधौ । बन्धकस्य
धनी स्वामी द्विसप्ताहं प्रतीक्ष्य च । तदन्तरा धनदत्त्वा
ऋणी बन्धमवाप्नुयादिति” । नन्वाधिःप्रणश्येदित्यनुपपन्नम्
अधमर्णस्य स्वत्वनिवृत्तिहेतोर्दानविक्रयादेरभावात् मनुवचन-
विरोधाच्च “नचाधेः कालसंरोधान्निसर्गोऽस्ति न विक्रयः”
इति । कालेन संरोधः कालसंरोधश्चिरकालमवस्थानं
तस्मात्कालसंरोधाच्चिरकालावस्थानादाधेर्न्ननिसर्गोस्ति ना-
न्यत्राधीकरणमस्ति न च विक्रयः एवमाधीकरण
विक्रयप्रतिषेधाद्धनिनः स्वत्वाभावोऽवगम्यत इति, उच्य-
ते आधीकरणमेव लोके सोपाधिकस्वत्वानिवृत्तिहेतुः प्रसिद्धः ।
आधिस्वीकारश्च सोपाधिकस्वत्वापत्तिहेतुः प्रसिद्धः ।
तत्र धनद्वैगुण्ये निरूपितकालप्राप्तौ च द्रव्यदानस्यात्यन्त
निवृत्तेरनेन वचनेनाधमर्णस्यात्यन्तिकी स्वत्यनिवृत्तिरुत्त-
मर्णस्य चात्यन्तिकं स्वत्वम्भवति । न च मनुवचनविरोधः
यतः “नत्वेवाधौ सोपकारे कौसीदीं वृद्धिमाप्लुयादिति”
भोग्याधिं प्रस्तुत्येदमुच्यते “नचाधेः कालसंरोधान्निस-
र्गोस्ति न विक्रय” इति भोग्यस्याधेश्चिरन्तनकालावस्थाने-
ऽप्याधीकरणविक्रयनिषेधेन धनिनः स्वत्वन्नास्तीति । इहा-
प्युक्तं “फलभोग्योन नश्यतीति” । गोप्याधौ तु पृथगारब्ध-
म्मनुना । “न भोक्तव्यो बलादाधिर्भुञ्जानोवृद्धिमुत्सृजे-
दिति” । इहापि वक्ष्यते “गोप्याधिभोगे नोवृद्धिरिति”
आधिःप्रणश्येद्द्विगुण इति तु गोप्याधिं प्रत्युच्यत इति
सर्वमविरुद्धम् । किञ्च “गोप्याधिभोगे नो वृद्धिः सोपकारेऽथ-
हापिते । नष्टोदेयो विनष्टश्चदैवराजकृतादृते” या० । गो-
प्याधेस्ताम्रकटाहादेरुपभोगे न वृद्धिर्भवति । अल्पेऽप्युपभोगे
महत्यपि वृद्धिर्हातव्या समयातिक्रमात् तथा सोपकारे उप-
कारकारिणि बलीवर्द्दताम्रकटाहादौ भोग्याधौ सवृद्धि
के हापिते हानिं व्यवहाराक्षमत्वं गमिते नो वृद्धिरिति
सम्बन्धः नष्टोविकृतिङ्गतस्ताम्रकटाहादिश्छिद्रभेदादिना
पूर्ववत् कृत्वा देयः तत्र गोप्याधिर्न्नष्टश्चेत् पूर्व्ववत् कृत्या
देयः । उपभुक्तोऽपि चेद्वृद् धिरपि हातव्या भोग्यादिर्य्यदि नष्टः
तदा पूर्ववत् कृत्वा देयः । वृद्धिसद्भ्वावे वृद्धिर्वा हातव्या विनष्ट
आत्यन्तिकं नाशं प्राप्तः सोऽपि देयोमूल्यादिद्वारेण तद्दाने
सवृद्धिकं मूल्यं लभते यदि न ददाति तदा मूलनाशः
“विनष्टे मूलनाशः स्याद्दैवराजकृतादृत” इति नारदवच-
नात् । दैवराजकृतादृते दैवमग्न्युदकदेशोपप्लवादि ।
[Page0712-a+ 38]
दैवकृताद्विनाशाद्विना । तथा स्वापराधरहिताद्राजकृतात् ।
दैवराजकृते तु विनाशे सवृद्धिकं मूल्यं दातव्यमधर्मेणा-
ध्यन्तरं वा यथाह । “स्रोतसापहृते क्षेत्रे राज्ञा चैवापहा-
रिते । आधिरन्योऽथकर्त्तव्योदेयं वा धनिने धनमिति” ।
तत्र स्रोतसापहृत इति दैवकृतोपलक्षणम् । अपि च
“आधेः स्वीकरणात्सिद्धीरक्ष्यमाणोऽप्यसारताम् । यातश्चे-
दन्य आधेयोधनभाग्वा धनी भवेत्” या० । आधे-
र्गोप्यस्य भोग्यस्य च स्वीकरणादुपादानादाधिग्र-
हणसिद्धिर्न साक्षिलिखनमात्रेण नाप्युद्देशमात्रेण ।
यथाह नारदः । “आधिस्तु द्विविधः प्रोक्तोज-
ङ्गमःस्थावरस्तथा । सिद्धिरत्रोभयस्यापि भोगोयद्य-
स्ति नान्यथेति” । अस्य च फलम् । “आधौ प्रतिग्रहे क्रीते
पूर्वा तु बलवत्तरेति” । या स्वीकारान्ता क्रिया सा पूर्वा-
बलवती स्वीकाररहिता तु पूर्वापि न बलषतीति । सचाधिः
प्रयत्नेन रक्ष्यमाणोऽपि कालवशेन यद्यसारतामविकृत एव
सवृद्धिकमूल्यद्रव्यापर्याप्तताङ्गतस्तदाधिरन्यः कर्त्तव्यः । “ध-
निने वा धनन्देयं रक्ष्यमाणोऽप्यसारतामिति” वदताऽऽधिः
प्रयत्नेन रक्षणीयो धनिनेति ज्ञापितम् । आधिःप्रण-
श्येद्द्विगुण इत्यस्यापवादमाह । “चरित्रबन्धककृतं सवृद्ध्या-
दापयेद्धनम् । सत्याङ्कारकृतन्द्रव्यं द्विगुणम्प्रतिदापयेत्” या०
चरित्रं शोभनाचरितम् चरित्रेणं बन्धकम् चरित्रबन्धकम्
तेन यत् द्रव्यमात्मसात्कृतम्पराधीनं वा कृतम् । एत-
दुक्तम्भवति धनिनः स्वच्छाशयत्वेन बहुमूल्यमपि द्रव्य-
माधीकृत्याधमर्णेनाल्पमेव द्रव्यमात्मसात्कृतम् । यदि वाऽ-
धमर्णस्य स्वच्छाशयत्वेनाल्पमूल्यमाधिं गृहीत्वा बहु-
द्रव्यमेव धनिनाधमर्ण्णाधीनं कृतमिति तद्धनं नृपोवृद्ध्या
सह दापयेत् । अयमाशयः एवंरूपं बन्धकं द्विगुणीभूतेऽपि
द्रव्ये न नश्यति किन्तु द्रव्यमेव द्विगुणन्दातव्यमिति । तथा
सत्यङ्कारकृतं करणङ्कारः भावे घञ् सत्यस्य कारः सत्य-
ङ्कारः “कारे सत्यागदस्येति” पा० मुम् सत्यङ्कारेण कृतं सत्यङ्का-
रकृतम् । अयमभिसन्धिः यदा बन्धकार्पणसमय एवेत्धं
परिभाषितं द्विगुणीभूतेऽपि द्रव्ये मया द्विगुणं द्रव्यमेव
दातव्यम् नाधिनाश इति तदा तत्द्विगुणन्दापयेत् इति ।
अन्योऽर्थः । चरित्रमेव बन्धकञ्चरित्रबन्धकम् । चरित्र-
शब्देन गङ्गास्नानाग्निहोत्रादिजनितमपूर्वमुच्यते यत्र
तदेवाधीकृत्य यद्द्रव्यमात्सात्कृतम् । तत्र तदेव
द्विगुणभूतन्दातव्यन्नाधिनाश इति । “आधिप्रसङ्गादन्य-
दुच्यते । सत्यंकारकृतमिति क्रयविक्रयादिव्यस्थानिर्वा-
[Page0712-b+ 38]
हाय यद्यङ्गुलीयकादि परहस्ते कृतं तद्व्यवस्थातिक्रमे द्वि-
गुणन्दातव्यं तत्रापि येनाङ्गुलीयकाद्यर्पितं सएव चेद्यव-
स्थातिवर्त्ती तेन तदेव हातव्यम् । इतरश्चेद्व्यवस्थाति-
वर्त्ती तदा तदेवाङ्गुलीयकादिद्विगुणम्प्रतिदापयेदिति ।
किञ्च “उपस्थितस्य मोक्तव्य आधिः स्तेनोऽन्यथा भवेत् ।
प्रयोजकेऽसति धनं कुलेऽन्यस्याधिमाप्नुयात्” या० । धन-
दानेनाधिमोक्षणायोषस्थितस्याधिर्मोक्तव्योधनिना वृद्धि-
लोभेन न स्थापयितव्यः । अन्यथा अमोक्षणे स्तेन श्चौर-
वद्दण्ड्यो भवेत् । असन्निहिते पुनःप्रयोक्तरि कुले तदा-
प्तहस्ते सवृद्धिकं धनं निधायाधमर्णः स्वीयं बन्धकं गृ-
ह्णीयात् । अथ प्रयोक्ताप्यसन्निहितस्तदाप्ताश्च धनस्य
ग्रहीतारो न सन्ति यदि वा असन्निहिते प्रयोक्तरि आधि-
विक्रयेण धनदित्साऽधमर्णस्य तत्र किं कतेव्यमित्यपेक्षिते
आह । “तत्कालकृतमूल्योवा तत्र तिष्ठेदवृद्धिकः” या० ।
तस्मिन् काले यत्तस्याधेर्म्मूल्यन्तत्परिकल्प्य तत्रैव धनिनि
तमाधिं वृद्धिरहितं स्थापयेन्न तत ऊर्द्धं धनं वर्द्धते याव-
द्धनी धनं गृहीत्वा तमाधिं मुञ्चति यावद्वा तन्मूल्यद्रव्य-
मृणिने । प्रवेशयति यदा तु द्विगुणीभूतेऽपि धने द्विगुण-
न्धनमेव ग्रहीतव्यम् नत्वाधिनाश इति विचारितमृण-
ग्रहणकालएव तदा द्विगुणीभूते द्रव्ये असन्निहिते
वाऽधमर्णे धनिना किं कर्त्तव्यमित्यतआह । “विना
धारणकाद्वापि विक्रीणीत ससाक्षिकम्” या० । धारण-
कादधमर्णाद्विना असन्निहिते साक्षिभिस्तदाप्तैश्च सह-
तमाधिं विक्रीय तत् धनं गृह्णीयाद्धनी वाशब्दो
व्यवस्थितविकल्पार्थः । यदर्णग्रहणकाले द्विगुणीभूतेऽपि
धने धनमेव गृहीतव्यम् नत्वाधिनाश इति न विचा-
रितम् । तदा आधिः प्रणश्येत् द्विगुण इत्याधिनाशः ।
बिचारिते त्वयं पक्ष इति । भोग्याधौ विशेषमाह ।
“यदा तु द्विगुणीभूतमृणमाधौ तदा खलु । मोच्य आधि-
स्तदुपन्ने प्रविष्टे द्विगुणे धने” या० यदा प्रयुक्तं धनं स्वकृ-
तया वृद्ध्या द्विगुणीभूतन्तदाधौ कृते तदुत्पन्ने आध्यु त्पन्ने
द्विगुणे धनिनः प्रविष्टेधनिनाधिर्मोक्तव्यः यदि वादावे-
वाधौ दत्ते द्विगुणीभूते द्रव्ये त्वयाधिर्मोक्तव्य इति परि-
भाषया कारणान्तरेण वा भोगाभावेन यदा द्विगुणी-
भूतमृणन्तदाधौ भोगार्थं धनिनि प्रविष्टे तदुत्पन्ने द्रव्य
द्विगुणे सत्याधिर्मोक्तव्यः । अधिकोपभोगे तदपि देयम् ।
सर्वथा सवृद्धिकमूलर्णापाकरणार्थाध्युपभोगविषयमिदं वच-
नम् । तमेनं क्षयाधिमाचक्षते लौकिकाः यत्र तु वृद्ध्यथे
[Page0713-a+ 38]
एवाध्युपभोग इति परिभाषा तत्र द्वैगुण्यातिक्रमेऽपि याव-
न्मूलदानं तावदुपभुङ्क्ते एवाधिम् एतदेव स्पष्टीकृतं वृहस्प-
तिना “ऋणी बन्धमवाप्नुयात् । फलभोग्यं पूर्णकालं दत्त्वा
द्रव्यञ्च सामकम् । यदि प्रकर्षितं तत्स्यात्तदा ल धनभा-
ग्धनी । ऋणी च नलभेद्वन्धं परस्परमतं विना” अस्यार्थः ।
फलम्भोग्यं यस्यासौ फलभोग्यः बन्ध आधिः स च द्विबिधः
सवृद्धिकमूलापाकरणार्थो वृद्धिमात्रापाकरणार्थश्च तत्र
सवृद्धिमूलापाकरणार्थं बन्धं पूर्णकालं पूर्णः कालो-
यस्यासौ पूर्णकालस्तमाप्नुयादृणी । यदा सवृद्धिकं मूलं
फलद्वारेण धनिनः प्रविष्टन्तदा बन्धमवाप्नु यांदित्यर्थः वृद्धि-
मात्रापाकरणार्थन्तु बन्धं सामकन्दत्त्वा प्राप्नुयादृणी । समं
मूलं सममेव सामकम् । अस्यापवादमाह । यदि प्रक-
षितं तत्स्यात्तद्बन्धकं प्रकर्षितमतिशयितं वृद्धेरभ्यधिक-
फलं यदि स्यात्तदान धनभाग्धनी । सामकं न लभेद्बन्धं,
मूलमदत्त्वेवर्णी बन्धमवाप्नुंयादिति यावत् । अथाप्रकर्षितं
तद्बन्धकं वृद्धयेऽप्यपर्य्याप्तन्तदा सामकं दत्त्वापि बन्धम् न लभे-
तमर्णः वृद्धिशेषंदत्त्वैव लभेतेत्यर्थः । पुनरुभयत्रापवाद-
माह । परस्परमतं विना उत्तमर्णाधर्णयोः परस्परा-
नुमत्यभावे यदि प्रकर्षितमित्याद्युक्तम् । परस्परानुमतौ
तूत्कृष्टमपि बन्धकं यावन्मूलदानन्तावदुपभुङ्क्ते धनी नि-
कृष्टमपि मूलमात्रदानेनैवाधमर्णोलभत इति” ।
<LEND>
