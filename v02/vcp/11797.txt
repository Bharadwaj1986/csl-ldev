<L>11797<pc>1650,b<k1>कन्या<k2>कन्या
कन्या¦ स्त्री कन--यत् अघ्र्या० नि० । “कन्यायाः कनीन् चेति
निर्देशात् “वयसि प्रथम” पा० न ङीष् । १ अनूढायां स्त्रियां
२ अनूढदुहितरि “अकृतोपयमा कन्या” सा० द० ।
३ मेषादितः षष्ठे राशौ च । निरुक्तौ ४, १५ । अन्यैव
निरुक्तिरुक्ता । “कन्या कमनीया भवति क्वेयं नेतव्येति
कमनेनानीयते इति वा कनतेर्वा स्यात् कान्तिकर्मणः” तत्र स-
त्र पृषो० साधु । भा० व० ३०६ अ० अन्यैव निरुक्तिर्दर्शिता
<फ्>“सर्वान् कामयते यस्मात् कमेर्धातोश्च भा-
विनि! । तस्मात् कन्येह सुश्रोणि! स्वतन्त्रा व-
रवर्ण्णिनि!” ३ योषिन्मात्रे । “अहल्या द्रौपदी कुन्ती
तारा मन्दोदरी तथा । पञ्च कन्याः स्मरेन्नित्यं महापातक
नाशनम्” पुरा० । “आचारलाजैरिव पौरकन्याः” रघुः
४ दुहितृमात्रे “नरेन्द्रकन्यास्तमवाप्य सत्पतिम्” रघुः ।
[Page1651-a+ 38]
“ब्राह्मणाद्वैश्यकन्यायामम्बष्ठोनाम जायते” “निषादः शूद्र-
कन्यायां यः पारशव उच्यते” । “क्षत्रियाच्छूद्रकत्यायां क्रूरा
चारविहारवान् । क्षत्रशूद्रवपुर्जन्तुरुग्रोनास प्रजायते”
मनुः तत्र अनूढदुहितरि “कन्यायां दत्तशुल्कायां श्रोयां-
श्चेत् वर आव्रजेत्” कात्या० स्मृतिः “पितृवेश्मनि या
कन्या रजः पश्यत्यसंस्मृता । सा कन्या वृषली ज्ञेया
हरंस्तां न विदुष्यति, विष्णुः । ऋतुत्रयमुपास्यैव कन्या
कुर्यात् स्वयंवरम् । ऋतुत्रये व्यतीते तु प्रभवत्यात्मनः
सदा” विष्णुः । ५ अनूढस्त्रीमात्रे “प्रसह्य क-
न्याहरणं राक्षसोविधिरुच्यते” । “योऽकन्यां दूषयेत्
कन्याम्” । “अभिषह्य तु यः कन्यां कुर्य्यात् दर्पेण
मानवः” इति च याज्ञ० । “कन्यैव कन्यां या कुर्य्यात्
तस्याः स्याद्द्विशतो दमः” । “या तु कन्यां प्रकुर्य्यात् सा
सद्योवै मौण्ड्यमर्हति” मनुः “कन्यैवाक्षतयोनिर्या”
स्मृतिः । “सह चान्यया स्थविरराजकन्यया” माघः ।
“सेकान्ते पुनःकन्याभिस्तत्क्षणोज्झतवृक्षकम्” रघुः ।
कन्याया भावः । कन्यात्व संज्ञात्वान्न पुंवद्भावः । पुरु-
षसङ्गरहितावस्थायां “कन्यात्वे दूषिते चापि कथं शक्ष्ये
द्विजोत्तम!” भा० आ० ६० । विवाहयोग्यावस्थाययाञ्च ।
“प्रादाच्च तस्यै कन्यात्वं पुनः स परमद्युतिः” भा०
आ० १११ अ० । कन्यादावविक्रयवोर्गुणदीषौ यथा ।
“कन्यां ये तु प्रयच्छन्ति यथाशक्ति स्वलङ्कृताम् । विवाहकाले
संप्राप्ते यथोक्तसदृशे वरे! क्रमात् क्रमं क्रतुशतमनुपूर्वं
लभन्ति ते । श्रुत्वा कन्याप्रदानन्तु पितरः प्रपितामहाः ।
विमुक्ताः सर्वपापेभ्यो ब्रह्मलोकं व्रजन्ति ते । ब्राह्मेण तु
विवाहेन यस्तु कन्यां प्रयच्छति । ब्रह्मलोकं व्रजेच्छीघ्रं ब्र-
ह्माद्यैः पूजितः सुरैः । दिव्येन तु विवाहेन यस्तु कन्यां
प्रयच्छति । भित्त्वा द्वारन्तु सूर्य्यस्य स्वर्गलोकञ्च गच्छति ।
गान्धर्व्वेण विवाहेन यस्तु कन्यां प्रयच्छति । गन्धर्वलोक
मासाद्य क्रीडते देववच्चिरम् । शुल्केन दत्त्वा यो कन्यां तां
पश्चात् सम्यगर्च्चयेत् । स किन्नरैश्च गन्धर्वैः क्रीडते काल
मक्षंयम् । (शुल्केन गोमिथुनरूपशुल्कोपलक्षितेनार्षेण)
न मत्युं कारयेत्तासां पूज्याश्च सततं गृहे । ब्रहु-
देया विशेषेण ब्राह्मी भोज्या सदा भवेत् । कन्यायां ब्र-
ह्मदेयायामभुञ्जन् सुखमश्नुते । अथ भुञ्जीत यो मोहात्
भूक्त्वा स नरकं व्रजेत् । अप्रजायाञ्च कन्यायां न भुञ्जीयात्
कदाचन । दौहित्रस्य मुखं दृष्ट्वा किमर्थमनुशोचसि” । यः
कत्यापालनं कृत्वा करोति यदि विक्रयम् । विक्रेता धनलो-
[Page1651-b+ 38]
भन कुम्भीपाकं स गच्छति । कन्यामूत्रपुरीषञ्च तत्र भक्ष-
ति पातकी । कृमिभिर्दंशितः काकैर्यावदिन्द्राश्चतुर्द्दश । मृ-
तश्च व्याधयोनौ च स लभेज्जन्म निश्चितम् । विक्रीणीते
मांसभार वहत्येव दिवानिशमिति” ब्रह्मवैवर्त्तपुराणम् ।
विवाह्यकन्यालक्षमुपयमशब्दे उक्तम् । उद्वहशब्देऽधिकं दृ-
श्यम् । “स्वपितृभ्यः पिता दद्यात् सुतसंस्कारकर्म्मसु” इत्युक्तेः
सुतपदस्य पुंस्त्वाविवक्षया कन्यापुत्रसंस्कारेषु वृद्धिश्राद्धे
प्राप्ते “स्त्रीणामप्येवमेव स्यात्” मनूक्तेश्च सर्वसंस्कारेषु च
प्राप्तेषु च निष्क्रमभिन्नकन्यासंस्काराणाममन्त्रककतया
कर्त्तव्यता तत्रापि वृद्धिश्राद्धनिषेधमाह महानि० त० ९५
प० । “कन्याया निष्क्रमो नास्ति वृद्धिश्राद्धं न विद्यते” ।
वृद्धिश्राद्धनिषेधेऽपि विवाहे वृद्धिश्राद्धमिष्यत एव “कन्या-
पुत्रविवाहेषु वृद्धिश्राद्धं विधीयते इति” स्मृतेः । “नामान्न-
प्राशनं चूडां कुर्य्यात् स्त्रीणाममन्त्रकम्” । इति “जात-
कर्मादि चूडान्तं कुमार्य्याश्चाप्यमन्त्रकम् । कर्त्तव्यं पञ्च-
भिर्वर्ण्णैरेकं निष्क्रमणं विनेति” च । तेन निष्क्रमण
भिन्नाः संस्काराः अमन्त्रकाः कार्य्याः । विवाहस्य
चोपयनस्थानीयत्वात् न तदाचरणम् इति भेदः ६ धृतकु-
मार्य्याम् मेदि० ७ स्थूलैलावायां ८ वाराहीकन्दे ९ क-
न्ध्याकर्कट्याञ्च राजनि० । “ग्मौ चेत् कन्या” इत्युक्तलक्षणे
चतुक्षरपादके १० छन्दोभेदे च । कन्याराशिश्च उत्तरफाल्गु-
न्याःशेषपादत्रयहस्तचित्रार्द्धनक्षत्रघटितः राशिचक्रे घष्ठः
१५० सार्द्धशतांशोत्तराशीत्युत्तर शतांशपर्य्यन्तस्त्रिंशदंशा-
त्मकः । तदधिष्ठातृदेवतास्वरूपञ्च । “कन्या प्लवस्था स्मृताः ।
कन्या शस्यहुताशयुक्” इति जातकप० । उक्तम् तस्य रा-
शेश्च वर्ण्णादिकमुक्तम् नील० ता० यथा । “पाण्डुर्द्विपात्
स्त्री द्वितनुर्यमाशा निशा मरुत् शीतसमोदयः क्ष्मा ।
कन्यार्द्धशब्दा शुभभूमिवैश्यरूक्षाल्पसङ्ग प्रसवा शुमा च” ।
ततश्चास्य राशेः पाण्डवर्णः द्विपदराशिता स्त्रीराशिता
द्विस्वभावात्मकता दक्षिणदिगभिमुखता रात्रिरूपता वात-
प्रकृतित्वं शीतवीर्य्यं समराशित्वम् । मूमिरूपता । अर्द्धशब्दः
शुभस्वामिकत्वम् वैश्यवर्ण्णः रूक्षत्वम् अल्पसङ्गोऽल्पप्रसवः
अकूररूपत्वञ्च । तच्च जन्मप्रश्नलग्नफलाद्युपयोगार्थमुक्तम्
अस्य स्वामी बुधः । अन्यत्रास्य शीर्षोदयत्वमुकम् “कन्यां
गते पूषणि” “अप्राप्ते भास्करे कन्याम” इति च ज्यो०
<LEND>
