<L>45968<pc>5283,a<k1>सामान्यलक्षणा<k2>सामान्यलक्षणा
सामान्यलक्षणा¦ स्त्री सामान्यं साधारणधर्मः लक्षणं
यस्याः । न्यायोक्ते अलौकिकप्रत्यक्षसाधने उपायभेदे
सन्निकर्षशब्दे दृश्यम् । यथा एकघटज्ञाने घटत्वरूपसा-
मान्यधर्मज्ञानात् सकलस्य घटत्ववतो ज्ञानम् ।
तस्याः प्रत्यासत्तित्व मणिकृता व्यवस्थापितं यथा
“व्याप्तिग्रहश्च सामान्यलक्षणाप्रत्यासत्त्या सकलधूमादि-
विषयकः कथमन्यथा पर्वतीयधूमे व्याप्त्यग्रहे तस्मादनु-
मितिः सा चेन्द्रियसम्बद्धविशेषणतातिरिक्तैव वा तद्-
विशेष्यकप्रत्यक्षे तदिन्द्रियसन्निकर्षस्य हेतुत्वेनानागतादौ
संयोगादेरभावादिति वदन्ति” ।
[Page5283-b+ 38]
तस्याः अप्रत्यासत्तित्वमाशङ्क्य सिद्धान्तितं तत्रैव चिन्तमणि-
कृता “उच्यते यदि सामान्यलक्षणा नास्ति तदानुकूलत-
र्कादिकं विना धूमादौ व्यभिचारसंशयो न स्यात् प्रसिद्ध-
धूमे वह्निसम्बन्धावगमात् कालान्तरीयदेशान्तरीयधूमस्य
मानाभावेनाज्ञानात् सामान्येन तु सकलधूमोपास्थितौ
धूमान्तरे विशेषादर्शनेन संशयो युज्यते” ।
अत्र दोधितिः “अत्र च सामान्यं लक्षणं स्वरूपं यस्या
इत्यर्थे सामान्यमेव प्रत्यासत्तिः सामान्यं लक्षणं निरू-
पकं यस्या इत्यर्थे तु तज्ज्ञानम् । तत्राद्यमाह सा
चेन्द्रियेति इन्द्रियेण सम्बद्धं धूमादि तस्य विशेषणं तद्-
विशेष्यकज्ञानप्रकारो धूमत्वादिरित्यर्थः । विशेषणतेत्यत्र
भावार्थो न बिवक्षितः तत्र विशेषणत्वं यस्या इति बहु-
व्रीहिवां सम्बद्धपदस्यैव वा परम्परासम्बन्धस्तत्सम्बन्ध-
विशेष्यकज्ञानप्रकारोऽर्थः तथाच सैव विशेषणतेत्यर्थः ।
अत्र च बहिरिन्द्रियस्य लौकिकः सम्बन्धो ज्ञानस्य
तदिन्द्रियजन्यत्वञ्च नियामकम् एवञ्चाणुत्वेन यत्किञ्चि-
दणूपस्थितावपि सकलाणुगोचरो मानलो बोध इति
वदन्ति एतेन धूलीपटले धूमभ्रमे तत्र च वह्निव्याप्तिग्रहे
तत्रासता धूमत्वेन धूमेषु व्याप्त्यग्रहाद्धूमदर्शनाद्वह्न्यनु-
मितिर्न स्यात् हेत्वभावेन परामर्शानुत्पादात् किञ्च धर्मिशि
दोषवशान्नयनेनागृह्यमाणेन स्मरणप्रकारीभवता सामा-
न्येन गृह्यमाणेन वा लौकिकसन्निकर्षविगमेऽपि चा-
क्षुषज्ञानापत्तिरिति परास्तम् । सामान्यञ्च सखण्डा-
खण्डभेदेन द्वेधा सखण्डे चाखण्डमेव परम्परया सम्बद्धं
प्रत्यासत्तिः येन सम्बन्धेन चेन्द्रियसम्बद्धे सामान्यं ज्ञा-
यते तेन सम्बन्धेनाधिकरणानां ग्रत्यासत्तिरिति” ।
दीधीतिकृता तु स्वमते सामान्यलक्षणायाः प्रत्यासत्तित्वं
निराकृतं तत्र दृश्यम् । तच्च विस्तरभयादिह नोक्तम् ।
<LEND>
