<L>21904<pc>3203,b<k1>तटस्थ<k2>तटस्थ
तटस्थ¦ त्रि० तटे समीपे तिष्ठति स्था--क । १ समीपस्थे
२ वादिप्रतिवादिभावानापन्ने उदासीने च “तटस्थः शङ्कते”
जागदीश्यादौ भूरिप्रयोगः । ३ लक्षणविशेषे यावल्लक्ष्य-
[Page3204-a+ 38]
कालमनवस्थितत्वे सति इतरव्यावर्त्तके विशेषणे यथा
पृथिव्या गन्धवत्त्वं तटस्थलक्षणम् उत्पत्तिकाले प्रलये च
लक्ष्यस्थितावपि तत्काले गन्धस्यानवस्थानात् तथात्वम् ।
यथा वां व्रह्मणो जगत्कर्वृत्वादिकम् तस्य प्रलयादौ
लक्ष्यकाले अनवस्थानात् तथात्वम् । “स्वरूपं तटस्थं
द्विधा लक्षणाभ्याम् । स्वरूपेऽप्रविष्टात् स्वरूपे प्रंविष्टात् ।
यथा काकवन्तो गृहाः खं विलञ्च” वेदान्तका० ।
वेदा० प० अस्य विवृतिर्यथा
<फ्>“तत्र लक्षणं द्विविधम् स्वरूपलक्षणं तटस्थलक्षण-
ञ्चेति । तत्र स्वरूपमेव लक्षणं स्वरूपलक्षणम् यथा
सत्यं ज्ञानमनन्तं ब्रह्मणः स्वरूपलक्षणम् । ननु स्वस्य
स्ववृत्तित्वाभावेन कथं लक्षणत्वमिति चेन्न स्वस्यैव स्वापेक्षया
धर्मधर्मिभावकल्पनया लक्षणत्वसम्भवात् । तदुक्तं विवरणे
“आनन्दो विषयानुभवो नित्यत्वञ्चेति सन्ति धर्माः अपृ-
थक्त्वेऽपि चैतन्यात् पृथगिवावभासन्ते इति” । तटस्थ-
लक्षणं नाम यावल्लक्ष्यकालमनवस्थितत्वे सति यद्व्याव-
र्त्तकं तदेव यथा गन्धवत्त्वं पृथिवीलक्षणम् । महाप्रलये
परमाणुषु उत्पत्तिकाले घटादिषु च गन्धाभावात् । प्रकृते
च जगज्जन्मादिकारणत्वम् । अत्र जगत्पदेन कार्य्यजातं
विवक्षितम् । कारणत्वञ्च कर्त्तृत्वम् अतोऽविद्यादौ नाति-
व्याप्तिः । कर्तृत्वञ्च तत्तदुपादानगोचरापरोक्षज्ञानचि-
कीर्षाकृतिमत्त्वम् । ईश्वरस्य ताबदुपादानगोचरापरोक्ष-
ज्ञानसद्भावे च “यः सर्वज्ञः सर्ववित् यस्य ज्ञानमयं तपः ।
तस्मादेतद्ब्रह्म नाम रूपमन्नञ्च जायते” इत्यादिश्रुतिर्मानम् ।
तादृशचिकीर्षासद्भावे च “सोऽकामयत बहुस्यां प्रजायेयेति”
श्रुतिर्मानम् । तादृशकृतौ च “तन्मनोऽकुरुतेत्यादि” वाक्यम् ।
ज्ञानेच्छाकृतीनामन्यतमगर्भं लक्षणत्रितयं विवक्षितम्
अन्यथा व्यर्थविशेषणत्वापत्तेः । अतएव जन्मस्थितिध्वंसा-
नामन्यतमस्यैव लक्षर्ण प्रवेशः । एवञ्च लक्षणानि नव
सम्पद्यन्ते । ब्रह्मणो जगज्जन्मादिकारणत्वे च “यतो वा
इमानि भूतानि जायन्ते येन जातानि जीवन्ति, यत्
प्रयन्त्यभिसंविशन्तीत्यादि” श्रुतिर्मानम् । यद्वा निखिल-
जगदुपादानत्वं व्रह्मणो लक्षणम् । उपादानत्वञ्च जग-
दध्यासाधिष्ठानत्वं जगदाकारेण परिणममानमायाधि-
ष्ठानत्वं वा । एतादृशमेवोपादानत्वमभिप्रेत्य “इदं सर्वं
यदयमात्मा सच्चासच्चाभवत् बहु स्यां प्रजायेयेत्यादि श्रुतिषु
व्रह्मप्रपञ्चयोस्तादात्म्यव्यपदेशः” तटस्थिते त्रि० ।
<LEND>
