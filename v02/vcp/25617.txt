<L>25617<pc>3654,a<k1>दुह्यु<k2>दु(द्रु)ह्यु
दु(द्रु)ह्यु¦ पु० शर्मिष्ठायां जाते ययातिपुत्रभेदे । “अन्वगृ-
ह्णात् प्रजां सर्वां ययातिरपराजितः । तस्य पुत्रा
महेष्वासाः सर्वे समुदिता गुणैः । देवयान्यां महाराज!
शर्मिष्ठायाञ्च जज्ञिरे । देवयान्यामजायेतां यदुस्तुर्वसु
रेव च । दुह्युश्चानुश्च पूरुश्च शर्मिष्ठायां प्रजज्ञिरे” मा०
आ० ७५ अ० हरिवंशे तु ३० अ द्रुह्युरिति अणुरिति
पाठः । लिपिकरप्रमादात् द्विधा पाठः “तेषां ययातिः
पञ्चानां विजित्य वसुधामिमाम् । देवयानीमुशनसः सुतां
भार्य्यामवाप सः । शर्मिष्ठामासुरीञ्चैव तनयां वृषपर्वणः ।
यदुञ्च तुर्वसुञ्चैव देवयानी व्यजायत । द्रुह्युञ्चाणुञ्च
पूरुञ्च शर्मिष्ठा वार्षपार्वणी” ।
तस्य राज्यदेशश्च तत्रैव अ० उक्तो यथा
“सप्तद्वीपां ययातिस्तु जित्वा पृथ्वीं ससागराम् । व्यभ-
जत् पञ्चधा राजा पुत्राणां नाहुषस्तदा । दिशि दक्षिण
पृर्वस्यां तुर्वसुं मतिमासृपः । प्रतीच्यामुत्तरस्याञ्च द्रु-
[Page3654-b+ 38]
ह्युञ्चानुञ्च नाहुषः । दिशि पूर्वात्तरस्यान्तु यदुं श्रेष्ठं
न्ययोजयत् । मध्ये पूरुञ्च राजानमभ्यषिञ्चत् स नाहुषः ।
तैरियं पृथिवी सर्वा सप्तद्वीपा सपत्तना । यथाप्रदेशम-
द्यापि धर्मेण परिपाल्यते” । तद्वंशवर्णनञ्च तत्रैव ३२ अ०
यथा “द्रुह्योश्च तनयो राजन्! बभ्रुः सेतुश्च पार्थिवः ।
अङ्गारः सेतुपुत्रश्च मरुता पतिरुच्यते । यौवनाश्वेन
समरे कृच्छ्रेण निहतो बली । युद्धं सुमहदस्यासीन्
मासान् परि चतुर्दश । अङ्गारस्य तु दायादो गान्धारी
नाम पार्थिवः । ख्यायते यस्य नाम्ना वै गान्धारविषयो
महान् । गान्धारदेशजाश्चैव तुरगा वाजिनां वराः” तस्य
पितुर्ययातेर्जराया अग्रहणे शापकथा भा० शा० ८४ अ०
“ययातिरुवाच । “यत्त्वं मे हृदयाज्जातो वयः स्वं न
प्रयच्छसि । तस्माद्द्रुह्यो! प्रियः कामो न ते सम्पत्स्यते
क्वचित् । यत्राश्वरथमुख्यानामश्वानां स्याद्गतं न च ।
हस्तिनां पीठकानाञ्च गर्दभानान्तथैव च । वस्तानाञ्च गवा-
ञ्चैव शिविकायास्तथैव च । उडुपप्लवसन्तारो यत्र नित्यं
भविष्यति । अराजशब्दभाजन्तं तत्र प्रापस्यसि सान्वयः”
<LEND>
