<L>20730<pc>3057,b<k1>जरत्कारु<k2>जरत्कारु
जरत्कारु¦ पु० १ मुनिभेदे तत्पत्न्यां २ मनसादेव्यामास्तीकमातरि
<>च । तत्कथा “सौतिरुवाच । एतत्श्रुत्वा जरत्कारुर्भृशं
<>शोकपरायणः । उवाच तान् पितॄन् दुःखाद्बाष्पसन्दि-
<>ग्धया गिरा । जरत्कारुरुवाच । मम पूर्वे भवन्तो वै
<>पितरः सपितामहाः । तद्ब्रूत यन्मया कार्य्यं भवतां
<>प्रियकाम्यया । अयमेव जरत्कारुः किल्विषी भवतां
<>सुतः । ते दण्डं धारयत मे दुष्कृतेरकृतात्मनः ।
<>पितर ऊचुः । पुत्र! दिष्ट्यासि संप्राप्त इमं देशं यदृच्छया ।
<>किमर्थञ्च त्वया ब्रह्मन्! न कृतो दारसंग्रहः । जरत्-
<>कारुरुवाच । ममायं पितरो! नित्यं हृद्यर्थः परि-
<>वर्त्तते । ऊर्द्ध्वरेताः शरीरं वै प्रापयेयममुत्र वै ।
<>न दारान् वै करिष्येऽहमिति मे भावितं मनः ।
<>एवं दृष्ट्वा तु भवतः शकुन्तानिव लम्बतः । मया निव-
<>र्त्तिता बुद्धिर्व्रह्मचर्य्यात् पितामहाः! । करिष्ये वः
<>प्रियं कामं निर्वेक्ष्येहमसंशयम् । सनाम्नीं यद्यहं
<>कन्यामुपलप्स्ये कदाचन । भविष्यति च या काचित्
<>भक्षवत् स्वयमुद्यता । प्रतीग्रहीता तामस्मि न भरे-
<>यञ्च यामहम् । एवंविधमहं कुर्य्यां निर्वेशं प्राप्नुयां
<>यदि । अन्यथा न करिष्येऽहं सत्यमेतत् पितामहाः! ।
<>तत्र चोत्स्यते जन्तुर्भवतां तारणाय वै । शाश्वताश्चाव्य-
[Page3058-a+ 38]
<>याश्चैव तिष्ठन्तु पितरो मम । सूत उवाच । एव-
<>मुक्त्वा तु स पितॄंश्चचार पृथिवीं मुनिः । न च स्म
<>लभते भार्य्यां वृद्धोऽयमिति शौनक! । यदा निर्वे-
<>दमापन्नः पितृभिश्चोदितस्तथा । तदारण्यं स गत्वो-
<>च्चैश्चुक्रोश भृशदुःखितः । स त्वरण्यगतः प्राज्ञः पितॄणां
<>हितकाम्यया । उवाच कन्यां याचामि तिस्रोवाचः
<>शनैरिमाः । यानि भूतानि सन्तीह स्थावराणि चराणि
<>च । अन्तर्हितानि वा यानि तानि शृण्वन्तु मे वचः ।
<>उग्रे तपसि वर्त्तन्तं पितरश्चोदयन्ति माम् । निर्विश-
<>स्वेति दुःखार्त्ताः सन्तानस्य चिकीर्षया । निर्वेशाया-
<>खिलां भूभिं कन्याभैक्षं चरामि भोः । दरिद्रो
<>दुःखशीलश्च पितृभिः सन्नियोजितः । यस्य कन्यास्ति
<>भूतस्य ये मयेह प्रकीर्त्तिताः । ते मे कन्यां प्रयच्छन्तु
<>चरतः सर्वतो दिशम् । मम कन्या सनाम्नी या भैक्ष-
<>वच्चोद्यता भवेत् । भरेयञ्चैव यां नाहं तां मे कन्यां
<>प्रयच्छत । ततस्ते पन्नगा ये वै जरत्कारौ समा-
<>हिताः । तामादाय प्रवृत्तिन्ते वासुकेः प्रत्यवेदयन् ।
<>तेषां श्रुत्वा स नागेन्द्रस्तां कन्यां समलङ्कृताम् । प्रगृ-
<>ह्यारण्यमगमत् समीपं तत्र पन्नगः” । भा० आ० ४६ अ०
<>इतः परमास्तीकशब्दे ८९२ पृ० दृश्यम् । “यो जरत्का-
<>रुणा जातो जरत्कारौ महायशाः” तत्रैव ।
<LEND>
