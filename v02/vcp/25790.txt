<L>25790<pc>3673,b<k1>दृष्टान्त<k2>दृष्टान्त
दृष्टान्त¦ पु० दृष्टोऽन्तः विषयपरिच्छेदोयत्र । गौ० सूत्रोक्तेषु
षोडशसु पदार्थेषु मध्ये पदार्थभेदे तल्लक्षणं तत्रोक्तं यथा
“लौकिकपरीक्षकाणां यस्मिन्नर्थे बुद्धिसाम्यं स दृष्टान्तः” सू०
“लोकसामान्यमनतीता लौकिका नैसर्गिकं वैनयिकं बु-
द्ध्यतिशयमप्राप्तास्तद्विपरीताः परीक्षकास्तर्केण प्रमाणैरर्थ
परीक्षितुमर्हन्तीति, यथा यमर्थं लौकिका बुध्यन्ते तथा
परीक्षका अपि सोऽर्थो दृष्टान्तः । दृष्टान्तविरोधेन हि
प्रतिषेद्धव्या भवन्तीति । दृष्टान्तसमाधिना च स्वपक्षाः
स्थापनीया भवन्तीति तदुक्तावयवेषु चोदाहरणाय
कल्पत इति” वात्स्या० भा० । ३ तत्रोक्तावयवमध्ये उदा-
हरणे च तल्लक्षणं तत्रोक्तं तच्च उदाहरणशब्दे ११६४
पृ० दर्शितम् अधिकमत्र तत्सूत्रभाष्यं प्रदर्श्यते यथा
“साध्यसाधर्म्यात् तद्धर्मभावो दृष्टान्त उदाहरणम्” गौ० सू०
“साध्येन साघर्म्यं समानधर्मता साध्यसाधर्म्यात् कारणात्
तद्धर्मभावो दृष्टान्त इति तस्य धर्म्मस्तद्धर्म्मः तस्य
साध्यस्य, साध्यञ्च द्विविधम् धर्म्मिविशिष्टो वा धर्म्मः
शब्दस्यानित्यत्वम् । धर्म्मविशिष्टो वा धर्म्मी अनित्यः
शब्द इति, इहोत्तरन्तद्ग्रहणेन गृह्यत इति कस्मात्?
पृथग्धर्म्मवचनात् । तस्य धर्म्मस्तद्धर्म्मस्तस्य भावस्त-
द्धर्म्मभावः स यस्मिन् दृष्टान्ते वर्त्तते स दृष्टान्तः साध्य-
साधर्म्यात् तद्धर्म्मभावो भवति स चोदाहरणमिष्यते तत्र
यदुत्पद्यते तदुत्पत्तिधर्म्मकम् यच्च भूत्वा न भवति आत्मानं
जहाति निरुध्यत इत्यनित्यम् । एवमुत्पत्तिधर्म्मकत्वं
साधनमनित्यत्वं साध्यं सोऽयमेकस्मिन् द्वयोर्धर्म्मयोः
साध्यसाघनभावः साधर्म्याद्व्यवस्थित उपलभ्यते तं दृष्टान्ते
उपलभमानः शब्देऽप्यनुमिनोति शब्दोऽप्युत्पत्तिधर्म-
कत्वादनित्यः स्थाल्यादिवदित्युदाह्रियते तेन धर्मयोः
साध्यसाधनभाव इत्युदाहरणम्” भा० “तद्विपर्य्ययाद्वा
विपरीतम्” गौ० सू० “दृष्टान्त उदाहरणमिति प्रकृतं, साध्य-
वैधर्म्यात् तद्धर्मभावो दृष्टान्त उदाहरणमिति । अनित्यः
शब्द उत्पत्तिधर्मकत्वात् यथा अनुत्पत्तिधर्मकं नित्यमात्मादि
सोऽयमात्मादिदृष्टान्तः साध्यवैधर्म्यादनुत्पत्तिधर्मकत्वादत-
द्धर्मभावो योऽसौ साध्यस्य धर्मोऽनित्यत्वं स तस्मिन् भव-
तीति । अत्रात्मादौ दृष्टान्ते उत्पत्तिधर्मकत्वस्याभावाद-
नित्यत्वं न भवतीति उपलभमानः शब्दे विपर्य्य यमनुमि-
नोति उत्पत्तिधर्मकत्वस्य भावादनित्यः शब्द इति साध-
[Page3674-a+ 38]
र्म्योक्तस्य हेतोः साध्यसाधर्म्यात् तद्धर्मभावो दृष्टान्त उदा-
हरणम् वैधर्म्योक्तस्य हेतोः साध्यवैधर्म्यादतद्धर्मभावो
दृष्टान्त उदाहरणम् । पूर्वस्मिन् दृष्टान्ते यौ तौ धर्मौ
साध्यसाधनभूतौ पश्यति साध्येऽपि तयोः साध्यसाधन-
भावमनुमिनोति । उत्तरस्मिन् दृष्टान्ते ययोर्धर्मयोरे-
कस्याभावादितरस्याभावं पश्यति तयोरेकस्याभावादितर-
स्याभावं साध्ये अनुमिनोतीति, तदेतद्धेत्वाभासेषु न
सम्भवतीत्यहेतवी हेत्वाभासाः तदिदं हेतूदाहरणयोः
साधर्म्यं परमसूक्ष्मं दुःखबोधं पण्डितैरुपवेदनीयमिति”
भाष्यम् । अन्यत्र च “वादिप्रतिवादिनोः संप्रतिपत्ति-
विषयोऽर्थो दृष्टान्तः । यथा पर्वतो वह्निमान् धूमात्
महानसवदित्यादौ महानसो दृष्टान्तः । स द्विविधः
साधर्म्यदृष्टान्तः वैधर्म्यदृष्टान्तः । आद्यः पर्वते वह्निसा-
धने धूमवत्त्वस्य हेतोर्महानसः । द्वितीयः तत्रैव धूम-
वत्त्वस्य हेतोर्महाह्रदः । ३ अर्थालङ्कारभेदे अलङ्का-
रशब्दे ३८८ पृ० दृश्यम् “दृष्टान्तोऽत्र महार्णवः” माघः
४ शास्त्रे ५ मरणे च मेदि०
<LEND>
