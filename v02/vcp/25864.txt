<L>25864<pc>3682,b<k1>देवता<k2>देवता
देवता¦ स्त्री देव + स्वार्थे तल् “क्वचित् स्वार्थिका अपि प्रत्ययाः
<>प्रकृतितो लिङ्गवचनान्यतिवर्तन्ते” भाष्योक्तेः पुंस्त्वाति-
<>क्रमेण स्त्रीत्वम् । देवे निर्जरे । देवतात्वञ्च “वेदमेयत्यागो-
<>द्देश्यत्वम् उद्देश्यत्वञ्च तस्येदमित्यारोपज्ञानविषययत्व-
<>मिति” श्राद्धविवेकः । तच्च मन्त्रस्तुत्यत्वं वा । तदुभयं पितॄ-
<>नामप्यस्तीति श्राद्धादौ तेषां देवतात्वम् । मन्त्रेण द्यो-
<>त्यत्वं वा देवतात्वं यथाह ऋग्वेद भाष्योपोद्घाते माधवः
<>“तथा देवनार्थदीव्यतिधातुनिमित्तो देवशब्द इत्येतदाम्ना-
<>यते । “देवनाद्वैदेवोऽभूदिति तद्देवानां देवत्वमिति” । अतो
<>दीव्यतीति देवः मन्त्रेण द्योत्यत इत्यर्थः । “यस्य यस्य
<>तु मन्त्रस्य उद्दिष्टा देवता तु या । तदाकारं भवे-
<>त्तस्य देवत्वं देवतोच्यते” योगियाज्ञ० । वैदिकमन्त्रभेदे देवता-
<>भेदाः सर्वानुक्रमिकायामुक्तास्ततएवावसेयाः । तन्मूलं
<>हेमा० ब्र० ख० उक्तमिह विस्तरभयानोद्धृतम् । मन्त्राणां
<>तज्ज्ञाने फलमज्ञाने निन्दामाह हेमा० ब्र० योगियाज्ञ-
<>“आर्षं छन्दो दैवतञ्च विनियोगस्तथैव च । वेदितव्यं
[Page3683-a+ 38]
<>प्रयत्नेन व्राह्मणेन विशेषतः । अविदित्वा तु यः कुर्याद्
<>यजनाध्ययनं जपम् । होममन्तर्जले दानं तस्य चाल्प-
<>फलं भवेत्” । तथा “यो विजानाति मन्त्राणामार्षं छ-
<>न्दश्च दैवतम् । विनियोगं व्राह्मणञ्च मन्त्रार्थं ज्ञानकर्म
<>च । एकैकस्य ऋषेः सोऽपि वन्द्योह्यतिथिवद्भवेत् । देव-
<>तायाश्च सायुज्यं गच्छत्यत्र न संशयः । पूर्वोक्तेन प्र-
<>कारेण ऋष्यादीन् वेत्ति यो द्विजः । अधिकारो भवेत्तस्य
<>रहस्यादिषु कर्मसु” । ब्राह्मणेन मन्त्रेतरवेदभागेन
<>सह वेदितव्यमित्यर्थः उत्तरत्र विनियोगव्राह्मण-
<>योर्ज्ञेयतया निर्देशात् । तन्निरुक्तिरपि तेनैवोत्तरत्र
<>दर्शिता यथा “नैरुक्त्यं यस्य मन्त्रस्य विनियोग
<>प्रयोजनम् । प्रतिष्ठानं स्तुतिश्चैव ब्राह्मणं तदिहोच्यते ।
<>एवं पञ्चविधं योगं जपकाले ह्यनुस्मरेत् । होमे चान्त-
<>र्जले योगे स्वाध्याये यजने तथा” इति । २ प्रदेयद्रव्य-
<>स्याधिपतौ च दानशब्दे ३५१९ पृ० तद्विशेषो दृश्यः ।
<>देवताभेदाश्च निरुक्ते दैवतकाण्डे उक्ता यथा
<P>“अग्न्यादिदेवपत्न्यन्तं देवताकाण्डमुच्यते । वाय्वादयो
<>भगान्ताः स्युरन्तरिक्षस्थदेवताः । सूर्य्यादिदेवपत्न्यन्ता
<>द्युस्थाना देवता इति” । त्रयस्त्रिंशत्पतिशब्दे ३३५९ पृ०
<>देवतानां प्राधान्यतस्त्रयस्त्रिं शत्त्वमुक्तं किन्तु स्वस्वगण-
<>पत्नीसहितानां तासां त्रयस्त्रिंशत्कोटिसंख्यात्वं य-
<>थोक्तं पद्मपु० उत्तरख० “सदारा विबुधाः सर्वे स्वानां स्वानां
<>गणैः सह । त्रैलोक्ये ते त्रयस्त्रिंशत्कोटिसंख्यतयाऽ-
<>भवन्” । तेषां गणभेदाश्च गणदेवताशब्दे २५०२ पृ० उक्ताः
<>दृश्याः । तन्मध्येऽधिकारिभेदेन देवताभेदा यथा “या
<>यस्याभिमता पुंसः सा हि तस्यैव देवता । किन्तु कार्य
<>विशेषेण पजिता चेष्टदा नृणाम् । विशेषात् सर्वदा नायं
<>नियमोह्यन्यथा नृप! । नृपाणां दैवतं विष्णुस्तथैव च
<>पुरन्दरः । विप्राणामग्निरादित्यो ब्रह्मा चैव पिनाक-
<>धृक् । देवानां दैवतं विष्णुर्दानवानां त्रिशूलभृत् ।
<>गन्धर्वाणां तथा सोमो यक्षाणामपि कथ्यते । बिद्याध-
<>राणां वाग्देवी साध्यानां भगवान् हरिः । रक्षसां
<>शङ्करो रुद्रः किन्नराणाञ्च पार्वती । ऋषीणां दैवतं
<>व्रह्मा महादेवश्च क्षूलभृत् । मनूनां स्यादुमा देवी तथा
<>विष्णुः समास्करः । गृहस्थानाञ्च सर्वे स्युर्ब्रह्मा वै
<>ब्रह्मचारिणाम् । वैखानसस्याम्बिका स्याद् यतीनाञ्ज महे-
<>श्वरः । नतानां भगवान् रुद्रः कुष्माण्डानां विनायकः ।
<>सर्वेषां भगवान् ब्रह्मा देवदेवः प्रजापतिः । इत्येवं भग-
[Page3683-b+ 38]
<>वान् व्रह्मा स्वयं देवोऽभ्यभावत” इति कूर्म० पु० । देवानां
<>वर्णभेदा भा० शा० मोक्षधर्मे
<>“आदित्याः क्षत्रियास्तेषां विशश्च मरुतस्तथा । अश्विनौ
<>च स्मृतौ शूद्रौ तपस्युग्रे समास्थितौ । स्मृतास्त्वाङ्गि
<>रसा देवा ब्राह्मणा इति निश्चयः । इत्येतत् सर्वदेवानां
<>चातुर्वर्ण्यं प्रकीर्तितम्” । वैष्णवानां गणेशाद्यनन्तरं सन-
<>कादिवैष्णवानां पूज्यत्वेन देवतात्वमुक्तं यथा
<P>“यत्र यत्र सुराः पूज्या गणेशाद्यास्तु कर्मिणाम् ।
<>विष्ण्वर्चने तत्र तत्र वैष्णवानां हि वैष्णवाः । विश्वक्
<>सेनं ससनकं सनातनमतःपरम् । सनन्दं सनत्कुमा-
<>रञ्च पञ्चैवं पूजयेत्ततः” पद्म० उत्तरख० । देवषट्कं यथा
<>“गणेशञ्च दिनेशञ्च वह्निं विष्णुं शिवं शिवाम् । देव-
<>षट्कञ्च संपूज्य नमस्कृत्य विचक्षणः” ब्रह्म० वै० प्रकृ० । मास-
<>विशेषे देवतामेदपूजा मन्त्रमहोदधावुक्ता यथा
<P>“अन्येष्वप्युपरागार्द्धोदययाम्यायनादिषु । कुर्यादल-
<>भ्ययोगेषु विशेषाद्देवतार्चनम् । यथा यथेष्टदेवेषु नृणां
<>भक्तिः समेधते । प्राप्यते तैरयत्नेन मनोऽभीष्टं तथा
<>तथा । शुचौ तत्तदहे कुर्याद्देवप्रस्वपनोत्सवम् । ऊर्जे
<>तथैव देवानामुत्थापनविधिं सुधीः । माघकृष्णचतुर्दश्यां
<>विशेषाच्छिवपूजनम् । आश्विनाद्यनवाहेषु दुर्गा पूज्या
<>यथाविधि । गोपालं पूजयेद्विद्वान्नभःकृष्णाष्टमीदिने ।
<>रामं चैत्रे सिते पक्षे नवम्यामर्चयेत् सुधीः । वैशाखाद्य
<>चतुर्दश्यां नरसिंहं प्रपूजयेत् । यजेच्छुक्लचतुर्थ्यान्तु
<>गणेशं भाद्रमाघयोः । महालक्ष्मीं यजेद्विद्वान् भाद्र
<>कृष्णाष्टमीदिने । माघस्य शुक्लसप्तम्यां विशेषाद्दिनभा-
<>यकम् । या काचित् सप्तमी शुक्ला रविवारयुता यदि ।
<>तस्यां दिनेशं संपूज्य दद्यादर्घ्यं पुरोदितम् । तत्तत्-
<>कल्पोदितानन्यान् देवताप्रीतिवर्द्धनान् । विशेषनिग्र-
<>मान् कृत्वा भजेद्देवमनन्यधीः । आषाढीकार्त्तिकी-
<>मध्ये किञ्चिन्नियममाचरेत् । देवसम्प्रीतये विद्वान् जप
<>पूजादितत्परः । एवं यो भजते विष्णुं रुद्रं दुर्गां गणा-
<>धिपम् । भास्करं श्रद्धया नित्यं स कदाचिन्न सीदति” ।
<P>देशनादेशितचतुर्थ्यन्तपदनिर्देश्यत्वं देवतात्वम् अग्मये
<>स्वाहेत्यादिमन्त्रएव देवतेति मीमांसकाः । तन्मतञ्च
<>पूर्वपक्षविधया शब्दचि० उक्ता दूषितं तच्च अविग्रहशब्दे
<>४५६ पृ० दर्शितम् । देवतानां चैतन्ये विग्रहवत्वे वा
<>मन्त्राणामेव देवतात्वं श्राद्धवि० समर्थितं यथा
<>“विग्रहवत्वं चेन्द्रादीनामपि तिर्यगधिकरणे दर्शितं देत-
[Page3684-a+ 38]
<>तात्वं हि तथाविधानां नेष्टमिति । नन्विन्द्रादीनां वि-
<>ग्रहवत्त्वे किं प्रमाणम्? अर्थवाद इति चेन्न तस्य सिद्धे-
<>ऽर्थेऽप्रामाण्यात् । कथं वा विग्रहवतामदेवतात्वम्? ऐन्द्रं
<>हविरित्यादौ तद्धितादिभिः प्रकृत्यर्थस्य देवतात्वबोधनात्
<>इन्द्रादिपदानि च सहस्रचक्षुरादिमतीषु व्यक्तिषु मुख्यानि
<>मन्त्रपरत्वे लक्षणाप्रसङ्गात् । उच्यते ऐन्द्रादिपदका-
<>माधिकारिकविधिवाक्यस्थकामिश्रुतिरत्र प्रमाणम् अन्यथा
<>स्वर्गिशरोरेऽप्यनाश्वासः स्यात् । यत्राप्यर्थवादादैन्द्रादिपद-
<>प्राप्त्यवगतिः तत्रापि तत्फलपरत्वे रात्रिसत्रन्यायएव
<>प्रमाणं विग्रहवतामिन्द्रादीनां सन्निधानस्य प्रत्यक्षबाधि-
<>तत्वेन तथाविधानां पूज्यत्वासम्भवात् अगत्या तदाकार-
<>तया ध्यातस्य मन्त्रस्य लक्षितस्य देवतात्वमिति रहस्यम् ।
<>इन्द्राकारतया ध्यानादिन्द्रप्रीतिरभ्युपपन्ना । तथा च
<>योगियाज्ञवल्क्यः “यस्य यस्य तु मन्त्रस्य उद्दिष्टा या च
<>देवता । तदाकारं भवेत्तस्य देवत्वं देवतोच्यते” इति ।
<>ननु देवानां विग्रहवत्त्वे तेषामेवाराधितानां फलदातृत्वं
<>कुतो न भवेत्? अलमपूर्वकल्पनया । तथा च भविष्यपुराणे
<>“यद्यद्द्रव्यं नरोऽमृष्टमादित्याय प्रयच्छति । तत्तस्य शत-
<>साहस्रमुत्पादयति भास्करः” याज्ञवल्क्यः “आयुः पूजां
<>घनं विद्यां स्वर्गं मोक्षं सुखानि च । प्रयच्छन्ति तथा
<>राज्यं प्रीता नृणां पितामहाः” । तथा च देवताधि-
<>मरणसिद्धान्तविरोधः स्यात् । उच्यते देवानामिन्द्रादीनां
<>पितॄणां वस्वादीनां युगमन्वन्तरादिभेदेन नानात्वावगमात्
<>फलोदयकाले पूर्वस्य च्युताधिकारत्वेन फलदातृत्वा-
<>शक्तेः । अन्यस्य चानाराधितत्वेन फलदातृत्वायोगात्
<>तत्रापूर्वे शब्दशक्तौ वाचकशब्दसद्भावात् सर्वत्रैव तदभि-
<>घानम् अतएव काम्ये कॢप्तशक्तिर्लिङादिर्नित्ये निषेधे
<>चापूर्वमाहेत्युक्तम् । एवञ्चापूर्बानुप्रवेशात् सहकारितया
<>यदि देवतापि फलदात्री न क्वचित् कोऽपि विरोधः” ।
<LEND>
