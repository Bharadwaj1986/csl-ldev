<L>43622<pc>5121,b<k1>शिष्टाचार<k2>शिष्टाचार
शिष्टाचार¦ पु० शिष्टानामाचारः । सह्यवहारे “ततः स्मार्त्तः
<>स्मृतो धर्मो वर्णाश्रमविभागशः । एवं वै विविधो धर्मः
<>शिष्टाचारः स उच्यते । त्रयी वार्त्ता दण्डनीतिः प्रजा
<>वर्णाश्रमेज्यया । शिष्टैराचर्य्यते यस्मात् शिष्टाचारः
<>स शाश्वतः । दानं सत्यं तपोऽलोभो विद्येज्या पूजनं
<>दमः । अष्टौ तानि चरित्राणि शिष्टाचारस्य लक्षणम् ।
<>शिष्टमस्माच्चरन्त्येनं मनुः सप्तर्षयश्च ये । मन्वन्तरेषु सर्वेषु
<>शिष्टाचारस्ततः स्मृतः । श्रुतिस्मृतिभ्यां विहितो धर्म्मो
<>वर्णाश्रमात्मकः । शिष्टाचारविवृद्धस्तु धर्मः स साधुस-
<>म्मतः” मत्स्यपु० १२५ अ० । “आचारश्चैव साधूनामिति”
<>मनुना तस्य धर्मे प्रामाण्यमुक्तं स च वेदाविरुद्ध एव
<>प्रमाणम् श्रुतिस्मृत्योर्भिन्नविषयत्वे सदाचारेण तत्र धर्म-
<>निर्णयः । श्रुतिविराधे स्मृतेरप्रामाण्यवत् स्मृतिविरोधे
<>सदाचारस्य न धर्मनिर्णायकत्वम् । तेन दाक्षिणात्यानां
<>मातुलकन्याविवाहस्य शिष्टैराचर्य्यमाणत्वेऽपि न प्रमा-
<>णता । तदेतत् “विरोधे त्वनपेक्षं स्यादसति ह्यनुसानं
<>जैमि० सूत्रेण निर्णीतम् । वशिष्ठेनापि “तदभावे
<>शिष्टाचारः प्रमाणम्” इत्युक्तम् । ततश्च शिष्टाचारेण
<>सूलस्मृतिरनुमीयते यथा होलकाद्याचारात् । ततः
<>स्मृत्या मूलश्रुतिरनुयातव्येति अधिकरणमाला । अत-
<>एव अविगोतशिष्टाचारपरम्पराप्राप्तं ग्रन्थादौ मङ्ग-
<>लाचरणं मङ्गलवादादौ व्यवस्थापितम् ।
<LEND>
