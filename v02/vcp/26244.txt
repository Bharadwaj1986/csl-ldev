<L>26244<pc>3761,b<k1>दोल<k2>दोल
दोल¦ पु० दुल--घञ् । दोलने श्रीकृष्णस्य स्वनामख्याते उत्स-
वभेदे स च फाल्गुनपौर्णमास्यां कर्तव्यः खण्डतिथौ
[Page3762-a+ 38]
तस्य कुत्र खण्डे कर्तव्यता तच्च दोलोत्सवतत्त्वे उक्तं यथा
<फ्>“यदा अरुणोदयकाले पौर्णमासीलाभस्तदा तत्रैव दाल
यात्रा । उभयदिने अरुणोदयकाले पौर्णमासीलाभे
पूर्वदिने सङ्गवमध्याह्नकालव्यापित्वात् त्रिसन्ध्यव्या-
पित्वेन तिथेर्बलवत्त्वाच्च । यदा तिथिक्षयवशादरुणोदय-
काले न पौर्णमासीलाभस्तदाः कदाचित् सहायभावेन
चतुर्दश्यादरः । एतेन पूर्वदिने अरुणोदयं विना पू-
र्वाह्णे पौर्णमासीलाभः परदिने मुहूर्त्तान्यूनतिथिलाभ-
स्तदा फल्गूत्सवः पूर्वदिने युग्मवचनानुरोधादिति निर-
स्तम् उभयदिने कर्मयोग्यप्रशस्तकालप्राप्ततिथिसन्देह
एव युग्मवचनप्रवृत्तेः । एवं पञ्चमीपर्यन्तासु तिथिषु
तत्करणे अनयैव दिशा व्यवस्थोन्नेयेति” दोलयात्रा-
तत्त्वम् “विशेषतः कलियुगे दोलोत्सवो विधीयते ।
फाल्गुने च चतुर्दश्या अष्टमे यामसंज्ञके । अथ वा
पौर्णमास्यान्तु प्रतिपत्सन्धिसम्मितौ । पूजयेद्विधिवत्
भक्त्या फल्गुचूर्णेश्चतुर्विधैः । सितरक्तैर्गौरपीतैः कर्पू-
रादिविमिश्रितैः । हरिद्राक्षारयोगाच्च रङ्गरम्यैर्मनो-
हरैः । अन्यैर्वा रङ्गरम्यैश्च प्रीणयेत् परमेश्वरम् ।
एकादश्यां समारभ्य पञ्चम्यन्तं समापयेत् । पञ्चाहानि
त्र्यहाणि स्युर्दोलोत्सवो विधीयते । दक्षिणाभिमुखं
कृष्णं दोलयानं सकृन्नराः । दृष्ट्वापराधनिचयैर्मुक्तास्ते
नात्र संशयः” पाद्मे पातालखण्डे । “जैमिनिरुवाच
फाल्गुने मासि कुर्वीत दोलारोहणमुत्तमम् । यत्र क्री-
डति गोविन्दो लोकानुग्रहणाय वै । प्रत्यर्च्चां देवदेवस्य
गोविन्दाख्यान्तु कारयेत् । प्रासादं पुरतः कुर्य्यात्
षोढशस्तम्भमुच्छ्रितम् । चतुरस्रं चतुर्द्वारं मण्डपं वेदि-
कान्वितम् । चारुचन्द्रातप माल्यचामरध्वजशोभि-
तम् । भद्रासनं वेदिकायां श्रीपर्णीकाष्ठनिर्मितम् ।
फल्गूत्सवं प्रकुर्वीत पञ्चाहानि त्र्यहाणि वै । फाल्गुन्याः
पूर्वतो विप्राश्चतुर्दश्यां निशामुखे । वह्न्युत्सवं प्रकुर्वीत
दोलमण्डपपूर्वतः । गोविन्दानुगृहीतन्तु यात्राङ्गं
तत् प्रकीर्तितम् । आचार्यवरणं कृत्वा वह्निं निर्मथनो-
द्भवम् । भूमिं संस्कृत्य विधिवत् तृणराशिं महोच्छ्रि-
तम् । सपशुं कारयित्वा तु वह्निं तत्र विनिःक्षिपेत् ।
पूजयित्वा विधानेन कुष्माण्डविधिनाहुनेत् । गोविन्दं
पूजयित्वा तु भ्रामयेत् सप्तधा विभुम् । तस्मिन् काले
हरिं दृष्ट्वा सर्वपापैः प्रमुच्यते । यत्नात्तं रक्षयेद्वह्निं यावद्
यात्रा समाष्वते । प्रान्तयासे चतुदश्यां गोविन्दप्र-
[Page3762-b+ 38]
तिमां शुभाम् । वासयित्वा हरेरग्रे पूजयेत् पुरुषोत्त-
मम् । उपचारविशिष्टैस्तु प्रत्यर्चामपि पूजयेत् । ततो
वरञ्च वसनं मालाञ्च द्विजसत्तमाः । अर्चायां विन्यसेन्
मन्त्रं परं ज्योतिर्विभावयन् । ततश्च प्रतिमा साक्षात्
जायते पुरुषोत्तमः । रत्नान्दोलिकया तां वै नयेत् स्ना-
नस्य मण्डपम् । नानातूर्य्यनिनादैश्च शङ्खध्वनिपुरः
सरम् । जयशब्दैस्तथा स्तोत्रैः पुष्पवृष्टिभिरेव च । छत्र-
ध्वजपताकाभिश्चामरव्यजनैस्तथा । निरन्तरं दीपिकाभि-
स्तथा कुर्य्यान्महोत्सवम् । आगच्छन्ति तदा देवाः पिता-
महपुरोगमाः । द्रष्टुमृषिगणैः सार्द्धं गोविन्दस्य म-
होत्सवम् । भद्रासनेऽधिवास्यैनं पूजयेदुपचारकैः । महा
स्नानस्य विधिना स्नपनं तस्य कारयेत् । पञ्चामृतैश्च वै
सर्वैः तेषामन्यतमेन वा । स्नानान्ते गन्धतोयेन श्री-
सूक्तेनाभिषेचयेत् । संप्रोक्ष्य भूषयेद्देवं वस्त्रालङ्कार-
माल्यकैः । नीराजयित्वा संपूज्य प्रासादं परिवेष्टयेत् ।
सप्तकृत्वस्ततो देवं दोलमण्डपमानयेत् । सुसंस्कृतायां
रथ्यायां पताकातोरणादिभिः । अधोदेशे मण्डपं तं
सप्तशोभ्रामयेत्ततः । ऊर्द्ध्वदेशे पुनस्तद्वत् स्तम्भवेद्यान्तु सप्त
वै । यात्रावसाने च पुनर्भ्रामयेदेकविंशतिम् । इयं लीला
भगवतः पितामहमुखेरिता” स्कान्दे उत्कलखण्डे ।
गारुडे “चैत्रे मासि सिते पक्षे दक्षिणाभिमुखं हरिम् ।
दोलारूढं समभ्यर्च्य मासमान्दोलयेत् कलौ” तन्नित्यता
च पद्मपुराणे “ऊर्जे रथं मधौ दोलां श्रावणे तन्तुपर्व
च । चैत्रे मदनकारोपमकुर्बाणो व्रजत्यधः । विष्णुं
दोलास्थितं दृष्ट्वा त्रैलोक्यस्योत्सवो भवेत् । तस्मात् कार्य-
शतं त्यक्त्वा दोलाहे उत्सवं कुरु” । दोलोत्सवविधिः
“चैत्रस्य शुक्लद्वादश्यां प्रातःकृत्यं समाप्य च । नित्यपूजां
विधायाथ कुर्य्याद्दोलोत्सवं व्रती । तदर्थञ्च विशेषेण नैवि-
द्यादिकमर्पयेत् । संमान्य वैष्णवांस्तैश्च गीतनृत्यादि का-
रयेत् । महानीराजनं कृत्वा प्रक्षिपेदच्युतीपरि ।
गन्धानुलेपचूर्णानि विचित्राणि विभागशः । सन्तोष्य
वैष्णवांस्तैश्च गतिनृत्यादिभिः प्रभुः । नत्वाभ्यर्थ्याऽप्रमत्तः
सन् दोलामारोहयेच्छुभाम् । नीत्वा बहिर्वेदिकाया-
मुत्तुङ्गाया यथाविधि । अभ्यर्च्यान्दोलयेत् कृष्णं सर्व-
लोकावलोकितम् । एवमभ्यर्चयन यामे यामे त्वान्दोलयन्
प्रभुम् । महोत्सवेन गमयेद्दिनं रात्रिञ्च यत्नतः । एवं
जागरणं कृत्वा वैष्णवैः सह वैष्णवः । प्रणम्य प्रार्थ्य नि-
र्मञ्छ्य कृष्ण स्वालयमानयेत् । चैत्रे मासि सिते पक्षे
[Page3763-a+ 38]
तृतीयाया रमापतिम् । दोलारूढं समभ्यर्च्य मासमा-
न्दोलयेत् कलौ । यत् फाल्गुनस्य राकादावुत्तरा
फल्गुनी यदा । तदा दोलोत्सवः कार्यस्तच्च श्रीपुरुषो-
त्तमे” इति हरिभक्तिविलासः ।
<LEND>
