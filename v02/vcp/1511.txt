<L>1511<pc>0148,a<k1>अनन्तर<k2>अनन्तर
अनन्तर¦ त्रि० नास्ति अन्तरं व्यवधानं यत्र । अव्यवहिते,
व्यवधानञ्च द्विविधं दैशिकं कालिकञ्च । तत्र दैशिके “विष-
यानन्तरो राजा शत्रु” रित्यमरः । “एष ब्रह्मर्षिदेशो वै
आर्य्यावर्त्तादनन्तर” इति मनुः । कालिके । “तदिद
क्रियतामनन्तरं भवता बन्धजनप्रयोजनमिति” कुमा० ।
“पितुरनन्तरमुत्तरकोशलामिति” रघुः । कालिकमपि द्विविधं
पूर्व्वापरकालकृतव्यवधानभेदात् उत्तरकालकृतमुक्तोदारणे
“अनन्तरोदीरितलक्ष्मभाजावित्यत्र” पूर्व्वकालावधिकृतम् ।
मध्यशून्ये, अवकाशशून्ये, अवधिशून्ये च । “तदेतद्ब्रह्मा-
पूर्व्वमनपरमनन्तरमवाह्यमिति” स यथा “सैन्धवघनोऽन-
न्तरोऽवाह्य” इति च वृ० उ० । अव्यवहितकाले । “पुराण-
पत्रापगमादनन्तरं--लतेव सन्नद्धमनोज्ञपल्लवा” इति रघुः ।
तत्र व्याप्तौ द्वितीया । तत्कालवृत्तिसंनहनक्रिया-
विशेषणतया क्लीवत्वादि । एवमन्यत्र एवञ्च एतस्य क्लीवो-
क्तिरर्वाचीनानां प्रामादिकी । एतेन अनन्तरस्याभावः अभा
वार्थेऽव्ययीभाव इत्याशयेन मान्तत्वकल्पनमपि तत्तदुदा-
हरणेषु अनन्वयादुपेक्ष्यमेव । उक्तोदाहरणेषु “अथास्य
[Page0148-b+ 38]
गोदानविधेरनन्तरमिति” “अनन्तरं भर्त्तुरुपस्थितो-
दयेति” च रघौ “योगाच्छान्तिरनन्तरमित्यादौ” च व्यव-
धानाभावार्थकत्वे समभिव्याहृतपदार्थानां हि नान्वयः
तस्य देशकालादिबोधकत्वाभावेन व्याप्त्यर्थे द्वितीयाया अप्यस
म्भवः । अतः बहुव्रीहिबलात् कालबोधकतया उक्तोदा-
हरणादिषु व्याप्त्यर्थे द्वितीयेति बोध्यम् । न० त० । अन्तर-
भिन्ने त्रि० तस्य अपुरि सर्व्वनामता । अनन्तरे भवः
गहा० छ । अनन्तरीयः अविलम्बभवे त्रि० ।
<LEND>
