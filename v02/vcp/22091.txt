<L>22091<pc>3227,a<k1>तन्त्रता<k2>तन्त्रता
तन्त्रता¦ स्त्री तन्त्रस्य भावः तल् । अनेकोद्देशेन सकृत्प्रवृत्तौ
<>यथा तर्पणपूजनाद्यनेककर्मोद्देशेन सकृत्स्नाने कृते सर्व-
<>कर्माङ्गस्नानसिद्धिः । तद्विषयोदाहरणं प्रा० त० उक्तं यथा
<>“आग्नेयाष्टकपालैन्द्रदध्यैन्द्रपयोयागानां त्रयाणा-
<>माग्नेयाष्टकपालोपांशुयागाग्नीषोमीयैकादशकपालया-
<>गानां त्रयाणां सकृत् सकृदनुष्ठितेन प्रयाजाद्यङ्गे-
<>नोपकारः सिद्ध्यति तथा मानाब्रह्मबधसत्त्वे सर्वो-
<>द्देशेन सकृत् प्रायश्चित्ते कृते सर्वब्रह्मवधजन्यपापनाशः ।
<>तन्त्रतायाहेतुश्च अदृष्टार्थैकजातीयकर्मणः कालदेश
<>कर्त्रादीनां प्रयोगानुबन्धिवैधहेतुभूतानामभेदे उद्देश्य
<>विशेषाग्रहः” इति । एवञ्च “स्नातोऽधिकारी भवति दैवे
<>पैत्रे च कर्मणि । पवित्राणां तथा जाप्ये दाने च
<>विधिदर्शिते” इति विष्णूक्तम् “अस्नात्वा नाचरेत् कर्म-
<>जपहोमादि किञ्चनेति” दक्षोक्तञ्च, क्रियाङ्गस्नानं
<>कर्तृसंस्कारद्वारैव तद्दिनकर्त्तव्याशेषकर्मार्थमेकमेव
<>न तु प्रतिकर्म कर्त्तंव्यम्” इति रघुनन्दनः अधिकं
<>तन्त्रशब्दे दृश्यम् ।
<LEND>
