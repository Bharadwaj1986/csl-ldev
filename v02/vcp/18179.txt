<L>18179<pc>2715,a<k1>गोमायु<k2>गोमायु
गोमायु¦ पु० स्त्री गां विकृतां वाचं मिनोति मा--उण् ।
१ शृगाले, अमरः “अनु हुङ्गुरुते घनध्वनिं नहि गोमा-
युरुतानि केशरी” किरा० । “पांशुवर्षे दिशां दाहे गोमा-
युविरुते तथा” मनुः । तन्मूत्रादिभक्षणनिषेधमाह
मनुः “विडवराहनरोष्ट्राश्वगोमायोः कपिकाकयोः ।
प्राश्य मूत्रपुरीषाणि द्विजश्चान्द्रायणं चरेत् ।”
तद्रुतादिशुभाशुभफलं वृ० स० उक्तं यथा
“श्वभिः शृगालाः सदृशाः फलेन विशेष एषां शिशिरे
मदाप्तिः । हूहरुतास्ते परतश्च टाटा पूर्णः खरोऽन्ये
कथिताः प्रदीप्ताः । लोमाशिकायाः खलु कक्कशब्दः
पूर्णः स्वभावप्रभवः स तस्याः । येऽन्ये स्वरास्ते प्रकृते-
रपेताः सर्वे च दीप्ता इति सम्प्रदिष्टाः । पूर्वोदीच्योः
शिबा शस्ता शान्ता सर्वत्र पूजिता । धूमिताभिमुखी
हन्ति स्वरदीप्ता दिगीश्वरान् । सर्वदिक्ष्वशुभा दीप्ता
विशेषेणाह्न्यशोभना । पुरे सैन्येऽपसव्या च कष्टा
सूर्य्योन्मुखी शिवा । याहीत्यग्निभयं शास्ति टाटेति
मृतवेदिका । धिग्धिग् दुष्कृतमाचष्टे सज्वाला देश-
नाशिनी । नैव दारुणतामेके नज्वालायाः प्रचक्षते ।
अर्काद्यनलवत्तस्या वक्त्रं लालास्वयावतः । अन्यप्रतिरुता
याम्या सोद्बन्धमृतशंसिनी । वारुण्यनुरुता म्सव शंसते
सलिले मृतिम् । अक्षोभः श्रवणं चेष्टं घनप्राप्तिः प्रिया-
गमः । क्षोभप्रधानभेदश्च वाहनानां च सम्पदाम् । फलमा-
सप्तमादेतदग्राह्यं परतो रुतम् । याम्यायां तद्विपर्यस्तं
फलं षटपञ्चमादृते । या रोमाञ्चं मनुष्याणां शकृन्मूत्रं
च वाजिनाम् । रावात् त्रासं च जनयेत्सा शिवा न शिव-
प्रदा । मौनं गता प्रतिरुते नरद्विरदवाजिनाम् । या
शिबा सा शिवं सैन्ये पुरे वा सम्प्रयच्छति । भेभे इति
शिबा भयङ्करी भो भो व्यापदमादिशेच्च सा । मृतबन्ध
निवेदनी फिफी हुहु चात्महिता शिवा स्वरे । शान्ता
त्ववर्णात् परमं रुवन्ती टाटामुदीर्णमिति वाश्यमाना ।
टे टे च पूर्वं परतश्च थे थे तस्याः स्वतुष्टिप्रभवं
[Page2715-b+ 38]
रुतं तत् । उच्चेर्घोरं वर्णमुच्चार्य्य पूर्वं पश्चात् क्रोशत्
क्रोष्टुकस्यानुरूपम् । या सा क्षेमं प्राह वित्तस्य चाप्तिं
संयोगं वा प्रोषितेन प्रियेण” । श्वरुतादिफलं श्वशब्दे
वक्ष्यंमाणं तत्तुल्यफलमेतस्येत्यतिदिष्टम्! २ गन्धर्वभेदे
जटाधरः । “बहुभिः सह गन्धर्वैः प्रागायत च
तुम्बुरुः” इत्युपक्रमे “गोमायुः सूर्य्यवर्चाश्च सोमवर्चाश्च
सप्तमः” हरिवं० २६ अ० ।
<LEND>
