<L>43860<pc>5130,b<k1>शूक<k2>शूक
शूक¦ पु० न० श्वि--कक् सम्प्र० । (शुङ्गा) १ तीक्ष्णाग्रे अमरः ।
२ शिखायां ३ दयायां मेदि० ३ सविषजलमलोद्भवे जन्तुभेदे
भावप्र० तद्दोषाधिकारेण तज्जातरोगास्तत्र दर्शिता यथा
“अथ शूकदीषाधिकारः । तत्र शूकदोषस्व निदानमाह
“अक्रमाच्छेफसो वृद्धिं योऽमिवाञ्छति मूढधीः ।
व्याधयस्तस्य जायन्ते दश चाष्टौ च शूकजाः” । अक्र
मात् अनुचितवृद्धिक्रमात् । अनुचिता च वृद्धिः भूरिवि-
कारजनकस्व योगेन शूकजाः शूकोजलशूकः स-
विषो जलजन्तुविशेषः स तु जलमलोद्भवः अल्पडुण्डुभ
इत्यादिकः । तथा शूकप्रधानो लिङ्गवृद्धिकरे वात्स्या-
यनाद्युक्तो रोगः शूक उच्यत” । शूकदोषा दश चाष्टौ
च भवन्ति । तेष्वादौ सर्षपिकामाह “गौरसर्षपसंस्थाना
शूकदुर्भगहेतुका । पिडका श्लेष्मवाताभ्यां ज्ञेयासर्षपिका
तु सा । शूकदुर्भगहेतुका शूकदुष्टयोनिनिमित्ता च ।
अथाष्टीलिकामाह “कठिना विषमैर्भुग्नैर्वायुनाष्टीलिका २
भवेत्” । अष्टीला लौहकारस्य भाण्डविशेषः (निहार)
इति लोके । तथा कठिनेत्यष्टीलिका विषमैर्भुग्नैरिति
वक्ष्यकाणणूकविशेषणम् । विषमैर्ह्रस्वदीर्घैः । भुग्नैः
वक्रैः । ग्रथितमाह “शूकैर्यत् पूरितं शश्वद्ग्रथितं २
नाम तद्भवेत्” । यल्लिङ्गं सदा शूकैः पूरितं तद्ग्रथि-
तत्वाद्ग्रथितम् । कुम्भिकामाह “कुम्भिका ४ रक्तपि-
त्तात् स्याज्जाम्बवास्थिनिभा सिता” कुम्भिका कुम्भीफल-
तुल्यत्वात् । अलजीमाह “अलजी ५ स्यात्तथा यादृक्-
प्रमेहपिडका तथा । सा च रक्ताऽसिता स्फोटाचिता
च कथिता बुधैः” । एषा रक्तपित्तनिमित्ता ज्ञेया ।
मृदितमाह “मृदितं ६ पीडितं यत्तु संरब्धं वातकोपतः ।
[Page5131-a+ 38]
शूकदोषे जाते पीडितं सद्यत् संरब्धम् सशोथं भवति
तल्लिङ्गं मृदितमुच्यते । संमूढपिडकामाह “पाणिभ्यां
भृशसंमूढे समूढण्डिका ७ भवेत्” । शूकदोषे जाते पा-
णिभ्यां मृशसंभूढे पिशिते लिङ्गे” । अत्रापि वातको-
पत इत्यनुवर्त्तते । अथावमन्थमाह “दीर्घा वह्व्यश्च पि
डका दीर्य्यन्ते मध्यतस्तु याः । सोऽवमन्थः ८ कफासृग्भ्यां
वेदना रोमहर्षकृत्” । दीर्घा दीर्घाङ्कराः । पुष्कारका-
माह “पिडका पिडकाव्याप्ता पित्तशोणितसम्भवा ।
पद्मकर्णिकसंस्थाना ९ ज्ञेया पुष्करिकेति सा” । पिडका-
व्याप्ता पार्श्वतः क्षुद्रपिडकाव्याप्ता । अतएव पद्मकर्णिकसं-
स्थाना । स्पर्शहानिमाह “स्पर्शहानिन्तु १० जनयेच्छोणितं
शूकदूषितम्” अत्र स्पर्शासहत्वमेव लक्षणम् । उत्तमा-
माह “मुद्गमाषोपमा रक्ता रक्तपित्तोद्भवा च या । एषो-
त्तमाख्या पिडला ११ शृकाजीर्णसमुद्भवा” । शतपोनकमाह
“छिद्रैरणुमुखैर्लिङ्गं चिरं यस्य समंन्ततः । वातशोणि-
तजो व्याधिः विज्ञेयः शतपोनकः १२” । शतपोनकश्चालनी
तत्तुल्यत्वाच्छतपोनकः । त्वक्पाकमाह “वातपित्तकृतो
ज्ञेयस्त्वक्षाको १३ ज्वरदाहकृत्” । शोणितार्बुदमाह “कृष्णैः
स्फोटैः सरक्ताभिः पिडकाभिर्निपीडितम् । लिङ्गं वास्तु-
रुजाश्चोग्रा ज्ञेयं तच्छोणितार्बुदम् १४” । वास्तुरुजः स्फो-
टपिडकाधिष्ठानयेदनाः । अथ मांसार्बुदमाह “मांसदुष्टं
विजग्नीयादर्बुदं मांससम्भवम् १५ । मांसपाकमाह “शीर्यन्ते
यस्य मांसानि यस्य सर्वाश्च वेदनाः । विद्यात्तं मांसपा-
कन्तु १६ सर्वदोषकृतं भिषक्” । शीर्य्यन्ते गलन्ति । सर्वाश्च
वेदनाः वातपित्तकफजाः । अथ विद्रधिमाह “विद्रधिः १७
सन्निपातेन यथोक्तमभिनिर्दिशेत्” । यथोक्तं सान्निपातिकं
विद्रधितुल्यं कथयेत् । तिलकालकानाह “कृष्णानि चि-
त्राण्यथ वा शुक्लानि सविषाणि तु । पतन्ति पातयन्त्याशु
मेढ्रं निरवशेषतः । कालानि भूत्वा मांसानि शीर्व्यन्ते
यस्य देहिनः । सन्निपातसमुत्थांश्च तान् विद्यात्तिलका-
लकान् १८” । चित्राणि नानावर्णानि । शुक्लानि शुक्लव-
र्णानि मञ्चाः क्रोशन्तीति वत् । सविषाणि सविष-
शूकाख्यजन्तुविशेषकृतत्वात् । शीर्व्यन्ते गलन्ति । कृष्ण-
तिलतुल्यत्वात्तिलकालकाः । अथासाध्यमाह “तत्र मां-
सार्बुदं यच्च मांसपाकश्च यः स्मृतः । विद्रधिश्च न सि-
ध्यन्ति ये च स्युस्तिलकालकाः” ।
<LEND>
