<L>24708<pc>3541,b<k1>दानफल<k2>दानफल
दानफल¦ न० ६ त० । दानजन्ये फलभेदे तत्र दानभेदे कति-
चित् फलभेदा वह्नि० पु० उक्ता यथा
“गत्वा यद्दीयते दानं भक्त्या पात्रे विधानतः । तद-
नन्तफलं विद्धि अवस्थात्रितये नृप! । तमोवृतस्तु यो
दद्यात् भयात् क्रोधात्तथैव च । नृप! दानन्तु तत् सर्वं
भुङक्ते गर्भस्थ एव तु । ईर्ष्यामन्युमनाश्चैव दम्भार्थं
चार्थकारणात् । यो ददाति द्विजातिभ्यः स वाल्ये तु
तदश्रुते । वैश्वदेवविहीनञ्च सन्ध्योपासनवर्जितम् ।
यद्दान दीयते तस्मै वृद्धकाले तदश्नुते । वृथाजन्मानि
[Page3542-a+ 38]
चत्वारि वृथा दानानि षोडश । तान्यहं संप्रवक्ष्यामि
यथावदनुपूर्वशः । अपुत्रस्य १ वृथाजन्म धर्मबाह्या नराः २
सदा । परपाकं सदाश्नन्ति ३ परतापरताश्च ४ ये । देव
पितृविहीनं १ यत् ईश्वरेभ्यः स्वदोषतः २ । दत्त्वानुकींर्त-
नाच्चैव ३ वेदाग्निव्रतत्यागिने ४ । अन्यायोपार्जितं दानं ५
व्यर्थं व्रह्महणे ६ तथा । गुरुवेऽनृतवक्ते ७ यत् स्तेनाय ८
पतिताय९ च । कृतघ्नाय१० च यद्दत्तं सर्वदा व्रह्मवि-
द्विषे ११ । याचकाया १२ च सर्वस्य वृषल्याः पतये १३ तथा ।
परिचारकाय १४ भृत्याय १५ सर्वत्र पिशुनाय १६ च ।
इत्येतानि तु राजेन्द्र! वृथा दानानिं षोडश” ।
<LEND>
