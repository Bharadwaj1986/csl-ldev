<L>27174<pc>3867,b<k1>धा<k2>धा
धा¦ धारणे पोषणे दाने च जुहो० उभ० सक० अनिट् ।
दधाति धत्ते धत्से दध्यात् दधातु धेहि अदधात्
अथश्च । अधात् अधित । दधौ दधे । दथिथ दधाथ ।
दधिव धाता धास्यति । धीयते अधायि अधायिषाताम्
अधिषाताम् । हितः हित्वा हितिः । “त्वं
मुग्धाक्षि! विनैच कञ्चुलिकया धत्से मनोहारिणीम्”
सा० द० । “इमं नो यज्ञममृतेषु धेहि” ऋ० ३ । २१ । १
“तत्र त्वा देवा सविता दधातु” ऋ० १० । १७ । ४
“धर्मे दध्यात् सदा मनः” मनुः । “निवेशाय मनो
दधुः” भा० ब० ६५ अ० । “न नाशमधिगच्छेयुरिति
मे धीयते मतिः” भा० विरा० २८ अ० । “हिंस्वाहिंस्रे
मृदुक्रूरे धर्माधर्मावृतानृते । यद् यस्य सोऽदधात् सर्गे
तत्तस्य स्वयमाविशत्” मनुः । “यश्चापमाश्मनप्रख्यं
सेषुं धक्षेऽन्यदुर्वहम्” भट्टिः । “गामधास्यत् कथं नागो
मृणालमृदुभिः फणैः” कुमा० धापयति धित्सति ।
“स्वं वव्रिं कुह धित्सथः” ऋ० १ । ४६ । ९
<ःई>अति + अतिक्रम्य धारणे अतिशयधारणे च “आयुर्यत्ते अति-
हितं पराचैः” अथ० ७ । ५३ । ३ ।
<ःई>अधि + आधिक्येन धारणे “यन्नार्षदाय श्रवो अध्यधत्तम्”
ऋ० १ । ११७ । ८ ।
<ःई>अनु + पश्चाद्धारणे । “अथान्यान् (तण्डुलान) हुताखाश्वत्थीषु
समित्सु अनुदधीरन्” लाट्या० ४ । ९ । १४ ।
<ःई>अन्तर् + आच्छादने वस्त्वन्तरेण व्यवधाने । “उदुम्बरशाखा-
मन्तर्धायाभिषिञ्चति” ऐ० व्रा० ८ । ७ । तिरोधाने “ते
चान्तर्दधिरे नागाः” भा० आ० १२९ अ० ।
<ःई>अपि + तिरोधाने आच्छादने । “धनेनाधर्म्मलब्धेन यच्छिद्र-
मपिधीयते” भा० उ० ३४ अ० । वा अतो लोपः “पिधान-
मपिधानम्” अमरः ।
<ःई>अभि + कथने “साक्षात् सङ्केतितं योऽर्थमभिधत्ते स वा-
चकः” का० प्र० । “गणनव्यवहारे तु हेतुः संख्याभि-
धीयते” नाषा० ।
<ःई>प्रति + अभि + प्रत्युत्तरकथने । “मया च प्रत्यभिहितं देवका-
र्य्यार्थदर्शनात्” भा० उ० १९ अ० ।
<ःई>अव + मनःसंयोगविशेषे अभिनियेशे “अवधानपरे चकार सा”
कुमा० । अधःस्थापने पातने च “यां ते कृत्यां कूपे अवदधुः”
अथ० ५ । ६१ । ७ । “त्रितः कूपेऽवहितः” ऋ० १ । १०५ । १७
[Page3868-a+ 38]
<ःई>वि + अव + आच्छादने (ढाकौ) अपवारणे । “प्रेक्ष्य स्थितां
सहचरीं व्यावधाय देहम्” रघुः । “व्यवदधाति दर्भ-
पिञ्जूलानि” सांख्यब्रा० १८ । ८ । “अन्तर्द्धा व्यवधा पुंसि
अन्तर्द्धिरपवारणम्” अमरः । “उदयाचलव्यवहितेन्दु
वपुः” माघः ।
<ःई>आ + आरोहे आरोपणे स्थापने च । स्वद्रव्यस्य ऋणशोधन
कालपर्य्यन्तं धनिकसमीपे स्थापने आधिः आहितः ।
अग्न्यादेः संस्कारभेदे अग्न्याधानम् । “जनपदे न गदः
पदमादधौ” रघुः । “आदध्यात् संभारान् दर्भान्
दीर्घान् गर्भाश्च” वृ० स० ४८ । “गर्भमाधत्त राज्ञी”
रघुः । “ज्येष्ठायां धर्मचारिण्यां महिष्यां गर्ममादधे”
भा० व० २९२ अ० ।
<ःई>अति + आ + मर्य्यादातिक्रमेण धारणे । “कार्य्यमत्याहितं
भविष्यति” प्रबोधच० । “यदि स्यादिह गोविन्दो नैत-
दत्याहितं भवेत्” हरिवं० १७१ अ० ।
<ःई>अनु + आ + पश्चादाधाने । यदेकस्य निहितं द्रव्यं तेनापि
अनु पश्चादन्यस्य हस्ते स्वामिने देहीति समयेन समर्पणे
च । अन्वाहितशब्दे दृश्यम् ।
<ःई>अभि + आ + साम्मुख्येन स्थापने “अभ्यादध्युश्च काष्ठानि
तत्र दह्येत पापकृत्” मनुः ।
<ःई>उप + आ + धर्मचिन्तायाम् “उपाधिर्ना धर्मचिन्ता” काम० ।
सामीप्येनाधाने अग्न्युत्पाते मेदि० । “अग्न्युत्पात
उपाहितः” अमरः । संयोजने च अमरः । “तस्य
निष्क उपाहित आस” शत० ब्रा० ११ । ४ । १ । १
<ःई>निर् + आ + निराकरणे “यः क्रव्यादं निरादधत्” अथ०
१२ । २ । ३९ ।
<ःई>परि + आ० परितः स्थापने । “ऋचा कुम्भीमध्यग्नौ श्रयाम्या
सिञ्चोदकमवधेह्येनम् । पर्य्याधत्ताग्निना” अथ० ९ । ५ । ५
<ःई>वि + आ + विशेषेनाधौ पीडायाम् । व्याधिः “यद्यात्मना
प्रजया वा व्याधीयेत” श्रुतिः “एतद्वै परमं तपो
यद्व्याहितस्तप्यते” शत० व्रा० १४ । ८ । ११ । १
<ःई>सम् + आ + पूर्वमाक्षिप्तस्य दोषस्य निराकरणे “समाहितः समा-
धिस्थेऽप्युक्तसिद्धान्त आहित” मेदि० उक्तेः च सिद्धान्तो-
क्त्या दोषसमाधाने । सम्यक्चित्तस्य ईश्वरादौ संस्थापने
समाधिः । “अथ चित्तं समाधातुं न शक्नोषि मयि
स्थिरम्” गीता । सम्यगारोपणे “सोऽहं भारं समा-
धास्ये त्वयि त्वं बोदुमर्हसि” मा० द्रो० ११ अ० ।
“तदात्मसम्भवं राज्ये मन्त्रिवृद्धाः समादधुः” रघुः ।
[Page3868-b+ 38]
<ःई>आविस् + आविर्भवने प्रकाशने “आविर्हितस्त्वनुयुगं स हि
सत्यवत्याम्” भाग० २ । ७ । ३ ।
<ःई>उप + सामीप्येन स्थापने उपलक्षणतया स्थापने च । “क्रिया
हि वस्तूपहिता प्रसीदति” रघुः । “एतदुपहितचैतन्यम्”
येदा० सा० । “यदिन्द्रियैस्तूपहितं पुरस्तात् प्राप्तान् गुणान्
न स्वरते चिराय” भा० शा० ७४१७ श्लो० । छलने स्व-
रूपप्रच्छादने उपधयश्छद्मकैतवमित्यमरीक्तेः ।
<ःई>तिरस् + अन्तर्द्धाने प्रच्छादने । “इति वाहृत्य विबुधान् विश्व-
योनिस्तिरोदधे” कुमा० ।
<ःई>नि + स्थापने अज्ञातस्वामिकतया द्रव्यस्य स्थितौ स्थापने च “अनि-
धायैव तद्द्रव्यमाचन्तः शुचितामियात्” मनुः । “शिरसि
निदधानोऽञ्जलिपुटम्” सा० द० । “अलं प्रयत्नेन वा तत्र मा
निधाः पदं पदव्यां सगरस्य सन्ततेः” रघुः । “यस्तु पश्ये-
न्निधिं राजा पुराणं निहितं क्षितौ” मनुः ।
<ःई>प्र + नि + ऐकाग्र्येण मनसः स्थापने । “ईश्वरप्रणिधानाद्वा”
पात० सू० । “प्रणिधानं भक्तिविशेषः” भा० । प्रेरणे च
“नीधिं प्रति प्रणिहिते तु करे प्रिथेण” सा० द० । मनो-
ऽभिवेशने च “किष्किन्ध्याद्रिगुहां गन्तुं मनः प्रणिदधे
द्रुतम्” भट्टिः ।
<ःई>प्रति + नि + तुल्यरूपतया करणादौ प्रतिनिधिः । “द्रव्ये-
ऽविद्यमाने यत् सामात्यतमं मन्येत तत्प्रतिनिदध्यात्”
सा० श्रौ० ३ । २० । ९ प्रतिनिधिशब्दे दृश्यम् ।
<ःई>सम् + नि + सम्यग्निधाने । “मेघेषूर्द्ध्वं सन्निधत्ते प्राणानां
पवनः पतिः । तच्च मेघगतं वारि शक्रो वर्षति भारत ।”
भा० अमु० ६ त० । “दूरादाहृत्य समिधः संनिदध्याद्वि-
हायसि” मनुः । नैकट्येन सम्बन्धे “समवेशं न कुर्वीत
नोच्चैः सन्निहितो हसेत्” भा० वि० ४ अ० । “गुरो
र्गुरौ सन्निहिते गुरुवद्वृत्तिमाचरेत्” मनुः । “अस्मिन्
लतामण्डपे सन्निहितया त्वया भाव्यम्” शकु० । “भग-
वान् हरिरद्यापि तत्रत्यानां निजजननां वात्सल्येन
सन्निधाप्यत इच्छारूपेण” भाग० ५ । ७ । ८ । नैकट्येन
स्थापने तु सक० । “स चाहं सहसख्या धनमित्रेण तत्र
संन्यधिषि” दशकुमा० ।
<ःई>परि + वेष्टने आच्छादने । “यं परिधिं पर्य्यधात्” यज०
२ । १७ । “येनेन्द्रस्य वृहस्पतिर्वासः पर्य्यधात्” पञ्चभी०
२ । २ “वासश्च परिधावैकम्” भा० वि० ९ अ० । “परि-
हिते प्रातरनुवाके” आ० श्रौ० ६ । ९ । १ । “दृष्टिं परिदधे
कृष्णे रौहिणेये च दारुणाम्” हरिवं० ७ । अ० ।
[Page3869-a+ 38]
<ःई>वि + परि + परिवर्त्तनेन आच्छादने । “आचान्तः पुनराचामेत्
वासो विपरिधाय च” याज्ञ० ।
<ःई>पुरस् + अग्रतः स्थापने । पुरोहितः । “तुरासाहं पुरोधाय
धाम स्वायम्भुवं ययुः” कुमा० ।
<ःई>प्र + प्रकर्षेण धारणे । “दिशश्चतस्रः सहसा प्रधापिताः”
भाग० २० अ० । प्रधानम् ।
<ःई>प्रति + प्रक्षेपे “तदग्ने चक्षुः प्रतिधेहि रेभे” ऋ० १० । ८७ । १२ ।
प्रतीकारार्थे विधाने “दुष्टदैवतनाशाय वज्रो ध्यान
समाधिना । सर्वत्राक्षतविक्षेपात् शान्तिकं प्रतिधास्यति”
शतरुद्र० प्रतिविधाने ।
<ःई>वि + करणे “तस्य तस्याचलां श्रद्धां तामेब विदधाम्यहम्” गीता ।
“विदधाति विभज्येह फलं पूर्वकृतं नृणाम्” भा० व०
यच्चान्यदपि कर्त्तव्यं तद्विधत्स्व महामते” स० ७६ अ० ।
कर्त्तव्यतयोपदेशे “यज्ञशिष्टाशनं ह्येतत् मतामन्नं वि-
धीयते” मनुः । “चिकीर्षाकृतिसाध्यत्वहेतुधीविषयो विधिः”
शब्द० श० विधिशब्दे दृश्यम् । “न पैतृयाज्ञियो होमो
लौकिकेऽग्नौ विधीयते” मनुः ।
<ःई>अनु + वि + तुल्यरूपावरणे पश्चात्करणे च । “आनुपूर्व्येण ह
विषां दैवत उच्चैरुपांशुतायां चाध्वर्युमनुविदधीत”
सांख्य० श्रौ० १३१ । ३ “वृत्तिं च तेभ्योऽनुविधाय काञ्चित्”
भा० उ० ३६ अ० । “उपतिष्ठति तिष्ठन्तं गच्छन्तमनुगच्छति ।
करोति कुर्वतः कर्म छायेवानुविधीयते” भा० शा० १८१ ।
“इन्द्रियाणां हि चरतां यन्मनोऽनुविधीयते” गीता ।
<ःई>प्रति + वि + प्रतिरूपाचरणे “क्षिप्रमस्मिन्नरव्याघ्र चारः प्रति-
विधीयताम्” रामा० सुन्द० प्रतीकारे च “क्षिप्रमेव कस्मान्न
प्रतिविहितमार्य्येण” मुद्रारा० चन्द्रगुप्तोक्तिः “न पारितं
प्रतिविधा तुम्” तत्रैव चाणक्योक्तिः ।
<ःई>श्रद् + आदरे विश्वासे च । “श्रद्दधाति क इवेह न साक्षात्” नैष० ।
<ःई>सम् + सम्यग्विधाने योजने श्लेषणे अभिसन्धौ । “मनस्येतानि
सन्घाय मनसा सम्प्रधारयेत्” भा० आश्व० ४२ अ० ।
“यथा सूच्या वासः संदध्यात्” ऐ० व्रा० ८३ । ४८ ।
“धनुष्यमोधं समधत्त सायकम्” कुमा० । “संदधे धनुषि
वायुदैवतम्” रघुः । “भवति कृतसन्धानमिव तत्”
शकु० । मेलने “सकृद्दुष्टं यो हि मित्रं पुनः सन्धातु-
मिच्छति” चाणक्यः ।
<ःई>अति + सम् + अतिशयेन शक्त्यादिना व्यथने संयोजने । “त्वया
चन्द्रमसा च विश्वसनीयाभ्यामतिसन्धीयते कामिजन-
सार्थः” शकु० ।
[Page3869-b+ 38]
<ःई>अनु + सम् + अनुसन्धाने विचारजन्यज्ञानभेदे अनुचिन्तने
“आर्षं धर्मोपदेशञ्च वेदशास्त्राविरोधिना । यस्तर्के-
णानुसन्धत्ते स धर्मं वेद नेतरः” मनुः । अन्वेषणे च
“दुर्गमनुसन्धेहि” हितो० ।
<ःई>अभि + सम् + तात्पर्य्ये अभिलाषभेदे । “अभिसन्धाय तु फलं
दम्मार्थमपि चैव यत्” गीता । “भवन्तमभिसन्धाय
जिघांसन्ति भवत् प्रियम्” भा० शा० ३१०५ श्लो० । “श्राद्धानि
चैव कुर्वन्ति फलकामाः सदा नराः । अभिसन्धाय
पितरं पितुश्च पितरं तथा” हरिवं० १६ अ० “गूढाभिसन्धिः
शङ्कते” जगदीशः । “अभिसन्ध्यादिषु चैवम्” शा० सू० ।
<ःई>प्रति + सम् + प्रतिरूपसन्धाने । “प्रतिसन्धाय चास्त्राणि तेऽन्यो-
न्यस्य विशाभ्पते! । मुमुचुः पाण्डवाश्चैव कौरवाश्च
महामृधे” भा० भी० ७५ अ० । “पश्यतः प्रतिसन्धाय
विध्यतः सव्यसाचिनः” भा० वि० ६१ अ० ।
<LEND>
