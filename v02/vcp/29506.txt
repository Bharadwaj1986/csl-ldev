<L>29506<pc>4130,b<k1>नीराजन<k2>नीराजन(ना)
नीराजन(ना)¦ निर्--राज--भावे ल्युट् युच् वा रलोपे
पूर्वाणो दीर्घः । दीपादिना प्रतिमादेरारार्त्तिके । यु-
जन्तः स्त्री । “नीराजनां जनयतां निजबान्धवानाम्”
नैष० । तत्प्रकारश्च ति० त० देवीपु० उक्तो यथा “यव-
प्रिष्टप्रदीपाद्यैश्चूताश्वत्थादिपल्लवैः । औषधीभिश्च मेध्या-
भिः सर्ववीजैर्यवादिभिः । नवम्यां पर्वकाले तु यात्राकाले
विशेषतः । यः कुर्य्यात् श्रद्धया वीर! देव्या नीराजनं
नरः । शङ्खभेर्य्यादिनिनदैर्जयशब्दश्च पुष्कलैः । यावतो
दिवसान् वीर! देव्या नीराजनं कृतम् । तावत् कल्प-
सहस्राणि दुर्गालोके महीयते” । “यस्तु कुर्य्यात् प्रदीपेन
सूर्थ्यलोके महीयते” । पर्वकाले उत्सवकाले । देव्या इति
स्त्रीत्वमविवक्षितं विष्ण्वादिप्रतिमायां तथाचारात्” रघु० ।
पञ्च नीराजनानि यथा “पञ्चनीराजनं कुर्य्यात् प्रथमं
[Page4131-a+ 38]
दीपमालया । द्वितीयं सोदकाब्जेन तृतीयं धौतवा-
ससा । चूताश्वत्थादिपत्रैश्च चतुर्थं परिकीर्तितम् । पञ्चमं
प्रणिपातेन साष्टाङ्गेन यथाविधि” कालोत्तरतन्त्रम् । तस्य
वर्त्तिकादिप्रमाणं यथा “कुङ्कुमागुरुकर्पूरघृतचन्दननि-
र्मिताः । वर्त्तिकाः सप्त वा पञ्च कृत्वा वन्दापनीयकम् ।
कुर्य्यात् सप्तप्रदीपेन शङ्खघण्टादिवाद्यकैः । हरेः पञ्च-
प्रदीपेन बहुशो भक्तितत्षरः” पद्मीत्तरखण्डे १०७ अ० ।
राज्ञां । २ शान्तिभेदे तद्विधानादि अग्निपु० २६७ अ० यथा
“नीराजनविधिं वक्ष्ये ऐशान्यां मन्दिरे चरेत् । तोरण-
त्रितयं तत्र गृहे देवान् यजेत् सदा । चित्रां त्यक्त्वा यदा
स्वातिं सविता प्रतिपद्यते । ततः प्रभृति कर्त्तव्यं यावत्
स्वातौ रविः स्थितः । ब्रह्मा विष्णुश्च शम्भुश्च शक्रश्चैवा-
नलानिलौ । विनायकः कुमारश्च वरुणी धनदो यमः ।
विश्वे देवा वैश्रवणो गजाश्चाष्टौ च तान् यजेत् । कु-
मुदैरावणौ पद्मः पुष्पदन्तश्च वामनः । सुप्रतीकोऽञ्जनो
नीलः पूजा कार्य्या गृहादिके । पुरोधा जुहुयादग्नौ
समित्सिद्धार्थकं तिलाः । कुम्भा अष्टौ पूजिताश्च तैः
स्नाप्याश्च गजोत्तमाः । अश्वाः स्वाप्याः ददेत् पिण्डान्
ततो हि प्रथमं नजान् । निष्कामयेत्तोरणैस्तु गोपु-
रादि न लङ्घयेत् । विक्रमेयुस्ततः सर्वे राजलिङ्गं
गृहे यजेत् । वारुणे वरुणं प्रार्च्य रात्रौ भूतवलिं
ददेत् । विशाखायां गते सूर्य्ये आश्रमे निवसेन्नृपः ।
अलङ्कुर्य्यात् दिने तस्मिन् वाहनन्तु विशेषतः । पूजिता
राजलिङ्गाश्च कर्त्तव्या नरहस्तगाः । हस्तिनं तुरगं
छत्रं खड्गं चापञ्च दुन्दुभिम् । ध्वजं पताकां धर्मज्ञः
कालज्ञस्त्वभिमन्त्रयेत् । अभिमन्त्र्य ततः सर्वान् कुर्य्यात्
कुञ्जरधूर्गतान् । कुञ्जरोपरिगौ स्यातां सांवत्सर
पुरोहितौ । मन्त्रितांश्च समारुह्य तोरणेन विनिर्गमेत् ।
निष्कम्य नागमारुह्य तोरणेनाथ निर्गमेत् । बलिं
विभज्य विधिवद्राजा कुञ्जरधूर्गतः । उल्मूकानान्दु
निचयमादीपितदिगन्तरम् । राजा प्रदक्षिणं कुर्य्यात्-
त्रीन् वारान् सुसमाहितः । चतुरङ्गवलोपेतः सर्वसैन्येन
नादयन् । एवं कृत्वा गृहं गच्छेद्विसर्जितजलाञ्जलिः ।
शान्तिर्न्नीराजनाख्येयं वृद्धये रिपुमर्दनी” ।
अन्योऽपि हेमाद्रिव्रतखण्डे विष्णुधर्मोत्तरोक्तो दृश्यः ।
“भगवति जलधरपक्ष्मक्षपाकरार्केक्षणे कमलनाभे । उन्मी-
लयति तुरङ्गमकरिनरनीराजनं कुर्य्यात् । द्वादश्या-
मष्टम्यां कार्त्तिकशुक्लस्य पञ्चदश्यां वा । आश्वयुजे वा
[Page4131-b+ 38]
कुर्य्यान्नीराजनसञ्ज्ञितां शान्तिम् । नगरोत्तरपूर्वादि
प्रशस्तभूमौ प्रशस्तदारुमयम् । षोडशहस्तोच्छ्रायं दश-
विपुलं तोरणं कार्य्यम् । सर्जोदुम्बरशाखाककुभवयं
शान्तिसद्म कुशबहुलम् । यंशविनिर्मितमत्स्यध्वजचक्रा-
लङ्कृतद्वारम् । प्रतिसरणे तुरगाणां भल्लातकशालिकुष्ठ-
सिद्धार्थान् । कण्ठेषु निगध्नीयात् पुष्ट्यर्थं शान्तिगृह-
गानाम् । रविवरुणविश्वदेवप्रजेशपुरुहूतवैष्णवैर्मन्त्रैः ।
सप्ताहं शान्तिगृहे कुर्य्याच्छान्तिं तुरङ्गाणाम् । अभ्य-
र्चिता न परुषं वक्तव्या नापि ताडनीयास्ते । पुण्या-
हशङ्खतूर्य्यध्वनिगीतरवैर्विमुक्तमयाः । प्राप्तेऽष्टमेऽह्नि
कर्य्यादुदङ्मुखं तोरणस्य दक्षिणतः । कुशचीरावृत-
माश्रममग्निं पुरतोऽस्य वेद्यां च । चन्दनकुष्ठसमङ्गा-
हरितालमनःशिलाप्रियङ्गुवचाः । दन्त्यमृताञ्जनरजनी-
सुवर्णपुष्पाग्निमन्थाश्च । श्वेतामपूर्णकोशां कटम्भरात्रा-
यमाणसहदेवीः । नागकुसुममात्मगुप्तां शतावरीं सोम-
राजीं च । कलशेष्वेतान् कृत्वा सम्भारानुपहरेद्बलिं
सम्यक् । भक्ष्यैर्नानाकारैर्मधुपायसयावकप्रचुरैः । खदिर-
पलाशोदुम्बरकाश्मर्यश्वत्थनिर्मिताः समिधः । स्रुक्कनका-
द्रजताद्वा कर्त्तव्या भूतिकामेन । पूर्वाभिमुखः श्रीमान्
वैयाघ्रे चर्मणि स्थितो राजा । तिष्ठेदनलसमीपे तुरन-
भिषग्दैववित्सहितः । यात्रायां यदभिहितं ग्रहयज्ञ-
विधौ महेन्द्रकेतौ च । वेदीपुरोहितानललक्षणमस्तिं-
स्तदवधार्यम् । लक्षणयुक्तं तुरगं द्विरदवरं चैव दीक्षितं
स्नातम् । अहतसिताम्बरगन्धस्रग्धूपाभ्यर्चितं कृत्वा ।
आश्रमतोरणमूलं समुपनयेत्मान्त्वयञ्छनैर्वाचा । वादित्र-
शङ्खपुण्याहनिःस्वनापूरितदिगन्तम् । यद्यानीतस्तिष्ठेद्
दक्षिणचरणं हयः समुत्क्षिप्य । स जयति तदा नरेन्द्र
शत्रूनचिराद्विना यत्नात् । त्रस्यन्नेष्टो राज्ञः परिशेषं
चेष्टितं द्विपहयानाम् । यात्रायां व्याख्यातं तदिह
विचिन्त्यं यथायुक्ति । पिण्डममिनन्त्र्य दद्यात् पुरो-
हितो वाजिने स यदि जिघ्रेत् । अश्नीयाद्वा जयकृ-
द्विपरीतोऽतोऽन्यथाऽभिहितः । कलशोदकेषु शाखा-
माप्लाव्यौदुम्बरीं स्पृशेत्तुरनान् । शान्तिकपौष्टिकमन्त्रै-
रेवं सेनां सनृपनागाम् । शान्तिं राष्ट्रविवृद्ध्यै कृत्वा
भूयोऽभिचारकैर्मन्त्रैः । मृण्मयमरिं विभिन्द्याच्छूले-
नोरःस्थले विप्रः । खलिनं हयाय दद्यादभिमन्त्र्य
पुरोहितस्ततो राजा । आरुह्योदक्पूर्वां यायान्नीरा-
जतः मबलः । मृदङ्गशङ्खध्वनिहृष्टकुञ्जरस्रवन्मदामोद-
[Page4132-a+ 38]
सुगन्धिमारुतः । शिरोपणिव्रातचलत्प्रभाचयैर्ज्वलन् वि-
वस्रानिव तोयदात्यये । हंसपङ्क्तिभिरितस्ततोऽद्रिराट्
सम्पतद्भिरिव शुक्लचामरैः । मृष्टगन्धपवनानुवाहि-
भिर्धूयमानरुचिरस्रगम्बरः । नैकवर्णमणिवज्रभूषितै-
र्भूषितो मुकुटकुण्डलाङ्गदैः । भूरिरत्नकिरणौघरञ्जितः
शक्रकार्मुकरुचं समुद्वहन् । उत्पतद्भिरिव खं तुरङ्गमै-
र्दारयद्भिरिव दन्तिभिर्धराम् । निर्जितारिभिरिवामरै-
र्नरैः शक्रवत्परिवृतो व्रजेन्नृपः । सवजृमुक्ताफलभूषणोऽ-
थ वा सितम्रगुष्णीषबिलेपनाम्बरः । धृतातपत्रो गज-
पृष्ठमाश्रितो घनोपरीवेन्दुतले भृगोः सुतः । सम्प्रसृष्ट-
नरवाजिकुञ्जरं निर्मलप्रहरणांशुभासुरम् । निर्विकार-
मरिपक्षगीषणं यस्य सैन्यमचिरात्स गां जयेत्!” वृ० सं०
४४ अ० । “स्नाने धूपे च नैवेद्ये दीपे वस्त्रे च भूषणे ।
घण्टानादं प्रकुर्वीत तथा नीराजनेऽपि च” विधान-
पाजातधृतवाक्यम् ।
<LEND>
