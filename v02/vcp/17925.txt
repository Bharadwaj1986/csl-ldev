<L>17925<pc>2658,b<k1>गृहमेधिन्<k2>गृहमेधिन्
गृहमेधिन्¦ पु० गृहेण दारैर्भेधते संगच्छते मेध--सङ्गमे
णिनि । १ गृहस्थे “पञ्च कॢप्ता महायज्ञाः प्रत्यहं गृह-
मेधिनाम् । अध्यापनं व्रह्मयज्ञः पितृयज्ञस्तु तर्पणम् ।
होमो दैवो बलिर्भौतो नृयज्ञोऽतिथिपूजनम् । पञ्चै-
तान् यो महायज्ञान् न हापयति शक्तितः” मनुः ।
“प्रजायै गृहमेधिनाम्” रघुः । गृहे कर्त्तव्यो मेधो
यज्ञोऽस्त्यस्य इनि । २ मरुद्भेदे “मरुद्भ्यो गृहमेधिभ्यः
सायं चरुः पयसि” कात्या० श्रौ० ५ । ६ । ६ । गृह-
मेधः पञ्चसूनानिसित्तहिंसा अस्त्यस्य इनि । ३ गृहस्थे
“गृहमेधी व्रीहियवाभ्यां शरद्वसन्तयोर्यजेत । श्यामा-
कैर्वन्यैर्वर्षासु आपत्कल्पे अन्येन, पुरातनैर्वेति” श्रा०
३० स्मृतिः । “मेधृ मेधाहिंसः । यो मेधृ सङ्गमे चेत्यत्र
चकारेण पूर्वगणस्थमेधाहिंसयोरनुवृत्तिः तेन मेधृ
हिंसार्थः तथा च गृहनिमित्तेन जातायाः “पञ्चसूना
गृहस्थस्य चूल्ली पेषण्युपस्करः । कण्डनी चोदकुम्भश्च
बध्यते याश्च वाहयन्” इति मनूक्तायाः पञ्चसूनारूप-
हिंसायाः कारी गृहमेधी गृहस्थ” इत्यर्थः रघु० । ४ तत्-
पत्न्यां स्त्री ङीप् । पतिकृतयज्ञसम्बन्धात्तस्यास्तथात्वम् ।
<LEND>
