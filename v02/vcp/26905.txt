<L>26905<pc>3838,b<k1>धनदानुज<k2>धनदानुज
धनदानुज¦ पु० ६ त० । १ रावणे शब्द च० २ कुम्भकर्ण्णादौ च
तेषां विश्रवसः कैकसीतो जातत्वात् तथात्वं तत्कथा ।
“सा त्वं मुनिवरं श्रेष्ठं प्रजापतिकुलोद्भवम् । भज वि-
श्रवसं पुत्रि पौलस्त्यं वरय स्वयम् । ईदृशास्ते भविष्यन्वि
पुत्राः पुत्रि! न संशयः । तेजसा भास्करसमो यादृशोऽयं
धनेश्वरः । सा तु तद्वचनं श्रुत्वा कन्यका पितृगौर-
वात् । तत्र गत्वा च सा तस्थौ विश्रवा यत्र तप्यते” ।
“कन्यया त्वेवमुक्तस्तु विश्रवा मुनिपुङ्गवः । उवाच
कैकसीं भूयः पूर्णेन्दुरिव रोहिणीम । पश्चिमो यस्तव-
सुतो भविष्यति शुभानक्षे! । मम वंशानुरूपः स धर्मात्मा
च न संशयः । एवमुक्ता तु सा कन्या राम! कालेन के-
नचित् । जनयामास वीमत्सं रक्षोरूपं सुदारुणम् ।
दशग्रीवं महादंष्ट्रं नीलाञ्जनचयोपमम् । ताम्रोष्ठं
विंशतिभुजं महास्यं दीप्तमूर्धजम्” “तस्य त्वनन्तरं
जातः कुम्भकर्णो महाबलः । प्रमाणाद् यस्य किपुलं
प्रमाणं नेह विद्यते । ततः शूर्पणखा नाम संजज्ञे
विकृतानना । विभीषणश्च धर्मात्मा कैकस्याः पश्चिमः
सुतः” “भुजमूर्द्ध्वोरुबाहुल्यात् एकोऽपि धनदानुजः”
रघुः ।
<LEND>
