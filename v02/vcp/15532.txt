<L>15532<pc>2316,a<k1>क्रान्तिपात<k2>क्रान्तिपात
क्रान्तिपात¦ पु० क्रान्त्यर्थं पातः विषुवत्क्रान्तिवलययोः
अश्वधातादिवत् चतुर्थ्यर्थे ६ त० । सि० शि० उक्ते क्रान्ति-
निमित्ते विषुवत्क्रान्तिवृत्तयोः संपाते । सि० शि० तद्विवृतिर्यथा
विषुवत्क्रान्तिवलययोः संपातः क्रान्तिपातः स्यात् । तद्भ-
गणाः सौरोक्ता व्यस्ता अयुतत्रयं कल्पे । अयनचलनं
यदुक्तं मुञ्जालाद्यैः स एवायम् । तत्पक्षे तद्भगणाः
कल्पे गोऽङ्गर्तुनन्दगोचन्द्राः । तत्संजातं पातं क्षित्प्वा
खेटेऽपमः साध्यः । क्रान्तिवशाच्चरमुदयाश्चरदललग्नागमे
तत क्षेप्यः सि० शि० । “क्रान्त्यर्थं पातः क्रान्तिपातः । पातो
नाम सपातः । कयोः विषुवत्क्रान्तिवलययोः । नहि
तयोर्मेषादावेव संपातः । किंतु तस्यापि चलनमस्ति
येऽयनचलनभागाः प्रसिद्धास्त एव विलोमगस्य क्रान्ति
पातस्य भागाः । मेषादेः पृष्ठतस्तावद्भागान्तरे क्रान्तिवृत्ते
विषुवद्वृत्तं लम्बमित्यर्थः । नहि क्रान्तिपातो नास्तीति
वक्तुं शक्यते प्रत्यक्षेण तस्योपलब्धत्वात् । उपलब्धिप्र-
कारमग्रे वक्ष्यति । तत् कथं ब्रह्मगुप्तादिभिर्निपुणैरपि
नोक्तः? इति चेत् । तदा खल्पत्वात् तैर्नोपलब्धः । इदानीं
बहुत्वात् साम्प्रतैरुपलब्धः । अत एव तस्य गतिरस्तीत्य-
वगतम् । यद्येवमनुपलब्धोऽपि सौरसिद्धान्तोक्तत्वादागम-
प्रामाण्येन भगणपरिध्यादिवत् कथं तैर्नोक्तः? सत्यम्
अत्र गणितस्कन्ध उपपत्तिमानेवागमः प्रमाणम् । तर्हि
मन्दोच्चपातभगणा आगमप्रामाण्येनैव कथं तैरुक्ताः? इति
नच वक्तव्यम् । यतो ग्रहाणां मन्दफलाभावस्थानानि
प्रत्यक्षेणैवोपलभ्यन्ते । तान्येव मन्दीच्चस्थानानि । या-
न्येव विक्षेपाभावस्थानानि नान्येव पातस्थानानि । किं तु
तेषां गतिरस्ति नास्ति वेति सन्दिग्धम् । तत्र मन्दोच्च-
पातानां गतिरस्ति चन्द्रमन्दोच्चपातवदित्यनुमानेन
[Page2316-b+ 38]
सिद्धा । सा च कियती तदुच्यते । यैर्मगणैरुपलब्धि-
स्थानानि तानि गणितेनागच्छन्ति तद्भगणसंभवा वार्षिकी
दैनन्दिनी वा गतिर्ज्ञेया । नन्वेवं यद्यन्यैरपि भगणै-
स्तान्येव स्थानान्यागच्छन्ति तदा कतरस्या गतेः
प्रामाण्यम् । सत्यम् तर्हि साम्प्रतोपलब्ध्यनुसा रणी
कापि गतिरङ्गीकर्तव्या । यदा पुनर्महता कालेन महद-
न्तरं भविष्यति तदा महामतिमन्तो ब्रह्मगुप्तादीनां समा-
नधर्माण एवोत्पत्स्यन्ते । ते तदुपलब्ध्यनुसारिणीं गति-
मुररीकृत्य शास्त्राणि करिष्यन्ति । अत एवायं गणित-
स्कन्धो महामतिमद्भिर्धृतः सन्ननाद्यन्तेऽपि काले खिल-
त्वं न याति । अतोऽस्य क्रान्तिपातस्य भगणाः कल्पे-
ऽयुतत्रयं तावत् सूर्यसिद्धान्तोक्ताः । तथा मुञ्जालाद्यैर्य-
दयनचलनमुक्तं स एवायं क्रान्तिपातः । ते गोऽङ्गर्तु-
नन्दगोचन्द्रा १९९६६९ उत्पद्यन्ते । अथ च थे वा ते
वा भगणा भवन्तु । यदा येऽंशा निपुणैरुलभ्यन्ते तदा
स एव क्रान्तिपात इत्यर्थः । तं तिलोमगं क्रान्तिपातं
ग्रहे प्रक्षिप्य क्रान्तिः साध्या” प्रमिता० ।
<LEND>
