<L>45145<pc>5216,a<k1>सन्निपात<k2>सन्निपात
सन्निपात¦ पु० सम् + नि + पत--घञ् । १ मेलने “सन्निपात-
लक्षणो विधिरनिमित्तं तद्विघातस्येति” व्या० परि० ।
२ कफादिधातुत्रयस्य वैषम्यरूपत्रिदोषजे ज्वरभेदे ३ नाशे
४ उपस्थितौ च । ५ तालभेदे “एक एव गुरुर्यत्र सन्निपातः
स चेष्यते” सङ्गीतदा० ।
ज्वरभेदसान्निदानभेदादिकं भावप्र० उक्तं यथा
“तत्र सन्निपातज्वरस्य विप्रकृष्टसन्निकृष्टकारणकथनपूर्विकां
संप्राप्तिमाह “त्रिदोषजनकैर्वातपित्तश्लेष्मामगेहगाः ।
वहिर्निरस्य कोष्ठाग्निं रसगाज्वरकारिणः” । पूर्व-
रूपमाह “प्राग्रूपाणि त्रिदोषाणां स्युस्त्रिदोषज्वरे
नृणाम्” । अथ सन्निपातज्वरस्य सामान्यानि लक्ष-
णान्याह “क्षणे दाहः क्षणे शातमस्थिसन्धिशिरो-
रुजा । सास्रावे कलुषे रक्ते निर्भुग्ने चापि लोचने ।
सस्वनौ सरुजौ कर्णौ कण्ठः शूकैरिवावृतः । तन्द्रा
मोहः प्रलापश्च कासः श्वासोऽरुचिर्भ्रमः । परिटग्धा
खरस्पर्शा जिह्वा स्रस्ताङ्गता परा । ष्ठीवनं रक्तपित्तस्य
कफेनोन्मिश्रितस्य च । शिरसो लोठनं तृष्णा निद्रा-
नाशो हृदिव्यथा । स्वेदमूत्रपुरीषाणां चिराद्दर्शन-
कल्पशः । कृशत्वं नातिगात्राणां सततं कण्ठफूजनम् ।
कोदानां श्यावरक्तानां मण्डलानाञ्च दर्शनम् । मूकत्वं
[Page5216-b+ 38]
स्रोतसां पाको गुरुत्वमुदरस्य च । चिरात्पाकश्च
दोषाणां सन्निपातज्वराकृतिः ।” लोचने सास्रावे सा-
श्रुणी कलुषे अस्वच्छे निर्भुग्ने निर्गते कुटिले च कण्ठः
शूकैरिवावृतः धान्याग्रैरिवावृतः । जिह्वा परिदग्धा
परिदग्धेव ज्ञायते ।” अथवा परिदग्धा इव कृष्णा
दृश्यते स्रस्ताङ्गतां शिथिलाङ्गता । ष्ठीवनमित्यादि
कफसयुक्तस्य रक्तस्य ष्ठीवनं शिरसो लोटनमितस्ततश्चा-
लनं कृशत्वन्नातिगात्राणामिति गात्राणाम् अतिशयितं
कार्श्यं न व्याधिप्रभावात् सततं निरन्तरं कोठः ।
“वरटीदंष्ट्रसंस्थानं कोठ इत्यभिधीयते” श्यावः कपिशो
वर्णः । मूकत्वमवचनत्वमल्पवचनत्वं वा स्रोतसां कर्ण-
नासादीनाम् ।
अथ सामान्यसन्निपातज्वरस्य त्रयोदश विशेषानाह
“एकोल्वणास्त्रयस्तेषु द्व्युल्वणाश्च तथेति षट् । त्र्युल्वणश्च
भवेदेको विज्ञेयः स तु सममः । प्रवृद्धमध्यहीनैस्तु वात-
पित्तकफैश्च षट् । सन्निपातज्वरस्यैवं स्युर्विशेषास्त्रयोदश” ।
तत्र प्रवृद्धवातः मध्यपित्तो हीनकफः १ मध्यवातः
प्रवृद्धपित्तो हीनकफः २ हीनवातः प्रवृद्धपित्तो भध्य
कफः ३ प्रवृद्धवातः हीनपित्ता मध्यकफः ४ मध्यवातः
हीनपित्तः प्रवृद्धकफः ५ हीनवातो मध्यपित्तः प्रवृद्ध-
कफः ६ इति षट् । तेषां नामानि क्रमादाह “विस्फा-
रकश्चाशुकारी कम्पनो बभ्रसंज्ञकः । शीघ्रकारी तथा-
भल्लुः सप्तमः कूटपालकः । संमोहकः पालकश्च याम्यः
क्रकच इत्यपि । ततः कर्कटकः प्रोक्तस्ततो वैदारिकाभिधः”
तन्त्रान्तरे विस्फारक इत्यत्र विस्फोरक इति पाठः ।
बभ्रस्थाने बभ्रुंरितिपाठः कुत्रापि बद्ध इति पाठः
भल्लुरित्यत्र फस्सुरिति पाठः याम्य इत्यत्र संग्राम इति
पाठः कर्कटक इत्यत्र कर्कोटक इति पाठः । तत्र वातो-
ल्वणस्य लक्षणमाह “श्वासः कासो भ्रमो मूर्च्छा प्रलापो
मोहवेपथू । पार्श्वस्थवेदना जृम्भा कषायत्वं मु खस्य
च । वातोल्वणस्य लिङ्गानि सन्निपातस्य लक्षयेत् ।
एष विस्फारको १ नाभ्ना सन्निपातः सदारुणः ।” अथ
पित्तोत्त्वणस्य लक्षणमाह “अतिसारो भ्रमो मूर्च्छा
मुखपाकस्तथैव च । गात्रे च बिन्दवो रक्ता दाहोऽतीव
प्रजायते । पित्तोल्वणस्य लिङ्गानि सन्निपातस्य लक्ष-
येत् । भिषगभिः सन्निपातोऽयभाशुकारी २ प्रकीर्त्तितः” ।
अथ कपोल्वणस्य लक्षणमाह “जडता गद्गदा वाणी
रात्रौ निद्रा भवत्यपि । प्रस्तब्धे नयने चैव मुखत
[Page5217-a+ 38]
माधुर्य्यमेव च । कफोल्वणस्य लिङ्गानि सन्निपातस्य
लक्षयेत् । मुनिभिः सन्निपातोऽयमुक्तः कम्पनसंज्ञकः ३” ।
अथ वातपित्तोल्वणस्य लक्षणमाह “वातपित्ताधिको-
ऽयन्त सन्निपातः प्रकुप्यति । तस्य ज्वरो मदस्तृष्णा
मुखशोथः प्रमीलकः । आध्मानारुचितन्द्राश्च कास-
श्वासभ्रमश्रमाः । मुनिभिबभ्रनामायं ४ सन्निपात उदा-
हृतः ।” अथ वातश्लेष्मोल्वणस्य लक्षणमाह “बा-
वत्सेष्माधिको यस्य सन्निपातः” प्रकुप्यति । तस्य शीत-
ज्वरो मूर्च्छा क्षुत् तृष्णा पार्श्वनिग्रहः । शूलमखिद्य-
मानस्य तन्द्रा श्वासश्च जायते । असाध्यः सन्निपातोऽयं
शीघ्रकारीति ५ कथ्यते । नहि जीवंत्यहोरात्रमगेना-
विष्टविग्रहः ।” “अथ पित्तश्लेष्मोल्वणस्य लक्षणमाह
“पित्तश्लेष्माधिको यस्य सन्निपातः प्रकुप्यति । अन्तर्टाहो
बहिःशीतं तस्य तृष्णा प्रवर्द्धते । तुद्यते दक्षिणे पार्श्वे
उर शीर्षमलग्रहः । ष्ठौवति श्लेष्मपित्तञ्च कृच्छ्रात्-
कटिश्च जायते । विडभेदश्वासहिक्राश्च वर्द्धन्ते
सप्रमीलकाः । ऋषिभिर्भल्ल नामायं ६ सन्निपात उदा-
हृतः ।” अथ वातपित्तश्लेष्मोल्वणस्य लक्षणमाह
“सर्वदोषोल्वणो यस्य सन्निपातः प्रकुप्यति । त्रयाणा-
मपि दोषाणां तस्य रूपाणि लक्षयेत् । व्याधिभ्यो
दारुणश्चैव वज्रशस्त्राग्निसन्निभः । केवलोच्छ्वासपर
मस्तब्धाङ्गः स्तब्धलोचनः । त्रिरात्रात् परमेतस्य जन्तो-
र्हरति जीवितम् । तदवस्थन्तु तं दृष्ट्वा मूढो व्याहरते
जनः । धर्षितो राक्षसैर्नूनमवेलायां चरन्ति ये ।
अम्बया ब्रुवते केचिद् यजिण्या ब्रह्मराक्षसैः । पिशा-
चैर्गुह्यकैश्चैव तथान्यैर्मस्तके हतम् । कुलदेवार्च्चनाहीनं
धर्षिनं कुलदेवतैः । नक्षत्रपीडामपरे गरकर्मेति चापरे ।
सन्निपातमिमं प्रहुभिषजः कूटपालकम् ७ ।” अथ
प्रवृद्धमध्यहीनवातादिजनितसन्निपातज्वराणां लक्षणा-
न्याह “प्रवृद्धमध्यहीनैस्तु वातपित्तकफैश्च यः । तेन
रोगास्त एवोक्ता यथादोषबलाश्रयाः । प्रलापायास-
समाहकम्पमूर्च्छाऽरतिभ्रमाः । एकपक्षाभिघातश्च तत्रा-
प्यते विशेषतः । एष संमोहकोऽ नाम्ना सन्निपातः
ञ्चदारुणः ।” रोगास्तएवोक्ताः उक्ता एव ते रोगाः
व्यथातेपथुनिद्रानाशविष्टम्भादयो वातजाः दाहलष्णौ-
ष्णतास्वेदादयः पित्तजाः गौरवाग्निपान्द्योत्कास
तामिकामुखप्रसेकादयः कफजाः । तत्रापि प्रलापादयः
पक्ष घातान्तां विशेषाद्भवन्ति । ननु वातः प्रवृद्धः सज्वरं
[Page5217-b+ 38]
करिष्यति पित्तन्तु मध्यसममिति यावत् तत्कथं ज्वरं
करिष्यति यत आह “धातवस्तन्मला दोषाः स्युर्नाशाया-
ऽसकास्तनौ । समाः सुखाय विज्ञेया बलायोपचयाय
च ।” इति उच्यते । अत्र पित्तं मध्यमपि अप्रकृत-
मेव यतोऽप्रकृतयोर्वातश्लेष्मणोरपेक्षया मध्यं तेन
मध्यकुषितनित्यर्थः । ननु कफक्षीणः स कथं ज्वरं
करिष्यति हीनशक्तित्वात् उच्यते दोषाः क्षीणा अपि
व्याधीन् कुर्वत्येव यत आह “वातक्षयेऽल्पचेष्टत्वं मन्द-
वाक्त्वं विसंज्ञता । पित्तक्षवेऽधिकःश्लेष्मा बह्निर्मन्दः
प्रभाक्षयः ।” शिथिलाः सन्धयोमूर्च्छारौक्ष्यं दाहः कफ-
क्षये” । इत्याशङ्कासिद्धान्तश्चात्र परत्रापि । “मध्य
प्रवृद्धहीनैस्तु वातपित्तकफैश्च यः । तेन रोगास्त एवोक्ता
यथादोषबलाश्रयाः । मोहप्रलापमूर्च्छाः स्युर्मन्यास्तम्भः
शिरोग्रहः कासः श्वासो भ्रमस्तन्द्रा संज्ञावाशो
हृदिव्यथा । स्वेभ्यो रक्तं विसृजति संरक्तं स्तब्धने
त्रता । तत्राप्येते विशेषाः स्युर्मृत्युरर्वाक् त्रिवासरात् ।
भिषग्भिः सन्निपातोऽयं कथितः पाकलाभिधः ९ ।
हीनप्रवृद्धमध्यैस्तु वातपित्तकफैश्च यः । तेन रोगास्त-
एवोक्ता यथारोगबलाश्रयाः । हृदयं दह्यते चास्य
यकृत्प्लीहान्त्रफुप्फुसाः । प्रच्यन्तेऽत्यर्थमूर्द्धाधःपूय-
शोणितनिर्गमः । शीर्णदन्तश्च मृत्युश्च तत्राप्येतद्
विशेषतः । भिषग्भिः सन्निपातोऽयं याम्यो १० नाम्नः
प्रकीर्त्तितः । प्रवृद्धहीनमध्यैस्तु वातपित्तकफैश्च यः ।
तेन रोगास्त एवोक्ता यथादोषबलाश्रवाः । प्रलापा-
याससंमोहाः कम्पमूर्च्छाऽरतिभ्रभाः । सन्यास्तम्भेन
मृत्युः स्वात् तत्राप्येतद्विशेषतः । भिषग्भिः सन्नि-
पातोऽयं क्रकचः ११ संप्रकीर्त्तित । मध्यहीनप्रवृद्धैस्तु
वातपित्तकफैश्च यः । तेन रोगास्त एवोक्ता यथादोष
बलाश्रयाः । कन्तर्दाहो विशेषोऽत्र न च वक्तुं स
शक्यते । रक्तमालक्तकेनेव लक्ष्यते मुखमण्डलम् ।
पित्तेनाकर्षितः श्लेष्मा हृदयान्न प्रसिच्यते । इषुणे-
वाहतं पार्श्वं तुद्यते खन्यते हृदि । प्रमीलकः श्वास-
हिक्वा वर्द्धते तु दिने दिने । जिह्वा दग्धा खरस्पर्शा
गलः शूकैरिवावृतः । विसर्गं नाभिजानाति कूजेच्चापि
कपोतवत् । अतीव श्लेष्मणा पूर्णः शुष्कवक्तौष्ठतालुकः ।
तन्द्रानिद्रातियोगार्त्तो हतवाग्निहतद्युतिः । न रतिं
लभते नित्य विपरीतानि चेच्छति । आयम्यते च
बहुशो रक्त ष्ठीवति चाल्पशः । एव कर्कटको १२ नाम्रा
[Page5218-a+ 38]
सन्निपातः सुदारुणः । हीनंमध्यप्रवृद्धैस्तु वात-
पित्तकफैश्च य । तेन रोगास्तएवोक्ता यथादोषब्रला-
श्रयाः । अल्पशूलं कटीतोदो मध्ये दाहो रुजा
भ्रमः । भृशं क्लमः शिरोवस्तिमन्याहृदयवाग्रुजः ।
प्रमीलकः श्वासकासहिक्वा जाड्यं विसंज्ञता । प्रथमोत्-
पन्नमेनन्तु साधयन्ति कदाचन । एतस्मिन् सन्निवृत्ते तु
कर्णमूले सुदारुणः । पिडका जायते जन्तोर्यथाकृच्छ्रेण
जीवति । स वैदारिकसंज्ञो १३ऽयं सन्निपातः सुदारुणः ।
त्रिरात्रात् परमेतस्य व्यर्थमौषधकल्पनम् ।” तन्त्रा-
न्तरे वातोल्वणादीनां सन्निपातज्ज्वरविशेषाणां त्रयो-
दशानां शीताङ्गादीनि त्रयोदश नामान्तराणि लक्षणा-
न्तराणि चाह “शीताङ्गस्त्रिमलोद्भवज्वरगणे तन्द्री
प्रलापी ततो रक्तष्ठीवयिता च तत्र गणितः सम्भुग्नने-
त्रस्तथा । साभिन्यासकजिह्वकश्च कथितः प्राग्सन्धि
गोऽथान्तको रुग्दाहः सहचित्तविभ्रम इह द्वौ
कर्णकण्ठग्रहौ” । तन्द्री तन्द्रिका प्रलापी प्रलापकः
रक्तष्ठीवयिता रक्तष्ठीवी संभुग्ननेत्रः भुग्ननेत्रः । अभि-
न्यासकः अभिन्यासः कर्णकण्ठग्रहौ कर्णग्रहः कर्णिकः
कण्ठग्रहः कण्ठकुब्जकः । अथ तेषां प्रत्येकं लक्ष-
णानि “हिमशिशिरशरीरः सन्निपातज्वरी यः
श्वसनकसनहिक्वामोहकम्पप्रलापैः । क्लमबहुकफवाता
टाहवम्यङ्गपीडाः स्वरविकृतिभिरार्त्तः शीतगा-
त्रः १ स उक्तः । तन्द्रातीव ततस्तृषानिसरणं श्वासो-
ऽधिकः कासरुक् सन्तप्तातितनुर्गले श्वयथुना सार्द्धञ्च
कण्डूकफम् । सुश्यामा रसना क्लमः श्रवणयोर्मान्द्यञ्च
दाहस्तथा यत्र स्यात्सहि तन्द्रिको २ निगंदितो दोष-
त्रयोत्थो ज्वरः । यत्र ज्वरे निखिलदोषनितान्तरोष
जाते प्रलापबहुला सहसोत्थिताश्च । कम्पव्यथाप-
तनदाहविसंज्ञताः स्युर्नाम्ना प्रलापक ३ इति पथितः
पृथिव्याम् । निष्ठीवो रुधिरस्य, रक्तसदृशं कृष्णं तनौ
मण्डलम् लौहित्यं नयने तृषाऽरुचिवमिश्वासाति
सारभ्रमाः । अध्मानञ्च विसंज्ञता च पतनं हिक्काङ्ग-
पीडा भृशम् । रक्तष्ठीविनि ४ सन्निपातजनिते लिङ्गं
ज्वां जायते । भृशं नयनवक्रताश्वसनकासतन्द्रा भृशम् ।
प्रलापमदवपथुश्रवणहानिमोहास्तथा । पुरो निखिलदो-
षजे भवति यत्र लिङ्ग ज्वरे पुरातनचिकित्सकैः स
इह भुग्वनेत्रो ५ मतः । दोषास्तीव्रतरा भवन्ति बलिनः
सर्वेऽपि यत्र ज्वरे मोहोऽतीव विचेष्टता विकलता
[Page5218-b+ 38]
श्वासो भृशं मूकता । दाहश्चिक्कणमाननञ्च दहनोम-
न्दोबलस्य क्षयः सोऽभिन्यास ६ इति प्रकीर्त्तितः इह
प्राज्ञैर्भिषग्भिः पुरा । त्रिदोषजनिते ज्वरे भवति यत्र
जिह्वा भृशम् वृता कठिनकण्टकैस्तदनु निर्भरं मूकता ।
श्रुतिक्षतिबलक्षतिश्वसनकाससन्तप्तयः पुरातनभिषग्वरा-
स्तमिह जिह्वक ७ ञ्चक्षते । व्यथातिशयिता भवेच्छयथुसं-
युता सन्धिषु प्रभूतकफता मुखे विगतनिद्रता कासरुक् ।
समस्तमिति कीर्त्तितं भवति लक्ष्म यत्र ज्वरे त्रिदोषज-
निते बुधैः सहि निगद्यते सन्धिगः ८ । यस्मिन् लक्षणमे
ददस्ति सकलैर्दोषैरुदीर्णे ज्वरेऽजस्रं मूर्द्धविधूनने सकसनं
सर्वाङ्गपीडाधिका । हिक्वाश्वाससदाहमोहसहिता देहे-
ऽतिसन्तप्तता वैकल्यञ्च वृथा वचांसि मुनिभिः संकी-
र्त्तितः सोऽन्तकः ९ । दाहोऽधिको भव्ति यत्र तृषा च
तीव्रा श्वासप्रलापविरुचिभ्रममोहपीडाः । मन्याहनव्य-
थनकण्ठरुजः श्रमश्च रुग् दाहसंज्ञ १० उदित स्त्रिभवी ज्व-
रोऽयम् । गायति नृत्यति हसति प्रलपति विकृतं नि-
रीक्षतेमुह्येत् । सदाहव्यथाभयार्त्तो नरस्तु चित्तभ्रमे ११
ज्वरे भवति । दोषत्रयेण जनिता किल कर्णमूले तीव्रा
ज्वरे भवति तु श्वयथुर्व्यथा च । कण्ठग्रहो बधिरता
श्वसनं प्रलापः प्रस्वेदमोहदवनानि च कर्णिकाख्ये १२ ।
कण्ठः शूकशतावरुद्धवदतिश्वासः प्रलापोऽरुचिर्दाहो-
देहरुजा तृषापि च हनुस्तम्भः शिरार्त्तिस्तथा ।
मोहो वेपथुना सहेति सकलं लिङ्ग त्रिदोषज्वरे
यत्र स्यात् स हि कण्ठकुब्ज १३ उदितः प्राच्येश्चिकि-
त्साबुधैः । सन्धिगस्तेषु साध्यः स्यात् तन्द्रिकञ्चित्त-
विभ्रमः । कंर्णिको जिह्वक कण्ठकुब्जः पञ्चापि कष्ट-
तः । रुग्दाहस्त्वतिकष्टेन संसाध्यस्तेषु भाषितः ।
रक्तष्ठीवी भुग्ननेत्रः शीतगात्रः प्रलापकः । अभिन्या-
सोऽन्तकश्चैते षडसाध्याः प्रकीर्त्तिताः ।” अथ तन्त्रा-
न्तरे वातोल्वणादीनां सन्निपातज्वरविशेषाणां त्रयो-
दशानां कुम्भीपाकादीनि त्रयोदश नामान्तराण्याह “कु-
म्भीपाकः प्रोर्णुनावः प्रलापी ह्यन्तर्दाहो दण्डपातोऽ-
न्तकश्च । एणोदाहश्चाथ हारिद्रसंज्ञो भेदा एते सन्नि-
पातज्वरस्य । अजघोषभूंतहासौ यन्त्रापीडश्च संन्यासः ।
संशोषी च विशेषास्तस्यैवोक्तास्त्रयोदशान्यत्र” । अथैषां
लक्षणानि “घोणाविवरझरद्बहुशोणासितलोहितं सा-
न्द्रम् । विलुठन्मस्तकमभितः कुम्भीपाकेन १ पोडितं वि-
द्यात् । उत्क्षिप्य यः स्त्रमङ्ग क्षिपत्यधस्तान्नितान्तमुच्छ-
[Page5219-a+ 38]
सिति । तं प्रोर्णुनाव २ जुष्टं विचित्रकष्टं विजानीयात् ।
स्वेदभ्रमाङ्गभेदाः कम्पोदवथुर्वमिर्व्यथा कण्ठे । गात्रञ्च
गुर्वतीव प्रलापि ३ जुष्टस्य जायते लिङ्गम् । अन्तर्द्दाहः
शैत्यं बहिः, श्वयथुररतिरपि तथा श्वासः । अङ्गमपि
दग्धकल्पं सोऽन्तर्दाहा ४ र्दितः कथितः । नक्तं दिवा न
निद्रामुपैति गृह्णाति मूढधीर्नभसः । उत्थाय दण्डपातो ५
भ्रमातुरः सर्वतो भ्रमति” । नभसो गृह्णाति आकाशात्-
किञ्चित् ग्रहीतुं करौ प्रसारयतीत्यर्थः । “संषूर्य्यते
शरीरं ग्रन्थिभिरभितस्तथोदरं मरुता । श्वासातुरस्य
सततं विचतनस्यान्तका ६ र्त्तस्य” । परिधावतीव गात्रे
रुक्पात्रे भुजङ्गपतङ्गहरिणगणः । षेपथुमतः सदाह-
स्यैणोदाह ७ ज्वरार्त्तस्य” । रुकपात्रे पीडाभाजने गात्रस्य
विशेषणमेतत् । “यस्याऽतिपीतमङ्गं नयने सुतरां मल-
स्ततोऽप्यधिकम् । दाहोऽतिशीतता बहिरस्य स हारि-
द्रको ८ ज्ञेयः । छगलकसमानगन्धः स्कन्धरुजावान्निरुद्ध
गलरन्ध्रः । अजथोष ९ सन्निपातादाताम्राक्षः पुमान्
भवति । शब्दादीनधिगच्छति न स्वान्विषयान् यदि
न्द्रियग्रामैः । हसति प्रलपति परुष स ज्ञेयो भूतहा-
सा १० र्त्तः । येन मुहुर्ज्वरवेगात् यन्त्रेणेवावपीड्यते
गात्रम् । रक्तं पीतञ्च वभेद्यन्त्रापीडः ११ स विज्ञेयः ।
अतिसरति वमति कूजति गात्राण्यभितश्चिरं नरः क्षि-
पति । सन्न्यासा १२ सन्निपाते प्रलपत्युग्राक्षिमण्डलो
भवति । मेचकवपुरतिमेचकलोचनयुगलो मलोत्सर्गात् ।
संशोषिणि १३ सितपिडकामण्डलयुक्तो ज्वरे नरो भवति ।
नारायण एव भिषक् भेषजमेतेषु जाह्नवीनीरम् । नैरु-
ज्यहेतुरेको नित्यं मृत्युञ्जयो व्येयः ।” अथासाध्यस्य
सन्निपातज्वरस्य लक्षणमाह “सन्निपातज्वरस्यान्ते
कर्णमूले सुदारुणः । शोथः संजायते तेन कश्चिदेव
प्रमुच्यते ।” सुटारुणः मारकत्वात् यतस्तेन शोथेन
कश्चिदेव प्रमुच्यते कोऽपि जीवितं त्यजति इत्यर्थः ।
“सन्निपातज्वरान् कष्टानसाध्यानपरे जगुः । दोषे
प्रवृद्धे नष्टेऽग्नौ सर्वसम्पूर्णलक्षणः । सन्निपात
ज्वरोऽसाध्यः कष्टसाध्यस्ततोऽन्यथा ।” सर्वाणि दाह-
शीतादीनि सम्पूर्णानि आतुरगतानि प्रोक्तानि याव-
ल्लक्षणानि यस्य सः । ततोऽन्यथा दोषे पक्वे अग्नौ
दीप्ते स्वल्पलक्षणकः कष्टसाध्य इत्यर्थः ।
<LEND>
