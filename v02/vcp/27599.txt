<L>27599<pc>3913,a<k1>ध्यान<k2>ध्यान
ध्यान¦ न० ध्यै--भावे ल्युट् । १ चिन्तने २ अद्वितीयवस्तुनि वि-
<>च्छिद्यविच्छिद्यान्तरिन्द्रियवृत्तिप्रवाहे । “शास्त्रोक्तदेव-
<>ताद्यालम्बनेष्वचलो भिन्नजातीयैरनन्तरितः प्रत्यय-
<>सन्तान एकाग्रतेति यमाहुरिति” भाष्योक्तेः ३ ध्येय-
<>प्रत्ययैकतानत्वे । एकत्रधृतस्य चित्तस्य भगवदीकार
<>वृत्तिप्रवाहोत्तरोत्तराऽन्याकारप्रत्ययाव्यवहिते ४ निदिध्या-
<>सनसंज्ञे चित्तस्यात्माकाराद्वयावृत्तौ । “ब्रह्मैवास्मीति
<>सद्वृत्त्या निरालम्बतया स्थितिः । ध्यानशब्देन विख्याता
<>परमानन्ददायिनी” इत्युक्तेः ५ परमात्मचिन्तने । धारणा
<>निरुद्धस्य त्रिनेत्रपञ्चबक्त्राद्याकारविषयायां ६ चिन्तायाम् ।
<>“चिन्ता तद्विषया ध्यान” मित्युक्तेः । “तत्र प्रत्ययैकतान-
<>ता ध्यानम्” पा० सू० तत्र तस्मिन् देशे यत्र चित्तं धृतं तत्र
<>प्रत्ययस्य ज्ञानस्य यैकतानता विसदृशपरिणामपरिहारेण
<>यदेव धारणयावलम्बनीकृतम् तदालम्बनतयैव निरन्तर-
<>मुत्पत्तिः सा ध्यानमुच्यते । ध्यानपदनिरुक्त्यादिकमुक्तं
<>महानिर्वाणतन्त्रे यथा “ध्यैचिन्तायां स्मृतो धातुः चिन्ता
<>तत्त्वेन निश्चला । एतद् ध्यानमिह प्रोक्तं सगुणं निर्गुणं
<>द्विधा । सगुणं मन्त्रभेदेन निर्गुणं केवलं मतम्” इति । अपि
<>च “ध्यानं तु द्विविधं प्रोक्तं सरूपारूपभेदतः । अरूपं
[Page3913-b+ 38]
<>तत्र यद् ध्यानमबाङ्मनसगोचरम् । अव्यक्तं सर्वतो व्याप्त-
<>मिदमित्थविवर्जितम् । अगम्यं योगिभिर्गम्यं कृच्छ्रैर्बहु-
<>समाधिभिः । मनसो धारणार्थाय शीघ्रं स्वाभीष्टसिद्धये ।
<>सूक्ष्मध्यानप्रबोधाय स्थूलध्यानं वदामि ते । अरूपायाः
<>कालिकायाः कालमातुर्महाद्युतेः । गुणक्रियानुसारेण
<>क्रियते रूपकल्पना” ब्रह्मचिन्तायां यथा
<P>“व्रह्मात्मचिन्ता ध्यानं स्यात् धारणा मनसो धृतिः ।
<>अहं ब्रह्मेत्यवस्थानं समाधिर्ब्रह्मणः स्थितिः” इति
<>गारुडे ४९ अ० । तत्कालभेदश्च “प्राणायामैर्द्वादशभिर्यावत्
<>कालं हृतो भवेत् । यस्तावत्कालपर्यन्तं भनो ब्रह्मणि
<>धारयेत् । तस्यैव ब्रह्मणा प्रोक्तं ध्यानं द्वादश धारणाः ।
<>द्वादशध्यानपर्यन्तं मनो ब्रह्मणि यो नरः । तिष्ठेत
<>स यतो मुक्तः समाधिः सोऽभिधीयते । ध्येयान्न चलते
<>यस्य मनोऽभिध्यायतो भृशम् । प्राप्यावधिकृतं कालं
<>यावत् सा धारणा स्मृता । ध्येयसक्तं मनो यस्य ध्येय-
<>मेवानुपश्यति । नान्यं पदार्थं जानाति ध्यानमेतत्
<>प्रकीर्तितम् । ध्येये मनो निश्चलतां याति ध्येयं वि-
<>चिन्तयन् । यत्तद्ध्यानं परं प्रोक्तं मुनिभिर्ध्यानचिन्तकैः ।
<>ध्येयमेव हि सर्वत्र ध्याता तल्लयतां गतः । पश्यति
<>द्वैतरहितं समाधिः सोऽभिधीयते” इति गारुडे २४० अ०
<>अग्निपुराणे च तन्निरुक्त्यादिकमुक्तं यथा
<>“अग्निरुवाच । ध्यै चिन्तायां स्मृतो धातुर्विष्णुचिन्ता
<>मुहुर्मुहुः । अनाक्षिप्तेन मनसा ध्यानमित्यभिधीयते ।
<>आत्मनः समनस्कस्य मुक्ताशेषोपधस्य च । ब्रह्मचिन्ता
<>समासक्तिर्ध्यानं नाम तदुच्यते । ध्येयालम्बनसंस्थस्य
<>सदृशप्रत्ययस्य च । प्रत्ययान्तरनिर्मुक्तः प्रत्ययो ध्यान-
<>मुच्यते । ध्येयावस्थितचित्तस्य प्रदेशे यत्र कुत्रचित् ।
<>ध्यानभेतत्समुद्दिष्टं प्रत्ययस्यैकतानता । एवं ध्यानसमा-
<>युक्तः स्वदेहं यः परित्यजेत् । कुलं स्वजनमित्राणि
<>समुद्धृत्य हरिर्भवेत् । एवं मुहूर्त्तमर्धं वा ध्यायेद् यः
<>श्रद्धया हरिम् । सोऽपि यां गतिमाप्नोति न तां सर्वै-
<>र्महामखैः । ध्याता ध्यानं तथा ध्येयं यच्च ध्यान-
<>प्रयोजनम् । एतच्चतुष्टयं ज्ञात्वा योगं युञ्जीत तत्त्व-
<>वित् । योगाभ्यासाद्भवेन्मुक्तिरैश्वर्य्यञ्चाष्टधा महत् । ज्ञान-
<>वैराग्यसम्पन्नः श्रद्दधानः क्षमान्वितः । विष्णुभक्तः
<>सदोत्साही ध्यातेत्थं पुरुषः स्मृतः । मूर्तामूर्तं परं
<>ब्रह्म हरेर्ध्यानं हि चिन्तनम् । सकलो निष्कलो ज्ञेयः
<>सर्वज्ञः परमो हरिः । अणिमादिगुणैश्वर्य्यं मुक्ति-
[Page3914-a+ 38]
<>र्ध्यानप्रयोजनम् । फलेन योजको विष्णुरतो ध्यायेत्
<>परेश्वरम् । गच्छंस्तिष्ठन् स्वपन् जाग्रदुन्मिषन् निमिष-
<>न्नपि । शुचिर्वाप्यशुचिर्वापि ध्यायेत् सततमीश्वरम् ।
<>स्वदेहायतनस्यान्ते मनसि स्थाप्य केशवम् । हृत्पद्मपी-
<>ठिकामध्ये ध्यानयोगेन पूजयेत् । ध्यानयज्ञः परः
<>शुद्ध्वः सर्वदोषविवर्जितः । तेनेष्ट्वा मुक्तिमाप्नोति बाह्या-
<>शुद्धैश्च नाध्वरैः । हिंसादोषविमुक्तित्वाद्विशुद्धिश्चित्त-
<>साधनः । ध्यानयज्ञः परस्तस्मादपवर्गफलप्रदः । तस्मा-
<>दशुद्धं सन्त्यज्य ह्यनित्यं बाह्यसाधनम् । यज्ञाद्यं कर्म
<>सन्त्यज्य योगमत्यर्थमभ्यसेत् । विकारमुक्तमव्यक्तं भोग्य-
<>भोगसमन्वितम् । चिन्तयेद्धृदये पूर्वं क्रमादादौ गुण-
<>त्रयम् । तमः प्रच्छाद्य रजसा सत्वेन छादयेद्रजः ।
<>ध्यायेत्त्रिमण्डलं पूर्वं कृष्णं रक्तं सितं क्रमात् । सत्वो-
<>पाधिगुणातीतः पुरुषः पञ्चविंशकः । ध्येयमेतदशुद्धञ्च
<>त्यक्त्वा शुद्धं विचिन्तयेत् । ऐश्वर्य्यं पङ्कजं दिव्यं पुरुषो-
<>परि संस्थितम् । द्वादशाङ्गुलविस्तीर्णं शुद्धं विकशितं
<>सितम् नालमष्टाङ्गुलं तस्य नाभिकन्दसमुद्भवम् ।
<>पद्मपत्राष्टकं ज्ञेयमणिमादिगुणाष्टकम् । कर्णिकाकेसरं
<>नालं ज्ञानवैराग्यमुत्तमम् । विष्णुधर्मश्च तत्कन्दमिति
<>पद्मं विचिन्तयेत् । तद्धर्मज्ञानवैराग्यं शिवैश्वर्य्यमयं
<>परम् । ज्ञात्वा पद्मासनं सर्वं सर्वदुःखान्तमाप्नुयात् ।
<>तत् पद्मकर्णिकामध्ये शुद्धदीपशिखाकृतिम् । अङ्गुष्ठ-
<>मात्रममलं ध्यायेदोङ्कारमीश्वरम् । कदम्बगोलकाकारं
<>तारं रूपमिव स्थितम् । ध्यायेद्वा रश्मिजालेन दीप्य-
<>मानं समन्ततः । प्रधानं पुरुषातीतं स्थितं पद्मस्थमीश्व-
<>रम् । ध्यायेज्जपेच्च सततमोङ्कारं परमक्षरम् । मनः-
<>स्थित्यर्थमिच्छन्ति स्थूलध्यानमनुक्रमात् । तद्भूतं नि-
<>श्चलीभूतं लभेत् सूक्ष्मेऽपि संस्थितिम् । नाभिकन्दे स्थितं
<>नालं दशाङ्गुलसमायतम् । नालेनाष्टदलं पद्मं द्वादशा-
<>ङ्गुलविस्तृतम् । सकर्णिके केसराले सूर्य्यसोमाग्निमण्ड-
<>लम् । अग्निमण्डलमध्यस्थः शङ्खचक्रगदाधरः । पद्मी
<>चतुर्भुजो विष्णुरथ वाष्टभुजो हरिः । शार्ङ्गाक्षवलय-
<>धरः पाशाङ्कुशधरः परः । स्वर्णवर्णः श्वेतवर्णः सश्रीवत्सः
<>सकौस्तुभः । वनमाली स्वर्णहारी स्फुरन्मकरकुण्डलः ।
<>रत्नीज्ज्वलकिरीटश्च पीताम्बरधरो महान् । सर्वाभरण-
<>मूषाढ्यो वितस्तिर्वा यथेच्छया । अहं ब्रह्म ज्योतिरात्मा
<>वासुदेवो विमुक्त ओम् । ध्यानाच्छ्रान्तो जपेन्मन्त्रं
<>जपाच्छ्रान्तश्च चिन्तयेत् । जपध्यानादियुक्तस्य विष्णुः
[Page3914-b+ 38]
<>शीघ्रं प्रसीदति । जपयज्ञस्य वै यज्ञाः कलां नार्हन्ति
<>षोडशीम् । जपिनं नोपसर्पन्ति व्याधयश्चाधयो ग्रहाः ।
<>भुक्तिर्मुक्तिर्मृत्युजयो जपेन प्राप्नुयात् फलम्” ३७३ अ० ।
<>ध्यानप्रकारादिकमुक्तं मिताक्षरायां यथा
<>“ऊरुस्थोत्तानचरणः सव्ये न्यस्येतरं करम् । उत्तानं
<>किञ्चिदुन्नाम्य मुखं विष्टभ्य चोरसा । निमीलिताक्षः
<>सत्वस्थो दन्तैर्दन्तानसंस्पृशन् । तालुस्थाचलजिह्वश्च सं-
<>वृतास्यः सुनिश्चलः । संनिरुद्धेन्द्रियग्रामं नातिनी
<>चोच्छ्रितासनः । द्विगुणं त्रिगुणं वापि प्राणायाममुप-
<>क्रमेत् । ततो ध्येयः स्थितो योऽसौ हृदये दीपवत् प्रभुः ।
<>धारयेत्तत्र चात्मानं धारणां धारयन् बुधः” याज्ञ० । “ऊरु-
<>स्थावुत्तानचरणौ यस्य स तथोक्तो बद्धपद्मासनः । तथो-
<>त्ताने सव्यकरे दक्षिणमुत्तानं न्यस्य मुखञ्च किञ्चिदुन्नाम्यो
<>रसा च विष्टभ्यं स्तम्भयित्वा तथा निमीलिताक्षः सत्वस्थः
<>कामक्रोधादिरहितो दन्तैर्दन्तानसंस्पर्शयन् । तथा
<>तालुनि स्थिता अचला जिह्वा यस्य स तथोक्तः संवृता-
<>स्यः पिहिताननः सुनिश्चलो निष्प्रकम्पस्तथा सम्यगि-
<>न्द्रियसमूहं विषयेभ्यः प्रत्याहृत्य नातिनीचासनो नात्यु-
<>च्छ्रितासनो यथा चित्तविक्षेपो न भवति तथोपविष्टः
<>सन् द्विगुणं त्रिगुणं वा प्राणायामाभ्यासमुपक्रमेत् ।
<>ततो वशीकृतपवनेन योगिना योऽसौ हृदये दीपवद-
<>प्रकम्पः प्रभुः स्थितोऽसौ ध्यातव्यः तत्र च हृद्यात्मानं
<>मनोगोचरतया धारयेत् । तथा धारणाञ्च धारयेत् ।
<>धारणास्वरूपञ्च जान्वग्रभ्रमणेन छोटिकादानकालो
<>मात्रा । ताभिः पञ्चदशमात्राभिरधमः प्राणायामस्त्रिंश-
<>द्भिर्मध्यमः । पञ्चचत्वारिंशद्भिरुत्तम इत्येवं प्राणायामत्र-
<>यात्मिकैका धारणा । तास्तिस्रो योगशब्दवाच्यास्तांश्च
<>धारयेत् । यथीक्तमन्यत्र “संभ्राम्य छोटिकां दद्यात्
<>कराग्रञ्जानुमण्डले । मात्राभिः पञ्चदशभिः प्राणायामी-
<>ऽधमः स्मृतः । मध्यमो द्विगुणः श्रेष्ठस्त्रिगुणो धारणा
<>तथा । त्रिभिस्त्रिभिः स्मृतैकैका ताभिर्योगस्तथैव चेति”
<>मिता० । “हृदयस्थस्य योगेन देवदेवस्य दर्शनम् । ध्यानं
<>प्रोक्तं प्रवक्ष्यामि सर्वस्मात् योगतः शुभम्” हृदिस्था देवताः
<>सर्वा हृदि प्राणाः प्रतिष्ठिताः । हृदि ज्योतींषि मूयश्च
<>हृदि सर्वं प्रतिष्ठितम् । स्वदेहमरणिं कृत्वा प्रणवञ्चो-
<>त्तरारणिम् । ध्याननिर्मथनाभ्यान्तु विष्णुं पश्येद्धृदि
<>स्थितम् । हृद्यन्तश्चन्द्रमाः सूर्य्यः सोममध्ये हुता-
<>शनः । तेजोमध्ये स्थितं तत्त्वं तत्त्वमध्ये स्थितो-
[Page3915-a+ 38]
<>ऽच्युतः । अणोरणीयान् महतो महीयानात्मास्य जन्तो-
<>र्निहितो गुहायाम् । तेजोमयं पश्यति वीतशोको
<>धातुः प्रसादान्महिमानमात्मनः” शङ्खः । “प्राणायाम-
<>द्विषट्केन प्रत्याहार उदाहृतः । प्रत्याहारैर्द्वादश-
<>भिर्द्धारणा परिकीर्त्तिता । भवेदीश्वरसङ्गत्यै ध्यानं
<>द्वादशधारणम्” काशीख० ४१ अ० । “समाहितेन मनसा
<>चैतन्यान्तरवर्त्तिना । आत्मनोऽभीष्टदेवानां ध्यानं ध्यान-
<>मिहोच्यते” शा० ति० । ध्यायतेऽनेन ध्यै--करणे ल्युट् ।
<>देवानां ७ ध्येयरूपभेदे “ध्यानमस्याः प्रवक्ष्यामि यथा
<>ध्यात्वार्चयेदिमाम्” तन्त्रसारः । “तस्य (वटुकस्य) ध्यानं
<>त्रिथा प्रोक्तं सात्विकादिप्रभेदतः” तत्र सात्विकं यथा
<>“बन्दे बालं स्फटिकसदृशं कुन्तलोद्भासिवक्त्रं दिव्याकल्पै-
<>र्नवमणिमयैः किङ्किणीनूपुराद्यैः । दीप्ताकारं विशदवसनं
<>“सुप्रसन्नं त्रिनेत्रं हस्ताब्जाभ्यां वटुकमनिशं शूलदण्डौ
<>दधानम्” । राजसं यथा “उद्यद्भास्करसन्निभं त्रिनयनं
<>रक्ताङ्गरागस्रजम् स्मेरास्यं वरदं कपालमभयं शूलं
<>दधानं करैः । नीलग्रीवमुदारभूषणशतं शीतांशुचूडो-
<>ज्ज्वलं बभ्रूकारुणवाससं मयहरं देवं सदा भावये”
<>तन्त्रसा० तामसध्यानं तु तामसशब्दे पृ० उक्तम्
<>देवानां स्वरूपभेदेनैव ध्येयत्वात् स्वरूपस्य ध्यानत्वम् ।
<>देवताप्रतिमाशब्दे च ३६८५ पृ० येषां मूर्त्तिभेदा यथा द-
<>र्शिताः तथैव तेषां ध्येयता । अन्यदेवताध्यानं तु तन्त्रसार
<>कालिकापुराणादौ दृश्यम् विस्तरभयात् न लिखितम् ।
<>“ज्ञानात् ध्यानं विशिष्यते । ध्यानात् कर्मफलत्यागः
<>गीता । “आगमेनानुमानेन ध्यानाभ्यासरसेन च ।
<>त्रिधा प्रकल्पयेत् प्रज्ञां लभते योगमुत्तमम्” श्रुतिः ।
<>“इति विज्ञापितो राज्ञा ध्यानस्तिमितलोचनः” रघुः
<>“सर्वदेवाः प्राकृतिका यावन्तो मूर्तिधारिणः । अह-
<>मात्मा नित्यदेहो भक्तध्यानानुरूपतः” ब्रह्मवै० जन्मख० ।
<>८ उपनिषद्भेदे उपनिषच्छब्दे १२२२ पृ० दृश्यम् ।
<LEND>
