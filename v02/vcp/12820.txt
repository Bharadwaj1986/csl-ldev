<L>12820<pc>1854,a<k1>काकोली<k2>काकोली
काकोली¦ स्त्री काकोल + गौरा० ङीष् । “जीवकर्षभकौ
मेदे काकोल्यौ ऋद्धिवृद्धिके । अष्टवर्गोऽष्टभिर्द्रव्यैः
कथितश्चरकादिभिः” इति भावप्रकाशीक्ताष्टवर्गान्तर्गते
लताभेदे तद्भेदलक्षणगुणादिकं भावप्र० उक्तं यथा
“जायते क्षीरकाकोली महामेदोद्भवस्थले । यत्र स्यात्
क्षीरकाकोली काकोली तत्र जायते । पीवरीस-
दृशः कन्दः क्षीरं स्रवति गन्धवान् । सा प्रोक्ता
क्षीरकाकोली काकोल्यपि तथा भवेत् । एषा किञ्चिद्-
भवेत् कृष्णा भेदोऽयमुभयोरपि । काकोली वायसोली च
वीरा कायस्थिका तथा । सा शुक्ला क्षीरकाकोली वयस्था
क्षीरवल्लिका । कथिता क्षीरिणी धारा क्षीरशुक्ला पय-
स्विनी । काकोलीयुगलं शीतं शुक्रलं मधुरं गुरु वृहणं
वातदाहास्रपित्तशोषज्वरापहम्” । “सोमामृताश्वगन्धासु
काकोल्यादौ गणे तथा । क्षीरिप्ररोहेष्वपि च वर्त्तयो-
रोपणाः स्मृताः” । “समङ्गा सोमसरला सोमवल्का स-
चन्दना । काकोल्यादिश्च कल्कःस्यात् प्रशस्तोव्रणरोपणे” ।
“पृश्निपर्ण्यात्मगुप्ता च हरिद्रे मालती सिता । काको-
ल्यादिश्च योज्यःस्यात् प्रशस्तोरोपणे घृते” इति च सुश्रु० ।
<LEND>
