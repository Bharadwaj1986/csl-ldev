<L>37152<pc>4711,a<k1>भ्रूणघ्न<k2>भ्रूणघ्न
भ्रूणघ्न¦ त्रि० भ्रूणं गर्भं हन्ति हन--क । भ्रूणहत्याकारके
क्विप् भ्रुणहाप्यत्र । “अपि भ्रूणहनं मासात्” मनुः ।
तत्प्रायश्चित्तं प्रा० वि० उक्तं यथा
“तत्र पुंस्त्रेन ज्ञाते पुरुषबधप्रायश्चित्तं स्त्रीत्वेन ज्ञाते स्त्री-
बधप्रायश्चित्तम् । अविज्ञाते तु पुंबधप्रायश्चित्तमाह मनुः
“हत्या गर्भमविज्ञातमेतदेव व्रतञ्चरेत् । राजन्यवैक्ष्यौ
चेच्ज्ञानादात्रेयी (रजस्वलां) मेव च स्त्रियम्” एतदेवेति ।
ब्रह्मवधप्रायश्चित्तमित्यर्थः । ब्राह्मणीगर्भबधविधयमिदं
तस्यैव प्रकृतत्वात् । क्षत्रियादिगर्भबधे तु यद्वर्णो गर्भस्त-
द्वर्णबधप्रायश्चित्तं कार्य्यं यथा याज्ञवल्क्यः “यागस्य-
क्षत्रविड्घाते चरेद्ब्रह्महणो व्रतम् । गर्भहा च यथा-
वर्णं तथात्रेयीनिसूदनः” व्रतपदोपादानात् ज्ञानत
इदम् अज्ञानतस्तदर्द्धं तेन ज्ञानकृते ब्राह्मणगर्भबधे द्वा-
दशवार्षिकम् । क्षत्रियगर्भबधे त्रैवार्षिकं वैश्यगर्भबधे
सार्द्धवार्षिकं शूद्रगर्भबधे नवमासिकं, धेनुसङ्कलनमप्यूह-
नीयम्” ।
<LEND>
