<L>1222<pc>0120,a<k1>अधर<k2>अधर
अधर¦ पु० न ध्रियते धृङ--अच् न० त० । (ठोट) इति ख्याते
<>ऊर्द्ध्वे, नीचे वा ओष्ठे । “पिबसि रतिसर्वस्वमधरमिति”
[Page0120-b+ 38]
<>शकु० । “निर्मृष्टरागोऽधर” इति सा० दर्प० । “उमा-
<>मुखे बिम्बफलाधरोष्ठे” इति कुमा० । “अधरं
<>खलु बिम्बनामकं फलमाभ्यामिति भव्यमन्वयम् । लभ-
<>तेऽधरबिम्ब इत्यदः पदमस्या रदनच्छदे वददिति” नैष० ।
<>धरणं धरः ब० । तत्सम्बन्धरहिते हीने, ५ ब० । तले
<>नीचे च स्मरमन्दिरे स्त्रीचिह्नभेदे पु० न० । हीनवादिनि
<>त्रि० । अघं सर्वनामकार्य्यभाक् । तत्रायं विशेषः
<>पूर्व्वपरावरदक्षिणोत्तरापराघराणि व्यवस्थायामसंज्ञाया-
<>मिति (पा० ग०) । इत्युक्तेः व्यवस्थायामेवास्य सर्वनामता-
<>व्यवस्था च स्वाभिधेयापेक्षोऽवधिनियमः । अवधित्वञ्च दैशिकं
<>कालिकञ्च तत्र “पूर्व्वापरादिशब्दानां केषाञ्चित् प्रविभागतः ।
<>सामान्येनाभिधानेऽपि प्रवृत्तिर्देशकालयोरित्य” भियुक्तोक्तेः
<>केषाञ्चिदेव उभयावचित्वनियमः न सर्वेषाम्, तथाहि पूर्व्वा-
<>परावरपरोत्तरशब्दा मुख्यवृत्त्या दिक्कालयोर्वर्त्तन्ते तदव-
<>च्छिन्नदेशग्रामादौ च । तत्र पूर्व्वस्यां दिशि वसति, पूर्व्व-
<>स्यादिश आगतः पूर्वदिक्सम्बन्धात् पूर्व्वा वापी । एवं
<>पूर्व्वस्मिन् मासे वसति पूर्व्वस्मात् मासान्निवृत्तः । तत्काल-
<>सम्बन्धात् पूर्व्वो गुरुः पूर्व्वस्मिन् गुरोरागतः पूर्व्वस्मात्
<>प्रासादादागत इत्यादि । एवम् अपरावरपरशब्दत्रयस्यापि
<>“ते च विनापि दिक्कालसम्बन्धं देशवृत्तिमन्तः इति भेदः ।
<>अपरदेशसम्बन्धादपरो ग्रामः अवरो वा । अपरस्मिन् अव-
<>रस्मिन् वा पर्व्वते वसति । सन्निकर्षे विप्रकर्षे च सर्व्वासु
<>दिक्षु तुल्योऽयं व्यपदेशः । न तु ते दिग्गतसम्बन्धेन तत्तदर्थ
<>बोधकाः एकस्यामेव दिशि स्थितयोर्निकटानिकटयोः
<>परावरादिव्यपदेशप्रवृत्तेः । एतच्छब्दापेक्षया मुख्यवृत्त्या
<>वक्ष्यमाणकारिकायां देशग्रहणं सार्थकं अन्यस्य तु
<>स्वतो देशवृत्तित्वम् । सन्निकर्षासन्निकर्षयोर्देशवत् कालो-
<>ऽप्याश्रयः । तेन परः अपरः अवरो वा कालः ।
<>अतएव परकालसम्बन्धात् परःपाणिनिः अपरकाल-
<>संबन्धादपरः कैयटादिरिति । दक्षिणाधरशब्दौ तु दिशि
<>दिगवच्छिन्ने पर्वतादौ च वर्त्तेते न तु काले, नापि
<>कालावच्छिन्ने इति भेदः । दक्षिणस्यां वसति, दक्षिणे
<>पर्वते वा वसति, अधरस्यां दिशि वसति अधरदिक्सम्ब-
<>न्धात् अधरप्रासादे वा वसति इति । तेन “स्वस्वज्ञातिधने-
<>ऽनाम्नि कालदिग्देशवृत्तयः । पूर्व्वापरावरधरापराश्च
<>दक्षिणोत्तरौ” इति गणरत्ने सर्वेषां कालादिवृत्तित्वोक्तावपि
<>दक्षिणाधरयोस्तु न कालवृत्तित्वमिति तेनैव स्वकृतव्याख्यान-
<>रूपे गणरत्नमहोदधौ स्थिरीकृतम् । दक्षिणस्यां दिशि
[Page0121-a+ 38]
<>स्त्री० दक्षिणदिशश्च भूगोले यथाधरत्वं तथा उदक्शब्दे
<>वक्ष्यते । सर्वनाम्नां वृत्तौ पुंवद्भावात् अधरस्यां भवः अधर-
<>तन इत्यादि अधरस्यां वर्त्तते अधरवृत्तिः अधरा अधरस्याः
<>अधरस्यामित्यर्थे अधरत इत्यादि ।
<LEND>
