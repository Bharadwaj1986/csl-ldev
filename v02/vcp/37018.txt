<L>37018<pc>4703,b<k1>भैरव<k2>भैरव
भैरव¦ पु० भीरोरिदम् अण् । १ भये २ तद्वति त्रि० अमरः ।
नाट्यादिप्रसिद्धे ३ भयानके रसे । ४ भयसाधने त्रि० मेदि०
स्त्रियां ङीप् । ५ शङ्करे ६ तदवतारतद्गणभेदे शब्दर०
७ नदभेदे च पु० हेमच० । ८ शिवपत्न्यां स्त्री ङीप् ।
भैरवभेदानामुत्पत्तिर्वामनपु० २७ अ० यथा
“दैत्याधिपः समुत्पत्य हरोरसि गदां क्षिपत् । संहि-
तस्तु महायोगी सर्वाधारः प्रजापतिः । गदापातक्षता-
द्भूरि चतुर्धाऽसृगथापतत् । पूर्वधारासमुद्भूतो भैरवो-
ऽग्निसमप्रभः । विद्याराजेति विख्यातः पद्ममालावि-
भूषितः । तथा दक्षिणधारीत्थो भैरवः प्रेतमास्थितः ।
कामराजेति विख्यातः कृष्णाञ्जनसमप्रभः । नागराजेति
विख्यातश्चक्रमालाविभूषितः । क्षतजाद्रुधिराज्जातो
भैरवः शूलभूषितः । सच्छन्दराजेति ख्यात इन्द्रा-
युधसमप्रभः । भूयिष्ठाद्रुधिराज्जातो भैरवः फलमूमितः ।
ख्यातो लग्वितराजेति शीभाञ्जनसमप्रभः । ततो
भूद्देवराजेति भैरवः क्षतजादथ । उग्रराजो बभूवाथ
क्षतजाद्भैरवोऽपरः । एवं हि सप्तरूपोऽसौ कथ्यते
भैरवोमुने! । विघ्नराजोऽष्टमः प्रोक्तो भैरवाष्टकमुच्यते ।”
शारदीयदुर्गापूजायां तस्याश्चाष्टौ भैरवा यथोक्तं ब्रह्मवै०
प्र० ख० ६१ अ० । “आदौ महाभैरवञ्च संहारभैरवन्तथा ।
असिताङ्गभैरवञ्च रुरुभैरवमेव च । ततः कालभैरवञ्च
क्रोधभैरवमेव च । ताम्रचूडं चन्द्रचूडम् अन्ते च
भैरवद्वयम् । एतान् संपूज्य मध्ये च नव शक्तीश्च पूज-
येत् ।” कालीपूजादौ पूजनीया भैरवाश्च तन्त्रसारोक्ता
यथा “ससिताङ्गो रुरुश्चण्डः क्रोध उन्मत्तसंज्ञकः ।
कपाली भीषणश्चैव संहारश्चाष्टमः स्मृतः” । ९ शिवगणा-
धिपभेदे कालि० पु० ४४ अ० यथा “नन्दी भृङ्गी
[Page4704-a+ 38]
महाकालो वेतालो भैरवस्तथा । अङ्गं भूत्वा महे-
शस्य वीतभीतास्तपोधनाः । यैर्मानुषशरीरेण प्रापिरे
तपसोबलात् । गणानामाधिपत्यन्तु ते जानन्ति हरं
परम् ।” शिवांशकरवीरभूपचन्द्रशेखरस्य पार्वत्यंश तारा-
वतीगर्भजाते १० वेतालसोदरे च यथोक्तं कालिपु० ४५ अ० ।
“प्रविवेश ततो देवी स्वयं तारावतीतनौ । महादेवोऽपि
तस्यान्तु कामार्थं समुपस्थितः । कामावसाने तस्यान्तु
सद्योजातं सुतद्वयम् । अभवन्नृपशार्दूल! तथा शाखा-
मृगाननम् । ततस्तयोर्नाम चक्रे नारदवचनान्नृपः ।
ज्येष्ठो भैरबनामाभूत् भीरोः पुत्रो भयङ्करः । वेताल-
सदृशः कृष्णो वेतालोऽभूत्तथाऽपरः” । अपि च “यीऽसौ
भृङ्गी हरसुतो महाकालोऽपि भूगतः । तावेव गौरी-
शापेन सम्भूय नरयोनिजौ । वेतालभैरवौ जातौ
पृथिव्यां नृपवेश्मनि । यथा भृङ्गिमहाकालावुत्पन्नौ
प्राक् तथा शृणु । योऽसौ महाभैरवाख्यः सकायः
शारमो हरः । भैरवः पृथगेवायं गणाध्यक्षो हरा-
त्मजः ।” देवीभेदेषु शिवरूपभैरवभेदाश्च तीडल-
तन्त्रे १ पटले उक्ता यथा “शिव उवाच । शृणु
चार्वङ्गि! शुभगे! कालिकायाश्च भैरवम् । महाकालं
दक्षिणाया दक्षभागे प्रपूजयेत् । महाकालेन वै सार्द्धं
दक्षिणा रमते सदा । ताराया दक्षिणे भागे अक्षोभ्यं
परिपूजयेत् । समुद्रमथने देवि! कालकूटं समुत्थितम् ।
सर्वे देवाः सदाराश्च महाक्षोभमवाप्नुयुः । क्षोभादि-
रहितं यस्मात् पीतं हालाहलं विषम् । अतएव
महेशानि! अक्षोभ्यः परिकीर्त्तितः । तेन सार्द्धं महा-
माया तारिणी रमते सदा । महात्रिपुरसुन्दर्य्या दक्षिणे
पूजयेत् शिवम् । पञ्चवक्त्रं त्रिनेत्रञ्च प्रतिवक्त्रं सुरे-
श्वरि! । तेन सार्द्धं महादेवी सदा कामकुतूहला ।
अतएव महेशानि! पञ्चमीति प्रकीर्त्तिता । श्रीमद्भु-
वनसुन्दर्य्या दक्षिणे त्र्यम्बकं यजेत् । स्वर्गे मर्त्त्ये च
पाताले या चाद्या भुवनेश्वरी । एतया रसते तेन
त्र्यम्बकस्तेन कथ्यते । सशक्तिश्च समाख्यातः सर्वतन्त्रे
प्रपूजितः । भैरव्या दक्षिणे भागे दक्षिणामूर्त्तिर्सज्ञ-
कम् । पूजयेत् परयत्नेन पञ्चवक्त्रं तमेव हि । छिन्न-
मस्तादक्षिणांशे कबन्धं पूजयेत् शिवम् । कबन्ध-
पूजनाद्देवि! सर्वसिद्धीश्वरी भवेत् । धूमावती महा-
मिद्या विधवा रूपधाऐणी । वगलाया दक्षभागे एक-
वक्त्रं प्रपूजयेत् । महारुद्रेति विख्यातं जगत्संहार-
[Page4704-b+ 38]
कारकम् । मातङ्गीदक्षिणांशे च मतङ्गं पूजयेत्
शिवम् । तमेव दक्षिणामूर्त्तिं जगदानन्दकारकम् ।
कमलाया दक्षिणांशे विष्णुरूपं सदाशिवम् । पूजयेत्
परमेशानि! स सिद्धो नात्र संशयः । पूजयेदन्नपूर्णाया
दक्षिणांशे च रूपकम् । महामोक्षप्रर्द देवं दश-
वक्त्रं महेश्वरम् । दुर्गाया दक्षिणे देशे नारदं परि-
पूजयेत् । नकारः सृष्टिकर्त्ता च दकारः पालकः सदा ।
रेफसंहाररूपत्वान्नारदः परिकीर्त्तितः । अन्यासु सर्व-
विद्यासु ऋषिर्यः परिकीर्त्तितः । स एव तस्या भर्त्ता च
दक्षभागे तु पूज्यते” । ११ रागभेदे स च महादेवस्वरूपः ।
धैवतनिषादषड्जगान्धारमध्यमरूपपञ्चस्वरमिलितैर्गेयः ।
अस्य स्थानं धैवतस्वरः शरदृतौ प्रातर्गेयता ।
मतान्तरे अस्य रागिण्यः पञ्च । भैरवी वैराटी मधु-
माधवी सिन्धवी वङ्गाली चेति” कलानाथमते भैरवो
गुर्लरी भाषा विलाबली कर्णाटी वतंसा वडहंसी
चेति षट् । भरतमते मधुमाधवी ललिता वरारी
बहाकुली भैरवी चेति अन्यविधा पञ्च सङ्गी० दा०
दृश्या । १२ महाविद्यामूर्त्तिभेदे स्त्री ङीप् सा च
पञ्चदशविधा तन्त्रसारे उक्ता यथा
१ त्रिपुरभैरवी २ सम्पत्प्रदा भैरवी ३ कौलेशभैरवी ४ भय-
विध्वंसिनी भैरवी ५ सकलसिद्धिदा भैरवी ६ चैतन्यभैरवी
७ कामेश्वरी भैरवी ८ षट्कूटा भैरवी ९ नित्या भैरवी १० रुद्र-
भैरवी ११ भुवनेश्वरी भैरवी १२ सकलेश्वरी भैरवी १३ त्रि-
पुरबालाभैरवी १४ नवकूटा वालाभैरवी १५ अन्नपूर्णेश्वरी-
भैरवी च एतासां मन्त्रध्यानादिकं क्रमेण तत्र दृश्यम् ।
१३ तारिणीशक्तियोगिनीभेदे च “महाकाल्यथ रुद्राणी
उग्रा भीमा तथैव च । घोरास्या भ्रामरी चैव महा-
रात्रिश्च सप्तमी । अष्टमी भैरवी प्रोक्ता योगिनीस्ताः
प्रपूजयेत्” तन्त्रसा० । तत्र शिवस्य पत्न्यां “कालीतन्त्रादौ
“भैरव्युवाच “कालीपूजा श्रुता नाथ” कालीकवचम्
१४ भैरवरागस्य पत्नीरूपरागिणीभेदे स्त्री “भैरवी कौशिकी
चैव भाषा वेलाबली तथा । बङ्गाली चेति रागिण्यो
भैरवस्यैव वल्लभाः” संगीतसा० । मतान्तरे १५ मालवरागस्य
पत्नीभेदे “धानसी मानसी चैव रामकीरी च सिन्धुता ।
आशावरी भैरवी च मालवस्य प्रिया इमाः” । तस्या गान-
कालः पूर्वाह्णः । “विभाषा ललिता चैव कामोदा पठ-
मञ्जरी । रामकीरी रामकेली वेला मारी च गुर्जरी ।
देशकारी च सुभगा पञ्चमी च गडातुडी । भैरवी चाथ
[Page4705-a+ 38]
कौमारी रागिण्यो दश पल्ल च । एताः पूर्वाह्णकाले
तु गीयन्ते गायनोत्तमैः” सङ्गीतदा० । १५ नागभेदे पु०
भा० आ० ५७ अ० ।
<LEND>
