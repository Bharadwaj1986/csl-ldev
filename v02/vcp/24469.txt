<L>24469<pc>3474,a<k1>दर्शन<k2>दर्शन
दर्शन¦ न० दृश--भावकरणादौ ल्युट् । १ नेत्रे २ स्वप्ने ३ बुद्धौ
४ धर्मे ५ दर्पणे ६ शास्त्रे मेदिनि० ७ इज्यायाम् अजयपा०
८ वर्णे त्रिकाण्ड० ९ निभालने जटाध० । दृश्यते यथार्थतया
ज्ञायते पदार्थोनेन करणे ल्युट् । अध्यात्मावेदके १० शास्त्र-
भेदे तानि च नास्तिकवौद्धजैनवैष्णवास्तिकादिमत-
भेदेन नानाविधानि । तानि च सर्वदर्शनसंग्रहे तत्तन्मत-
प्रदर्शनावसरे दर्शितानि । तत्रास्तिकदर्शनानि षट् तत्र
गौतमेन न्यायदर्शनं, कणादेन वैशेषिकं, कपिलेन साङ्ख्यं,
पतञ्जलिना योगदर्शनं, जैमिनिना पूर्वमीमांसाव्यासेन वेदा-
न्तदर्शनम् प्रणीतम् । तच्च वेदान्तदर्शनं व्यासप्रणीतमेकमपि
बहुभिर्विद्वद्भिः द्वैताद्वैतविशिष्टाद्वैतशुद्धाद्वैतप्रभेदेन
नानाविधं यथा बुद्धस्यैकस्योपदेशकत्वेऽपि विनेयानां बुद्धि-
वैचित्र्यात् स्वस्वबुद्ध्यनुमारिपदार्थकल्पनया योगाचारमा
ध्यमिकादिभेदा उपज ताः । एवं वेदान्तस्यापि “षड्दर्श-
नानि मेऽङ्गानि पादौ कुक्षिः करौ शिरः । तेषु भेदन्तु
यः कुर्यान्मदङ्गच्छेदको हि सः । एतान्येव कुलस्यापि षड
ङ्गानि भवन्ति हि । तस्मान्मदात्मकं कौलमहं कौलात्मकः
पिये!” तन्त्रशास्त्रम् । पदार्थभेददर्शने फलभेदो यथा
<फ्>“नन्द उवाच । “येषाञ्च दर्शने! पुण्यं पापञ्च यस्य दर्शने ।
तत्सर्वं वद सर्वेश! श्रेतुं कौतूहलं हि मे । श्री भगवान्
उवाच । सुब्राह्मणानां तीर्थानां वैष्णवानाञ्च दर्शने ।
देवताप्रतिमादर्शात् तीर्थस्वायी भवेन्नरः । सूर्य्यस्य
दर्शने भक्त्या सतीनां दर्शने तथा । सन्न्यासिनां यती
नाञ्च तथैव ब्रह्मचारिणाम् । भक्त्या गवाञ्च वह्नीनां
गुरूणाञ्च विशेषतः । गजेन्द्राणाञ्च सिंहानां श्वेता-
श्वानां तथैव च । शूकानाञ्च पिकानाञ्च खञ्जनानां
तथैत्र च । हंसानाञ्च मयूराणां चासानां शङ्खपक्षिणाम् ।
वत्सप्रयुक्तधेनूनामश्वत्थानां तथैव च । पतिपुत्रवती-
माञ्च नराणां तीर्थयायिनाम् । प्रदीपानां सुवर्णानां
[Page3474-b+ 38]
मणीनाञ्च विशेषतः । मुक्तानां हीरकाणाञ्च माणि-
क्यानां महाशय! । तुलसीशुक्लपुष्पाणां दर्शनं पाप-
नाशनम् । फलानि शुक्लधान्यानि घृतं दधि मधूनि च ।
पूर्णकुम्भञ्च लाजांश्च राजेन्द्रं दर्पणं जलम् । मा-
लाञ्च शुक्लपुष्पाणां दृष्ट्वा पुण्यं लभेन्नरः । गोरो-
चनाञ्च कर्पूरं रजतञ्च सरोवरम् । पुष्पोद्यानं पुष्पि-
तञ्च दृष्ट्वा पुण्यं लभेन्नरः । देवाश्रितं देवधटं सुगन्धि-
पवनं तथा । शङ्खञ्च दुन्दुभिं दृष्ट्वा सद्यः पुण्यं लभेन्नरः ।
शुक्लपक्षस्य चन्द्रस्य पीयूषं चन्दनं तथा । कस्तूरीं
कुङ्कुमं दृष्ट्वा नन्द । पुण्यं लभेन्नरः । पताकामक्षयवट
तरुं देवोत्थितं शुभम् । देवालयं देवखातं दृष्ट्वा पुण्यं
लभेन्नरः । शुक्तिं प्रबालं रजतं स्फाटिकं कुशम्लकभ् ।
गङ्गामृदं कुशं ताम्रं दृष्ट्वा पुण्यं लभेन्नरः । पुराण
पुस्तकं शुद्धं सवीजं विष्णुयन्त्रकम् । स्निग्धदूर्वाक्षतं
रत्नं दृष्ट्वा पुण्यं लभेन्नरः । तपस्विनं सिद्धमन्त्रं
समुद्रं कृष्णमारकम् । यज्ञं महोत्सवं दृष्ट्वा सुपुण्यं
लभते नरः । गोभूत्रं गेमयं दुग्धं गोधूलिं गोष्ठ
गोस्पदम् । पक्वशस्यान्वितं क्षेत्रं दृष्ट्वा पुण्यं लभेन्नरः ।
रुचिरां पद्मिनीं श्यामां न्यग्रोवपरिमण्डलाम् । सु-
वेशिकां सुवसनां दिव्यभूषणभूषिताम् । वेश्यां क्षेमङ्करीं
गन्धं सदूर्वाक्षततण्डुलम् । सिद्धान्नं परमान्नञ्च
दृष्ट्वा पुण्यं लभेद्ध्रुवम् । कार्त्तिक्यां पूर्णिमायाञ्च ण-
धिकाप्रतिमां शुभाम् । संपूज्य दृष्ट्वा नत्वा च करोति
जन्मखण्डनम् । हिङ्गुलायां तथाष्टम्यामिषे मासि सिते
शुभे । श्रीदुर्गाप्र तमां दृष्ट्वा करोति जन्मखण्डनम् ।
शिवरात्रौ च काश्याञ्च विश्वनाथस्य दर्शनम् । कृत्वो-
पवासं पूजाञ्च करोति जन्मखण्डनम् । जन्माष्टमी-
दिने भक्तो दृष्ट्वा मां विन्ध्यमाधयम् । प्रणम्य पूजां कृत्वा
च करोति जन्मखण्डनम् उपोव्य व्रजभूमौ । च
भाण्डीरे मालतीवने । संपूज्य राधां मां चैव करोति
जन्मखण्डनम् । पौषे मासि शुक्लरात्रौ यत्र तत्र स्थले
नरः । पद्मायाः प्रतिमां दृष्ट्वा करोति जन्मखण्डनम् ।
सप्तजन्म भवेत्तस्य पुत्रः पौत्रो धनेश्वरः । उपोष्यैकादशीं
स्रात्वा प्रभाते द्वादशीदिने । द्वष्ट्वा काश्यामन्नपूर्णा-
करोति जन्मखण्डनम् । दत्त्वा विष्णुपदे पिण्डं विष्णुं
यश्च विलोकयेत् । पितॄणां स्वात्मनश्चैव करोति जन्म-
खण्डनम् । प्रयागे मुण्डनं कृत्वा यश्च पितॄन् प्रतर्वयेत् ।
उपोव्य नैमिपारण्ये करोति जन्मखण्डनम् । ष्टपोषप्र
[Page3475-a+ 38]
पुष्करे स्नात्वा किं वा वदरिकाश्रमे । संपूज्य दृष्ट्वा
मामेव करोति जन्मखण्डनम् । सिद्धां कृत्वा च वदरीं
भुङ्क्ते वदरिकाश्रमे । दृष्ट्वा मत्प्रतिषां नन्द! करोति
जन्मखण्डनम् । दोलायमानं गोविन्दं दृष्ट्वा वृन्दावने
च माम् । दृष्ट्वा सपूज्य नत्वा च करोति जन्मखण्डनम् ।
भाद्रे दृष्ट्वा च मञ्चस्थं मामेव मधुसूदनम् । संपूज्य
नत्वा भक्तश्च करोति जन्मखण्डनम् । रथस्थञ्च जग-
न्नाथं यो द्रक्ष्यति कलौ नरः । संपूज्य भक्त्या नत्वा
च करोति जन्मखण्डनम् । उत्तरायणसंक्रान्त्यां प्रयागे
स्नानमाचरेत् । संपूज्य दृष्ट्वा मामेव करोति जन्म-
खण्डनम् । कार्त्तिक्यां पूर्णिमायाञ्च दृष्ट्वा मत्प्रतिमां
शुभाम् । उपोष्य पूजां कृत्वा च करोति जन्मखण्ड-
नम् । चन्द्रभागासमीपे च माध्याञ्च मां नमेत् शनैः ।
राधया सह मां दृष्ट्वा करोति जन्मनः क्षयम् । रामे-
श्वरं सेतुबन्धे आषाढपूर्णिमादिने । उपोष्य दृष्ट्वा
संपूज्य करोति जन्मनः क्षयम् । दीननाथं दिनकरं
लोलार्के चोत्तरायणे । उपोष्य दृष्ट्वा मंपूज्य करोति
जन्मनः क्षयम् । ऋषिकोष्ठे सुवसने कलविङ्के सु-
गह्वरे । विस्यन्दके राजकोष्ठे नन्दके पुष्पभद्रके ।
पार्वतीप्रतिमां दृष्ट्वा कार्त्तिकेयं गणेश्वरम् । नन्दिनं
शङ्करं दृष्ट्वा करोति जन्मनः क्षयम् । त्रिकूटे मणि-
भद्रे च पश्चिमोदधिसन्निधौ । समुपोष्य दधि प्राश्य
मां दृष्ट्वा मुक्तिमाप्नुयात्” ब्रह्म० वे० जन्म० ख० । शकुन-
भेददर्शने फलभेदः शकुनशब्दे दृश्यम् ।
<LEND>
