<L>7559<pc>0824,a<k1>आलि<k2>आलि
आलि¦ पु० आलति दंशे समर्थो भवति आ + अल--पर्य्याप्तौ इन् ।
१ वृश्चिके २ भ्रमरे ३ तज्जातिस्त्रियां स्त्री ङीप् । आल-
यति भूषयति अलभूषणे--णिच् + इन् । ४ सख्यां वयस्या-
याम् “असम्भवद्घनरसा शतालिपरिषेविता । करं न
सहते राजन्! भूमिर्नववधूरिव” उद्भटः वा ङीप् । आ-
लीत्यप्यत्र । “आलीव पश्य प्रतिषेधतीय कपोतहुङ्कारगिरा
वनाली” नैष० । “तत्कालमालीभिरहस्यतालम्” नैष०
“ममालि! प्राचीनैः प्रचुरसुकृतैरद्य फलितम्” उद्भटः ।
“निवार्य्यतामालि! किमप्ययं वटुः” कुमा० “स्मित-
मुपगतामालीं दृष्ट्वा सलज्जमवाञ्चितम्” सा० द० । “आ-
लति वारयति जलम् आ + अल--इन् वा ङीप् । आग-
न्तुकस्य क्षेत्रस्थस्य च जलस्य निवारके ५ सेतौ” । “शता-
लिपरिषेबितेति” आ + अल--पर्य्याप्तौ इन् बा ङीप् ।
६ सन्ततौ श्रेणौ च बनाली नैष० “तोयान्तर्भास्करालीव
रेजे मुनिपरम्परा” कुमा० लीनामालीमिव तरवोबि-
भ्राणाः” माघः । ७ रेखायाञ्च स्त्री वा ङीप् “विषमहरि-
चन्द्रनालिना” माघः । ८ शुद्धान्तःकरणे ९ अनर्थे
च त्रि० मेदि० ।
<LEND>
