<L>12529<pc>1790,b<k1>कलाप<k2>कलाप
कलाप¦ पु० कलां मात्रामाप्नोति आप्--अण् । १ समूहे, २ मयूर-
पिच्छे, ३ भूषणे, ४ काञ्च्याम्, ५ चन्द्रे, मेदिनि० तत्र
समूहे “मुक्ताकलापीकृतसिन्धुवारम्” कुमा० । “अधिगतकला-
[Page1791-a+ 38]
कलापकम्” वर्हे आलम्बिभिश्चन्द्रकिणः कलापैः” । “दृष्ट्वेव
निर्ज्जितकलापभरामधस्तात् व्याकीर्ण्णमाल्यकवरां कवरीं
तरुण्याः” माघः । भूषणे “मुक्ताकलापस्य च निस्तलस्य”
कुमा० “मुक्ताकलापस्य मुक्ताभूषणस्य” मल्लि० । काञ्च्याम्
“रशनाकलापगुणेन बधूः” माघः । ६ तूणे तूणश्च
शरपूर्ण्णः चर्म्ममयः भस्त्रारूपः यथाह “कलापिनः”
कात्या० २२, ३, १८, व्या० “कलापशब्देन शरसूर्ण्णा
चर्म्ममयी भस्त्रोच्यते” कर्कः । “कलापी चषालः”
आश्व० श्रौ० ९, ७, १८, “सा मेधी अग्रप्रदेशे धान्यपूलै-
र्बद्धा तिष्ठति स एव चषाली भवति” नारा० वृत्त्युक्तेः
धान्यपूलानां शरतुल्यत्वारोपेण बहुशरवत्त्वगुणयो-
गात्तूणवत्त्वम् इति तथा च गौण्या चषालस्य कला-
पित्वम् । ७ शरे “कलापिनौ धनुष्पाणी शोभमानौ
दिशोदश” रामा० १, २२, ७, अत्रार्थे क्लीवत्वमपि “परीप्स-
मानः पार्थानां कलापानि धनूंषि च” भा० व० १५७ अ० ।
८ धनुषि । “हारिद्रवर्ण्णा ये त्वेते हेमपुङ्खाः शिला-
शिताः (शराः) । नकुलस्यकलापोऽयं पञ्चशार्दूललक्षणः ।
“येनासौ व्यजयत् कृत्स्नां प्रतीचीं दिशमाहवे” भा०
वि० ६५ अ० नकुलास्त्रकथने । ९ अर्द्धचन्द्राकारास्त्रभेदे च
“खड्गांश्च दीप्तान् दीर्घांश्च कलापांश्च महाधनान् । विपा-
ठान् क्षुरधारांश्च धनुर्भिर्निदधुः सह” भा० वि० ५ अ० ।
कलापः कार्त्तिकेयमयूरपिच्छः उत्पत्तिस्थानत्वेनास्त्यस्य
अच् । १० व्याकरणभेदे कार्त्तिकेयमयूरपिच्छयोनित्वात्तस्य
तथात्वम् । “अधुना स्वल्पतन्त्रत्वात् कातन्त्राख्यं भविष्यति ।
तद्वाहनकलापस्य नाम्ना कालापकं तथा” वृहत्कथा
सारः । ११ ग्रामभेदे । “देवापिर्योगमास्थाय कलाप-
ग्राममास्थितः । सोमवंशे कलौ नष्टे कृतादौ स्थापयि
ष्यति” भाग० ९, १२, १३, “सुदर्शनोऽथाग्निवर्ण्णः शीघ्र-
स्तस्य मरुः सुतः । योऽसावास्ते योगसिद्धः कलापग्राम-
मास्थितः । कलेरन्ते सूर्य्यवंशं नष्टं भावयिता पुनः”
भाग० ९, १२, ५, “सत्यभामा तथैवान्या देव्यः कृष्णस्य सम्मताः ।
वनं प्रविविशूराजंस्तपसे कृतनिश्चयाः । फलमूलादि
भोजिन्यो हरिध्यानैकतत्पराः । हिमवन्तमतिक्रम्य
कलापग्राममाविशन्” भा० मौ० ७ अ० । तेनास्य हिम-
चदुत्तरपार्श्वे सन्निवेश इति गम्यते ।
चन्द्रे तु कलामाप्नोति आप--अण् कलां पाति पा--क वा
व्युत्पत्तिः । तस्य कलापतित्वात् कलाधारत्वाच्च तथात्वम्
१४ विदग्धे त्रि० मेदि० विविधकलाधरत्वात्तस्य तथात्वम् ।
<LEND>
