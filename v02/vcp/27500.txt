<L>27500<pc>3906,a<k1>धृति<k2>धृति
धृति¦ स्त्री धृ--क्तिन् । १ धारणे २ तुष्टौ ३ धैर्य्ये “धृतिर-
स्तमिता रतिश्च्युता” रघुः “धृतिर्धैर्यं प्रीतिर्वा”
मल्लि० । विष्कम्भादिमध्ये ४ अष्टमे योगभेदे
मेदि० । “अतिगण्डः सुकर्मा च धृतिः शूलं तथैव”
ज्यो० । ५ सुखे हेमच० । गौर्य्यादिषोडशमातृमध्ये
६ मातृकाभेदे । मातृकाशब्दे दृश्यम् । अष्टाद-
शाक्षरपादकछन्दोमात्रे उक्तात्युक्तेत्युपक्रमे धृति-
श्चातिधृतिश्चैव कृतिः प्रकृतिराकृतिः” वृ० र० ।
७ मानसधारणाभेदे “धृतिरधृतिर्ह्रीर्वीर्भीरित्येतत् सर्वं
मनएव” श्रुतिः । सा च सात्विकादिभेदेन त्रिधा
यथाह गीतायाम् “धृत्या यया धारयते मनःप्राणे-
न्द्रियक्रियाः । योगेनाव्यभिचारिण्या धृतिः सा पार्थ ।
सात्विकी । यया तु धर्मकामार्थान् धृत्या धारय-
तेऽर्जुन! । प्रसङ्गेन फलाकाङ्क्षी धृतिः सा पार्थ!
राजसी । यथा स्वप्नं भयं शोकं विषादं मदमेव च ।
न विमुञ्चति दुर्मेधा घृतिः सा पार्थ! तामसी” ।
८ दक्षसुतारूपधर्मपत्नीभेदे “ददौ स दश धर्माय” इत्युपक्रमे
धर्मपत्नीशब्दे उक्त वाक्ये ३८५७ पृ० दृश्यम् । ९ जयद्रथ-
नृपस्य पौत्रे पु० जयद्रथस्तु राजेन्द्र! यशोदेव्याम् व्यजा-
यत । ब्रह्मक्षत्रोत्तरः सत्यां विजयो नाम विश्रुतः ।
विजयस्य धृतिः पुत्रः” हरिवं० ३१ अ० । १० मैथिले
राजभेदे पु० तदुपक्रमे “शुनकस्तत्सुतो जज्ञे वीति-
हव्यो धृतिस्ततः” भाग० ९ । १३ । १६ । ११ विश्वदेवभेदे
पु० तन्नामोपक्रमे “बलं धृतिर्विपाप्मा च पुण्यकृत्
थाबनस्तथा” भा० अनु० ९१ अ० । सा० द० उक्ते १२ व्यभिचारि
भावभेदे । सा च “सधृतिचपलनाग्लानिचिन्तावितर्काः”
इत्युद्दिश्य तत्र लक्षिता यथा “ज्ञानाभीष्टागमाद्यैस्तु
संपूर्णस्पृहता धृतिः । सौहित्यवचनोल्लाससहास
प्रतिभादिकृत्” उदाहृतं च “कृत्वा दीननिपीडनां
निजजने वद्ध्वा वचोविग्रहम् नैवालोच्य गरीयसी-
रपि चिरादामुष्मिकीर्यातनाः । द्रव्यौघाः परिसञ्चिताः
खलु मया यस्याः कृते साम्प्रतं नीवाराञ्जलिनापि
केवलमहो मेयं कृतार्था तनुः” भा० द० । “ता धृति-
[Page3906-b+ 38]
रस्ति गतास्मि सम्प्रतीयम्” माघः । “स्थिता कर्थं
शैलजनाशुगे धृतिः” किरा० “अम्बरान्तधृतेः” शा० सू०
१४ गुरुत्ववतां पतनाभावे हरिदासः “कार्य्यायोजन
धृत्यादेः पदात् प्रत्ययतः श्रुतेः । वाक्यात् सङ्ख्याविशेषच्च
साध्यो विश्वविदव्ययः कुसुमा० । धृतीति ब्रह्माण्डादि
पतनप्रतिबन्धकी भूतप्रयत्नवदधिष्टितं धृतिमन्त्वात्
वियति विहङ्गमधृतकाष्ठवत् धृतिश्च गुरुत्ववतां पतना-
भावः” हरिदासः । मनसो भूतपञ्चकारब्धत्वात्
क्षित्यंशधारणवत्त्वात् धृतिमत्त्वं बोध्यम् । धृते-
र्भूमिगुणत्वञ्च भा० शा० २५५ अ० उक्तं यथा
“भूमेः स्थैर्य्यं गुरुत्वं च काठिन्यं प्रसवार्धता ।
गन्धोगुरुत्वं शक्तिश्च संथातः स्थापना धृतिः” ।
“स्थैर्य्यमचाञ्चल्यं गुरुत्वं पतनप्रतियोगी गुणः प्रसवो
धान्याद्युत्पत्तिस्तदर्थता, गुरुत्वं प्रथिमा पिण्डपुष्टिः
शक्तिर्गन्धग्रहणसामर्थ्यं सङ्घातः श्लिष्टावयवत्वम् स्था-
पना मनुष्याद्याश्रयत्वं धृतिः पाञ्चभौतिके मनसि यो
धृत्यंशः स पार्थिवः स्थैर्य्यशब्देनैवीपात्त इति धृतिशब्दे-
मात्र भूतान्तरप्रवेशस्थानत्वमुच्यते” नीलकण्ठव्याख्या ।
तच्छन्दसोऽष्टादशसंख्यकत्वात्तत्तुल्यसंख्यायुते अष्टादश-
संख्यायुक्ते च । १६ विपुलाख्य विष्कुम्भपर्वतस्थे वनभेदे
विष्कुम्भपर्वतोपक्रमे “वनं तथा चैत्तरथं विचित्रं ते-
ष्वप्सरो नन्दननन्दनञ्च । धृत्याह्वयं यद् धृतिकृत् सुराणां
भ्राजिष्णु वैभ्राजमिति प्रसिद्धम्” सि० शि० । “विपुलशैल-
मस्तके केतुवृक्षो वटो धृतिर्वनं महाह्रदः सरः” प्रमिता० ।
<LEND>
