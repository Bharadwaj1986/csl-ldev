<L>7341<pc>0785,a<k1>आयुस्<k2>आयुस्
आयुस्¦ न० इण--असि णिच्च । जीवितकाले “आयुरारोग्य
मतुलं देहि देवि! नमोऽस्तुते” देवीस्तुतिः । “आयुर्देहातिगैः
पीतं रुधिरं च पतत्त्रिभिः” रघुः । “चतुर्थमायुषोभाग-
मुषित्वाद्यं गुरौ द्विजः । द्घितीयमायु षोभागं कृतदारो-
गृहे वसेत्” मनुः “समारुरुक्षुर्दिवमायुषः क्षये” रघुः ।
“आयूंषि त्वक्षु निर्भिद्य प्राभञ्जनिरमोचयत्” भट्टिः । “अष्टमं
चायुषः स्थानमष्टमादष्टमञ्च यत्” इति पराशरोक्तेः
जन्मलग्नावधिके अष्टमस्थाने तृतीयस्थाने च तद्विवेच्यम् ।
स्थानविशेषे च ग्रहविशेषयोगदृष्ट्यादिवशात् आयुर्विशेषः
अष्टमस्थाने चिन्तनीयपदार्थसहितः” सर्वा० चिन्ता० दर्शितः ।
यथा “मरणाज्जीवितमरणं गुप्तस्थानं च मरणहेतुञ्च । अन्त-
सुखमरणदेशं परिभवमपि चिन्तयेत् प्राज्ञः । रन्ध्रेश्वरे पापयु-
तेऽन्त्यराशावल्पायुरस्येति वदन्ति पष्ठे । तत्रापि लग्नेश्वर-
योगजाते त्वल्यायुरस्येति वदन्ति सन्तः । स्वक्षेत्रसंस्थे सति
रन्ध्रनाथे दीर्घायुराह्र्मुनयोमहान्तः । मन्देन वा चिन्त्य-
मशेषमायुः स्वक्षेत्रमित्रोच्चगृहस्थितेन । रन्धेश्वरे णापि
युते विलग्ननाथे रिपौ वा व्ययराशियुक्ते । षष्ठान्त्यपे वा
यदि लग्नयुक्ते दीर्घायुरभ्येति शुभेक्षितश्चेत् । कर्मेश्वरेणापि
विचिन्त्यमायुर्दीर्घं सुहृस्वोच्चयुतेन तेन । केन्द्रस्थितैः कर्म-
विलग्नरन्ध्रनाथैस्तथैवायुरुदाहरन्ति । प्रोक्तग्रहैर्व्योमचरै-
स्त्रिभिर्वा सभानुजैः केन्द्रगतैस्तथैव । स्वक्षेत्रकोणादिग-
तैर्विशेषाद्वदन्ति दीर्घायु रुदारचित्ताः । चतुरस्त्रे शुभैर्युक्ते
लग्नेशे शुभसंयुते । गुरुणा दृष्टिसंयोगे पूर्णमायुर्विनि-
र्दिशेत् । केन्द्रान्विते विलग्नेशे गुरुशुक्रसमन्विते । ताभ्यां
निरोक्षिते वापि दीर्घमायुर्विनिर्दिशेत् । त्रिषडायगताः
पापाः शुभाः केन्द्रत्रिकोणगाः । लग्नेशे बलसंयुक्ते
पूर्णमायुर्विनिर्दिशेत् । षट्सप्तरन्ध्रभावेष शुभेशसहितेषु
च । त्रिषडायेषु पापेषु पूर्णमायुर्विनिर्दिशेत् । रन्द्र धिपे
विलग्नस्थे गुरुशुक्रेक्षिते युते । लग्नेशे केन्द्रराशौ वा दीर्घ-
मायुर्विनिर्दिशेत् । रन्ध्राधिपे तु केन्द्रस्थे गुरुशुक्रेक्षिते
युते । लग्नेशे बलसंयुक्तेदीर्घमायुर्विनिर्दिशेत् । लग्नाधिपो
यदा केन्द्रे लग्नादेकादशालये । सर्वग्रहकृतं रिष्टमेकोऽपि
विलयं नयेत् । उच्चान्वितैस्त्रिभिः खेटैर्लग्नरन्ध्रेशसंयुतैः ।
रन्धे पापविहीनैस्तैर्दीर्घमायुर्विनिर्दिशेत् । रन्ध्रस्थतैस्त्रिभिः
खेटैः स्वोच्चमित्रस्वगेहगैः । लग्नेशे वलसंयुक्ते दीर्घमा० ।
प्रारावताटिभागस्थाः पापाः सर्वे शुभास्तथा । केन्द्रत्रिको-
[Page0785-b+ 38]
णनिलयाः पूर्ण्णमायुर्विनिर्दिशेत् । षष्ठाष्टमव्यये पापा
लग्नेशे दुर्बले यदि । अल्पायु रनपत्यो वा शुभदृग्योगव-
र्जिते । क्रूरषष्ठांशके वापि रन्ध्रेशे भानुजेऽपि वा । पापा-
न्विते पापदृष्टेत्वल्पमायुर्विनिर्दिशेत् । चतुष्टयगते पापे शुभ-
दृष्टिविवर्जिते । बलहीने विलग्नेशे त्वल्पमायुर्विनिर्दि-
शेत् । व्ययार्थौ पापसंयुक्तौ शुभदृष्टिविवर्जितौ । क्रूरषष्ठांशगौ
वापि स्वल्पमायुर्विनिर्दिशेत् । आयुर्योगस्त्रिधा प्रोक्तः स्व-
ल्पमध्यचिरायुषः । द्वात्रिं शत्पूर्व्वमल्पायुर्मध्यमायु स्ततो
भवेत् । सप्तत्याः प्राक्, ततः पूर्णमायुरत्र वदन्ति हि ।
अल्पायुर्दिननाथस्य शत्रौ लग्नाधिपे यदा । समत्वे मध्य-
मायुः स्यान्मित्रे दीर्घायुरादिशेत् । बलहीने विलग्नेशे
जीवे केन्द्रत्रिकोणगे । षष्ठाष्टमव्यये पापे मध्यमायुरुदाहृ-
तम् । शुभे केन्द्रत्रिकोणस्थे शनौ बलसमन्विते । षष्ठे
वाप्यष्टमे पापे मध्यमायुरुदाहतम् । लग्ने त्रिकोणे केन्द्रे
वा मध्यमायुश्च मिश्रिते । अल्पायुर्योगजातानां विपत्पा-
के मृतिप्रदः । मध्यमे प्रत्यरिभेशान्मृतिं दद्याद्विशेषतः ।
अष्टमेशदशा कष्टा पूर्ण्णायुर्योगसंज्ञके । योगायुरि ति नि-
श्चित्य जातस्यैवं वदेद्बुधः । आयुर्विलग्नाधिपती बलेन
हीनौ धरासून्वहितेशयुक्तौ । युद्वे मृतिं तस्य वदन्ति
तज्ज्ञाः शस्त्रेण वा तन्मरणं विशेषात् । रन्ध्राङ्गनाथौ यदि
वा रिपुस्थौ राह्वन्वितौ केतुयुतौ ससूनू । व्रणेन युद्वे मृ-
तिमाहुरार्याः शस्त्रेण वा तन्मरणं विशेषात् । रन्ध्राङ्ग-
नाथौ यदि वा रिपुस्थौ राह्वन्वितौ केडयुतौ समन्दौ ।
तद्भुक्तिकालेऽप्यथ वा विपाके शस्त्रेण चौरैर्मरणं प्रयाति ।
रन्ध्राङ्गपौ वाहननाथयुक्तौ तस्मान् मृतिं तस्य वदन्ति
तज्ज्ञाः । मृतिं त्वजीर्णाद्गुरुसंयुतौ तौ देहेशजीवौ रि-
पुगावजीर्णात् । लग्नेश्वरे वाहननाथयुक्ते वागीश्वरे-
णापि युते त्वजीर्णात् । देहेश्वरे वाहनवित्तभावनाथान्विते वा
मरणंत्वजीर्णात् । रन्ध्रेशयोगान्मरणं दशायामन्तर्दशायामथ
वा वदन्ति । पित्रादिभावाधिपयोगदृष्ट्या पित्रादिकानां
मरणं तथैव । मृत्यङ्गपौ भानुसुतेन युक्तौ दुस्थानगौ
वा विषभक्षणेन । राहुध्वजाभ्यां सहितौ च दुस्थावुद्ब-
न्धनात्तस्य मृतिं वदन्ति । षष्ठेश्वरे भानुसुते सराहुकतौ
मृगाद्भीतिमुदाहरन्ति । जीवेन युक्ते गजभीतिमस्य जातस्य
चन्द्रेण युतेऽश्वभईतिम् । सूर्य्यान्विते तादृशभानुपुत्रे मृगात्स-
शृङ्गात शुनकात् सभौमे । षष्ठस्थिते भानुसुतेऽपि चेवं वि-
ना स्वतुङ्गस्वगृहं सखेटे । सुखेशभाग्येशविलग्ननाथास्त्रि-
कोणगाः केन्द्रगताश्च सर्वे । भुक्तौ यदा तत्परिपाककाले
[Page0786-a+ 38]
पित्रा सहैवानुमृतिञ्च मातुः । रन्ध्रे शशाङ्के फणिनाथ
युक्ते हीने त्वपस्मांरयुतः समन्दे । तत्र स्थिते हीनबले
शशाङ्के पिशाचपीडा च जलाद् द्विपाच्च । भौमाहि-
मन्दान्यतमेन युक्ते क्षीणे शशाङ्के निधनस्थितेऽपि ।
दुःस्थे त्वपस्मारभयान्मृतिःस्यात्पिशाचबाधादथ वा
मृतिस्तु । रन्ध्रे सराहौ यदि वा सकेतौ चातुर्थिका-
पीडनमाहुरस्य । रन्ध्रेश्वरेणापि युते तथैव क्रूरादि-
षष्ठांशयुते तु सत्यम् । नीचस्थिते वाऽमरनायके वा
षष्ठाष्टमस्थे यदि पापदृष्टे । राज्ञां प्रकोपान्मरणं
पितुश्च तत्पीडया वित्तविनाशमेति” । अधिकमल्पायुः-
शब्दे ४१३ पृष्ठे उक्तम् । अस्य पुरुषादिपूर्व्वपदकत्वे अच्
समा० “पुरुषायुषजीविन्यः” रघुः त्र्यायुषम् मनुष्यायुष
मित्यादौ बा० अच् समासान्तः ।
<फ्>आयुर्योगश्च सर्व्वा० चि० दर्शितः यथा “अथायुर्योगः ।
केचिद्योगं प्रशंसन्ति दशां केचिद्वदन्ति हि । तद्विना चायुषां
ज्ञानं न शक्यन्तु मनीषिभिः । त्रिविधश्चायुषो योगः स्व-
ल्पायुर्मध्यमोत्तमः । द्वात्रिं शत्पूर्व्वमल्पन्तु तदूर्ध्वं मध्यमं
भवेत् । आ सप्ततेस्तदूर्ध्वन्तु दीर्घायुरिति सम्मतम् ।
उत्तमायुः शतादूर्ध्वं मुनेः शंसन्ति तद्विदः । आ द्वा-
दशाब्दाज्जन्तूनामायुर्ज्ञानं न शक्यते । जपहोमचिकित्साद्यै
र्वालरक्षां तु कारयेत् । पित्रोद्देशैर्मृताः केचित्केचिद्
बालग्र हैरपि । अपरे रिष्टयोगाच्च त्रिविधाऽकालमृत्यवः ।
जन्मतः प्रबलेनैव बालानां पुष्टिवर्द्धनम् । कथयेदवशेषं तु
तथा योगोनिरूपितः । अल्पायुर्लग्नपे भानौ शत्रौ मध्यं
तु मध्यमे । मित्रे लग्नेश्वरे तस्य दीर्घमायुरुदाहृतम् ।
अल्पायुर्योगजातस्य विपत्तारे मृति” वदेत् । जातस्य मध्यमे
यागे प्रत्यरौ तु मृतिर्भवेत् । दीर्घायुर्योगजातानां बधभे तु
मृतिर्भवेत् । त्रिषु योगेषु सर्वेषु प्रत्येकं त्रिविधं भवेत् ।
अल्पायुरल्पमध्यं तु पूर्ण्णायुस्त्रिविधं स्मृतम् । मध्यमादल्पमध्यं
तु पूर्ण्णायुस्त्रिविधं भवेत् । दीर्घायुषोऽल्पमध्ये तु पूर्ण्णायुस्त्रि-
विधं भवेत् । एवन्नवविधं प्रोक्तमायुषां तु विनिर्णयः । पञ्च-
म्याराद्दशा मृत्युं दद्यात् षष्ठी गुरोस्तथा । शनेश्चतुर्थान्मृत्युः
स्याद्दशा राहोश्च सप्तमी । विपद्भेशदशा कष्टा प्रत्यरीश-
दशा तथा । बधभेशदशा कष्टा पापा स्यादशुभेक्षिता ।
नीचारातिविमूढस्था विपत्प्रत्यरिनैधनाः । दशा दद्युर्मृतिं
तस्य पापैयुक्ता विशेषतः । राशिसन्धिषु ये जातास्ते बाला
मृतजीविनः । पापदृष्टो युतोवाऽपि निःसंशयमृति प्रदः ।
गण्डान्तेषूद्भवो मर्त्यः पितृमातृबलात्ततः । यदि जीवेत्स्व-
[Page0786-b+ 38]
र्गपालो गजवाजिसमन्वितः । तृतोयगौ भानुनिशाकरौ
वा क्रूरर्क्षगौ क्रूरनिरीक्षितौ च । व्याधिं नरस्यापि
वदन्ति तजज्ञास्त्रिवर्षमात्रं त्वविलम्बमेतत् । चन्द्रात् स्मरे-
वासरनाथभौमौ कुजादयो वा मरणं दशाहात् । उद्यद्रेष्काण
जामित्रे यस्व स्याद्दारुणो ग्रहः । क्षीणचन्द्रे विलग्नस्थे
सद्योहरति जीवितम् । आपोक्लिमे स्थिताः सर्वे ग्रहा
बलविवर्ज्जिताः । एकमासं द्विमासं वा तस्यायुः समुदाहृतम् ।
विलग्नाधिपतिर्नीचे निधने चार्कसंयुते । कृच्छ्रेण जीवनं
विन्देन्मृतप्रायो भविष्यति । केतोरुदयः पूर्व्वे पश्चादु-
क्लाग्निपवननिर्घातः । रौद्रे सति च मूहर्त्ते प्राणेभ्य-
स्त्यज्यते जन्तुः । ग्रहणपरिवेशकाले जातः पापान्विते
विलग्नस्थे । लग्नेशे बलहीने जीवति पक्षत्रयं
त्रिमासं वा । अंशाधिपतिर्जन्मपतिर्लग्नपश्चास्तमुपागतो
यस्य । लग्नावसानमरणं भवेत् कतिपयाहेन । सन्धि-
चतुष्टयकाले जाते मृत्युं समादिशेत्तज्ज्ञः । पापयुते
दृष्टे वा शीघ्रैः सौम्यैरदृष्टयुते । राहौ केन्द्रे पापयुक्ते-
क्षिते वा क्षिप्रं नाशं याति सौम्यैरदृष्टे । पापैः केन्द्रे
वार्कलग्ने त्रिकोणे सौम्यैः षष्ठे चाष्टमेऽन्त्ये वदन्ति । जातः
क्षोणे शीतगौ लग्नसंस्थे पापैर्दृष्टे नाशमाशु प्रयाति ।
उच्चक्षेत्रे मेषराशिं च हित्वा राहुर्युक्तस्तेष्वपि प्राण-
नाशः । लग्नात्स्वान्त्यौ पापयुक्तौ यदि स्तस्तत्षष्ठान्त्ये वा
विनश्येन् क्षणेन । लग्नाद्बाले चाष्टमे पापचारैः सोमे क्षी-
णे त्वष्टमाब्दं च जीवेत् । केन्द्रैश्चन्द्रात्पापयुक्तैरसौम्यैः
स्वर्गे यानं प्रोच्यते वत्सरेण । जन्माधिपे लग्नगे क्रूर-
युक्ते पश्यत्यार्किश्चाष्टमे जीववर्गे । षष्ठे वर्षे द्वादशे वाऽष्टमे
वा सन्धौ राशेर्जातको मृत्युमेति । षष्ठेऽष्टमे वा हिमगौ
च यस्य क्षीणे चन्द्रे पापयुक्तेऽथ वापि । सौम्यैर्दृष्टे त्वष्ट-
माब्दञ्च जीवेत् पापैः सौम्यैर्मिश्रितैस्तद्दलं स्यात् । जीवे-
विलग्ने मिथुने तुलायां शुक्रेण युक्ते शशिसूनुना च ।
पापैर्दृष्टे मृत्युराशिस्थिते वा जीवेद्वर्षं चाष्टमं चैच बालः ।
लग्ने क्षीणे शशिनि निधनं रन्ध्रकेन्द्रेषु पापैः पापा-
न्तःस्थे निधनहिवुके द्यूनयुक्ते च चन्द्रे । एवं लग्ने भवति
मदनच्छिद्रसंस्थे च पापे मात्रा साकं यदि च न शुभैर्वीक्षितः
शक्तिमद्भिः । राहुग्रस्ते शीतरश्मौ विलग्ने क्रूरे युक्ते
चाष्टमे भूमिपुत्रे । मात्रा साद्धं चन्द्रवद्भास्करेण ग्रस्तो
वा तेनाशु मृत्युं प्रयाति । अस्तङ्गते दनपतौ रविजे
विलग्ने भौमे ऽथ वापि निधनं ब्रजति त्रिवर्षात् ।
एवं स्थितेऽपि हिमगावशुभैरदृष्टैराशुग्रहे च नियत्
[Page0787-a+ 38]
भवतीह चाष्टौ । वृहस्पतिर्भौमगृहेऽष्टमस्थः सूर्येन्दुभौमा-
र्कजदृष्टमूर्त्तिः । अन्यैस्त्रिभिर्भार्गवदृष्टिहीनो लोकान्तरं प्राप-
यति प्रसूतम् । वक्री शनिर्भौमगृहं प्रयातश्छिद्रे च
षष्ठे च चतुष्टये वा । कुजन संप्राप्तबलेन दृष्टो वर्षद्वयं
जीवयति प्रजातम् । सौरिस्मरस्थे यदि वा विलग्ने जन्म-
स्थलग्ने शशिदुश्चिके वा । सौम्येषु केन्द्रोपगतेषु सद्योजातस्य
मृत्युर्यवनोपदिष्टः । नीचस्थे देवपूज्ये तु भौमक्षेत्रगते-
ऽथ वा । सन्धित्रयेऽपि जातस्तु मासान्मृत्युं स गच्छति ।
नक्षत्रसन्धौ तिथिराशिसन्धावेकत्र तावत्प्रसवस्त्रिपक्षात् ।
जातश्च मृत्युं समुपैति सद्यः शुक्रेऽह्नि जीवेदिति नन्दि-
कोक्तम् । षष्ट्यां जातश्चार्कलग्ने कुजे वा गण्डान्ते वा
मृत्युयोगेऽथ वापि । भौमे हन्ति प्राणिनां तत्क्षणेन जीवे-
क्षिते चेन्न भवेत् प्रजातः । भौमोदये तद्दिवसे कृशेन्दौ
होरेश्वरे वारभूते शशाङ्के । जातः सुखी ब्रह्मपदं
प्रयाति प्रसाधनाद्यैरिह मन्त्रसिद्ध्या । वर्गोत्तमे लग्न-
गते कुलीरे केन्द्रे गुरौ भूमिसुते कलत्रे । सिंहासनांशे
मृगुजे विशेषाद्रसायनाद्यैरमितायुरेति । कर्मान्त्यलग्ने स-
बुधे कलत्रे जीवे यदा गोपुरभागयुक्ते । मृद्वंशके वा दिन-
नाथपुत्रे जातस्त्वसंख्यायुरुपैति सूनुः । देवलोकांशके
शुके केन्द्रस्थे धरणीसुते । सिंहासनांशके जीवे केन्द्रे
जातस्त्वसंख्यकः । उत्तमांशे भृगो केन्द्रे शनौ पाराव-
तांशके । स्वर्गलोके गुरौ केन्द्रे त्वौषधाधारसंख्यकः । गो-
पुरांशे गुरौ केन्द्रे शुक्रे पारावतांशके । त्रिकोणे कर्कि-
लग्ने तु यगान्तं स तु जीवतिः । चापांशे कर्किलग्ने च
तस्मिन् देवेन्द्रपूजिते । त्रिचतुर्भिर्ग्रहैः केन्द्रे जातो ब्रह्म-
पदं लभेत् । तृतीयैकादशे शुक्रे गोपुराख्यांशकान्विते । वृषे
वर्गोत्तमे लग्ने ब्रह्मणः परमं पदम् । लग्ने शुक्रे गुरौ
कामे कर्मायेऽमरनायके । चापमेषांशके लग्ने जातो याति
परं पदम् । पञ्चमे बुधसंयुक्ते गोपुराख्यांशकान्विते । गुरौ
घटे विलग्नेऽस्मिन् जातो ब्रह्मपदं लभेत् । केन्द्रे गुरौ
लाभगतेऽर्कपुत्रे धने रवौ मन्दयुते कलत्रे । भाग्ये
धरासूनुयुतेऽत्र जातो युगान्तकालं सममुपैति मन्त्रैः ।
त्रिकोणगौ जीवबुधौ विशेषाल्लग्ने वृषे तत्र यते धराजे ।
निशाकरे गोपुरभागयुक्ते जातः सहस्रद्वयवर्षमेति ।
पक्षे सिते जन्म यदाह्नि काले केन्द्रे गुरौ वा शशिभे
विलग्ने । दारे कुजे भानुसुते सुखस्थे जातस्तु जीवे-
दयुताब्दसंख्यम् । जीवमन्दारशुक्राणामन्योन्यं केन्द्रसं-
भवे । त्रिकोणे वा यदा याते जातस्त्वयुतवत्सरेः ।
[Page0787-b+ 38]
शुभैर्युक्ते चतुष्केन्द्रे पापैः षट्त्रिभवान्वितैः । सिंहलग्ने
यदा जातो जीवेत् षडयुतानि सः । कर्कादिस्थैर्ग्रहैः
सर्वैर्गुरुचन्द्रादिभिर्यदा । शन्यन्तैः परमोच्चस्थैर्मुनि-
तुल्यो भवेन्नरः । शन्यादिभौमपर्यन्ता लग्नादौ खचराः
स्थिताः । वैशेषिकांशसंयुक्ताजातस्त्वमरसंन्निभः । आकल्पं
जोवति नरो मृगे लग्ने कुजादिकाः । रव्यन्ताः
खचराः सर्वे स्वोच्चे जीवेऽह्नि जन्मनि । मेषान्त्यलग्ने
सगुरौ भृगौ वा निशाकरे गोधनमध्यमांशे । सिंहास-
नांशे यदि वा धराजे जातस्त्वसं ख्यायुरुपैति मन्त्रैः ।
स्थिरे रवौ सोमसुतेन युक्ते चन्द्रे वृषस्थेमिथुने च शुक्रे ।
गुरौ कुलीरे यदि वा विलग्ने शनौ तुलायां मुनिसा-
म्यमेति । देवलोकांशके मन्दे भौमे पारावतांशके । सिंहां-
शके गुरौ लग्ने जातो मुनिसमो भवेत् । मेषलग्ने रवौ
माने जीवे स्वीच्चसमन्विते । त्रिषडायगते पापे जातो
मुनिसमो भवेत् । इति चिन्तामणौ प्रोक्ता आयुःसंख्या
मनीपिणाम् यदुक्तं पूर्व्वकैः सर्व्वेस्तद्वदेव मयाऽऽधुना” ।
पारिजातांशाद्यास्तु सर्व्वा० चिन्त दर्शिताः । “मूलत्रिकोण-
कोणोच्चस्वर्क्षकेन्द्रोत्तमांशकाः । सप्तवर्गोद्भवाः स्वांशस्वा-
धिमित्रांशमित्रकाः । वर्गा इमे दश प्रोक्ताः पूर्व्वाचार्य्यै
र्महर्षिभिः । वर्गद्वयादिसंयोगै पारिजातादिसंज्ञकाः ।
उत्तमं तु त्रिवर्गैक्यं चतुर्वर्गं तु गोपुरम् । वर्गपञ्चक
संयोगे सिंहासनमिहोच्यते । वर्गद्वयं पारिजातं षट्कं
पारावतांशकम् । सप्तकं देवलीकाख्यं स्वर्गलोकस्तथाऽष्टकम् ।
ऐरावतन्तु नवकं फलं तेषां पृथक् पृथक्” । जात-
कपद्धतौ तु रिष्टभङ्गसहितायुर्योगविशेषः गजाद्यायुः-
प्रमाण सहित उक्तः यथा
“लग्नसप्तमगौ पापौ चन्द्रः पापयुतो यदा । शुभग्रहै र्न
दृष्टः स्यादचिरान्मृत्युकारकः । क्षीणेन्दौ व्ययगे पापै
र्लग्नाष्टमनिवासिभिः । केन्द्राणि शुभहीनानि यदि क्षिप्रं
तदा मृतिः । पापयुक्तः शशी लग्नसप्ताष्टद्वादशस्थितः ।
केन्द्रान्यस्थानगैः सोम्यैर्न दृष्टो मृत्युदायकः । पापे राश्य-
न्तगे सन्ध्याकाले होरा विधोर्यदा । मृत्युर्वा स्याच्चन्द्र-
पापै र्युते सर्व्वचतुष्टये । कर्कान्त्यगे चक्रपूर्व्वं पश्चार्द्धे
पापदृग्युते । मृत्युर्वाष्टमैकेन्द्रस्थैः पापैः क्षीणे विधौ तनौ ।
षष्ठद्वादशगैः पापैरथवा द्व्यष्टसं स्थितैः । लग्ने वा पाप-
मध्यस्थे सप्तमे वा मृतिं व्रजेत् । चन्द्रे षष्ठेऽष्टमे वापि
मरणं पापवीक्षिते । शुभैरेवेक्षिते वर्षाष्टकान्मिश्रैस्तदर्द्धतः ।
शुभैः षष्ठास्तगे पापैर्बलिभिः प्रविलोकिते । मासान मृत्युः
[Page0788-a+ 38]
सप्तमे वा लग्नेशे पापसंयुते । तुर्य्यसप्ताष्टगश्चन्द्रः पापान्तः-
स्थो मृतिप्रदः । क्षीण एवं लग्नगोऽपि पापे सप्ताष्टगे
सति । शुभादृष्टे विधौ भान्ते केन्द्रकोणोपगैः खलैः ।
भृतिराशु सचन्द्रेऽङ्गे पापैर्वा सप्तमैः स्थितैः । सपापोऽङ्गे
विधौ ग्रस्ते समातृकशिशोर्बधः । भौमेऽष्टमे रवावेवं-
विधे लग्ने तु शस्त्रजः । चन्द्रार्कौ वा तनौ पापैः सबलैरष्ट
कोणगैः । शुभैर्न युक्तदृष्टश्चेन्मरणं वालकस्य हि । लग्नांष्ट
नवमान्त्येषु कुजचन्द्रार्कसूर्य्यजैः । बलिष्ठगुर्व्वदृष्टैः स्या-
ज्जातस्य मरणं ध्रुवम् । पापयुक्तो विधुर्लग्नसप्तको-
णान्त्यमृत्युगः । मरणाय बलिष्ठोज्ञस्त्रिकयुग् वीक्षितो न
चेत् । योगकर्तृबलिष्ठेनाधिष्ठेते च बली विधः । स्वभे
वा लग्नभेऽब्दान्तः पापदृष्टस्तदा मृतिः । मेषालिगो गुरु-
र्मृयौ विशुक्रैरवलोकितः । त्रिवर्षान्मृत्युदोमन्दः स
सूर्य्येन्दु र्नवाब्दतः । दृश्यादृश्ये सौम्यपापैर्लग्ने ऽग्नावि-
पुभिमृतिः । बुधः सार्कविधुः पापदृष्ट एकादशाब्दतः ।
लग्नेशो रिपुगोराशिमितैर्वर्षेमृतिप्रदः । मासैर्द्रेक्काण-
नाथस्तु दिवसैरंशनायकः । लग्ने शनिः षोडशाहात्
पापदृष्टोऽथ संयुतः । मासाद्विशुद्धो वर्षात्तु शिशोर्मृत्युकरः
स्मृतः । लग्नेऽर्ककुजमन्दाश्चेत् षष्ठे वा सप्तमे विधुः ।
क्षीणो न दृष्टो गुरुणा सप्तवर्षान् मृतिप्रदः । राशि-
लग्नेश्वरावस्तं यातौ षष्ठाष्टरिप्फगौ । राश्यङ्कतुल्यवर्षै
स्त मरणाय शिशोः स्मृतौ । राहुःपापेक्षितः केन्द्रसंस्थो
मृत्युकरः शिशोः । वत्सरैर्दशभिः कैश्चित् स्मृतः षोडश-
वत्सरैः । एकोऽपि पापोमृत्युस्थः शत्रुगेहे खलेक्षितः ।
अमरार्भकमप्येवं वर्षान्मृत्युवशं नयेत् । शुक्रः कर्कमृगा-
रस्थोव्ययाष्टारिस्थितैः खलैः । सर्वैः प्रदृष्टः षड्वर्षै-
र्जातस्यारिष्टकारकः । बुधः कर्कस्थितः षष्ठेऽष्टमे वा चन्द्र-
वीक्षितः । वर्षैश्चतुर्भीरिष्टस्य कारकः कथितो बुधैः । सूर्य्यः
कर्म्मणि शन्यारक्षेत्रस्थः पापवीक्षितः । मरणाय शिशोः
केतूदयभं जन्मभं तथा । षष्ठाष्टमस्थाः शुभदाश्च पापा-
धर्म्मात्मजस्थाश्च यदा भवन्ति । पापैः प्रदृष्टा न शुभा प्रदृष्टा
वर्षाष्टकान्मृत्युकराः प्रदिष्टाः । लग्नपः पापयुक् द्यू ने-
रिष्टकृद्धोधनस्थितः । नवाब्दैः सखलोऽब्जांशे व्यये चेन्दोः
खलेक्षितः । सूर्य्यशुक्रशनीनाञ्च योगो भवति जन्मनि ।
गुरुदृष्टोऽपि रिष्टाय प्रदिष्टो नववत्रैः । गजैरङ्ककैर्नेत्रनेत्रै
र्द्विपक्षैः शरैरेककेनाव्धिभिर्वह्निनेत्रैः । गजाब्जैर्नखै
स्वर्गसंख्यैश्च दिग्भिर्विधोर्मेषतो भागवर्षैर्मृतिः स्यात् ।
कर्कलग्ने गरौ सेन्दौ ज्ञशुक्रौ केन्द्रगौ यदा । त्रिलाभारि-
[Page0788-b+ 38]
गताः शेषा इहायुरमितं स्मृतम् । आयुषो योगजस्यापि
रिष्टं वाधकमत्र हि । तद्बाधकोरिष्टभङ्गः स चेद्बलिकृतो-
भवेत् । शुभाश्चन्द्रात् षष्ठसप्ताष्टमस्था नो खलान्विताः ।
रिष्टनाशाय गदिताः प्रणामोनृहरेर्यथा । शुभद्रेष्काणगैः
सर्वैः शुभैर्युक्तोविधुः शिशोः । रिष्टहा परिपूर्ण्णो वा द्वा-
दशांशे शुभे स्थितः । सम्पूर्ण्णाङ्गः शर्व्वरीनायकश्चेत् सर्वै
र्दृष्टोरिष्टहा संप्रदिष्टः । उच्चस्थो वा मित्रभागस्थितो वा
चन्द्रारिष्टं नाशयेत् शुक्रदृष्टः । केन्द्रे ज्ञगुरुशुक्राणामेकः
कोणेऽथ वीर्य्यवान् । अरिष्टनाशकः केन्द्रे पापोऽपि परमो-
च्चगः । मित्रराशिगताः पापाः शुभाश्च नवपञ्चमाः । नाशं
नयन्तिरिष्टानि कृष्णोरिष्टासुरं यथा । बलीजन्मेश्वरोमित्र
शुभदृष्टो हि रिष्टहा । स सर्वग्रहदृष्टो हि षष्ठे रिष्टविनष्टि
कृत् । वर्गोत्तमे शुभाः सर्व्वे स्वभे चारिष्टहानिदाः । शु-
भवर्गगता दृष्टाः सद्दृष्टा रिष्टानष्टिदाः । कृत्तिकापुष्य-
दास्रेषु चन्द्रोवाथ त्रिपुष्करे । पूर्ण्णोवर्गोत्तमगतः स्वीय-
रिष्टविनाशकृत् । मेषकर्कगतश्चन्द्रः केन्द्रे शुभनिरीक्षितः ।
अशुभं नाशयत्याशु हरिर्मत्तगजं यथा । शुक्लपक्षे निशा-
याञ्चेत् कृष्णेजन्म यदा दिवा । शुभाशुभेक्षितश्चन्द्रः
षष्ठाष्टस्थोऽवकः शिशोः । व्यतीपातेऽथ गण्डान्ते वैधृतौ
रिष्टिसन्ध्ययोः । जातस्य रिष्टं नास्त्येव स्मृतिकर्त्तुर्मतं
यथा” । इति चन्द्ररिष्टभङ्गः । “सवीर्य्ये गुरौ लग्नगे रश्मि-
युक्ते विनाशं तदैवाशुभं सर्व्वमेति” । बलिष्ठैः शुभैश्चा-
शुभैर्वीर्य्यहीनैः शुभर्क्षं तनुः सद्ग्रहैर्वीक्षितं वा । त्रिष-
डेकादशे राहुः शुभदृष्टो यदा भवेत् । मृत्युनाशाय स-
विभुर्मृत्युञ्जय इवापरः । मेषोक्षकर्कलग्नस्थो राहुश्चाम्यु-
दयो मुनेः । अगस्त्यस्य मुनीनां च सप्तानां रिष्टनाशकः ।
शीर्षोदयगतैः सर्वैर्मृत्युदोषो विनश्यति । प्रसन्नैः सुखदै-
श्चापि नभोदिग्वह्निवायुभिः । मृत्युभं ग्रहहीनं चेत्
केन्द्रे पूर्ण्णबले शुभे । त्रिंशद्वर्षं तदायुः स्याच्चत्वारिंश-
च्छुभेक्षिते । गुरुः स्वभे स्वदृक्काणे सप्तविंशतिवर्षकम् । स्वभ-
स्थिताः शुभाश्चन्द्रे स्वोच्चेऽङ्गस्थे स्वषट्समाः । लग्ने
गुरौ शुभैः केन्द्रस्थितैर्मृत्यौ ग्रहोज्भिते । सप्तत्यब्दं भवे-
दायुरष्टाङ्गे तदवीक्षिते । कर्केऽङ्गगे गुरौ कोणस्थितैः सर्व-
शुभग्रहैः । अशीतिरायुषः काष्ठा केन्द्रेशुक्रे शतं समाः ।
सूर्य्ये बलिष्ठे पिण्डायुश्चन्द्रे स्यात्तु निसर्गजम् । लग्नेऽं-
शायुर्हीणबले त्रिकेऽस्मिन् जीवशर्म्मजम् । नन्देन्दुतत्त्व
तिथ्यर्कतिथिस्वर्गनखा रवेः । वर्षाण्युच्चे ग्रहे नीचे त्वर्द्धं
मध्येऽनुपाततः । नखैकद्वाङ्कधृतयो विंशत्खाक्षा निस-
[Page0789-a+ 38]
र्गजाः । समाः सूर्य्यात् पूर्व्ववत् स्यादेभ्योऽप्याऽयुरथांशजे ।
इष्टग्रहलवास्त्रिघ्ना दशभक्ताश्च यत् फलम् । वर्षमासा-
दिकं ज्ञेयं भवेद् द्वादशभिः स्फुटम् । जैवे परायुः
सप्तांशो ग्रहायुः परमोच्चगे । लग्नमशसमन्त्वयु-
र्दद्याद्वीर्य्ययुतं च भैः । सर्वमर्द्धं तृतीयोऽंशः प्रादः
पञ्चाङ्गभागकौ । व्ययाद्वामं विमीयेत पापे त्वर्द्धं शुभग्रहे ।
एकभावगतानां यो बली भागहरस्तु सः । अर्द्धमस्तं गतो-
हन्ति त्यक्त्वा शुक्रशनैश्चरौ । कुजन्त्यक्त्वा शत्रुभस्थैस्त्रि-
भागो नाश्यते निजः । लग्ने सपापैः लग्नस्थनवांश-
घ्नाद्ग्रहायुषः । अष्टोत्तरः शतांशः स्याद्धीनः सौम्ये-
क्षिते दलम् । उच्चचक्रगतास्त्रिघ्नं द्विघ्नं स्वांशोत्तमादिगाः ।
ददत्यायुर्ग्रहास्ते चेद्वृद्धौ नित्यं स्वभादिगाः । अपि त्रिद्व्ये
कगुणदाः केन्द्रादाविति केचन । लग्ने सपापे हानि-
र्या नासावंशभवायुषि । हानिद्वयेऽधिकैव स्याद्गुणोऽप्येवं
वराहगोः । खार्काःपरायुर्नरदन्तिनोः १२० स्याद्दन्ता ३२
हयानां च जिना २४ वृषादेः । खरोष्ट्रयोस्तत्त्वसमाः २५
शुनोऽर्का १२ व्याघ्राद्यजादेर्हिनृपाः १६ परायुः । आ
युर्नृवत् समानीय स्वस्वपूर्ण्णायुषा हतम् । गृपरायुर्हृतं
स्पष्टं गजाद्यायुर्भवेदिति । दीपस्तैलादियुक्तोऽपि यथा
वाते विनश्यति । अजितेन्द्रियतापथ्यैरेवमायुर्विनश्यति” ।
<फ्>अत्र हयानां दन्तैर्यथायुर्ज्ञानं तथोक्तमश्वशब्दे
५०३ पृष्ठे जयदत्तकृतादश्वशास्त्रात्तद्विशेषोऽव गन्तव्यः ।
दन्ताद्वात्रिंशद्वर्षा इती ह क्तम्
इत्थमायुश्च सदाचारादेव, अपथ्याजितेन्द्रियादिभ्यस्तु आ-
युःसत्त्वेऽपि नाशः उक्तजातकपद्धतिवचनात् अतएव भा०
आनु० प० १०४ अध्याये सदाचारादितएव आयवृद्धिरुक्ता
“शतायुरुक्त पुरुषः शतवीर्य्यश्च जायते । कस्मानिम्रयन्ते
पुरुषा बाला अपि पितामह! । आयुष्मान् केन भवति
अल्पायुर्वाऽपि मानवः । केन वा लभते कीर्त्तिं केन वा
लभते श्रियम् । तपसा ब्रह्मचर्य्येण जपहीमैस्तथौषधैः ।
कर्म्मणा मनसा वाचा तन्मे ब्रूहि पितामह! । भीष्म
उवाच । अत्र तेऽहं प्रवक्ष्यामि यन्मां त्वमनुपृच्छसि ।
अल्पायुर्य्येन भवति दीर्घायुर्वाऽपि मानवः । येन वा
लभते कीर्त्तिं येन वा लभते श्रियम् । यथा वर्त्तयन्
पुरुषः श्रेयसा सम्प्रयुज्यते । आचाराल्लभते चायुराचा-
राल्लभते श्रियम् । आचाराल्लभते कीर्त्तिं पुरुषः प्रेत्य
चेह च । दुराचारो हि पुरुषो नेहायुर्विन्दते महत् ।
यस्मात्त्रस्यन्ति भूतानि तथा परिभवन्ति च । तस्मात् कुर्य्या-
[Page0789-b+ 38]
दिहाचारं यदीच्छेद्भूतिमात्मनः । अपि पापशरीरस्य
आचारो हन्त्यलक्षणम् । आचारलक्षणो धर्म्मः सन्तश्चा-
रित्रलक्षणाः । साधूक्तञ्च यथा वृत्तमेतदाचारलक्षणम् ।
अप्यदृष्टं श्रवादेव पुरुषं धर्म्म चारिणम् । भूतिकर्माणि
कुर्व्वाणं तं जनाः कुर्व्वते प्रियम् । ये नास्तिका निष्-
क्रियाश्च गुरुशास्त्राभिलङ्घिनः । अधर्मज्ञा दुराचारास्ते
चरन्ति गतायुषः । विशोका भिन्नमर्य्यादा नित्यं सङ्कीर्ण-
मैथुनाः । अल्पायुषो भवन्तीह नरा निरयगामिनः ।
सर्व्वलक्षणहीनोऽपि समुदाचारवान्नरः । श्रद्धधानोऽन-
सूयश्च शतं वर्षाणि जीवति । अक्रोधनः सत्यवादी भूता-
नामविहिंसकः । अनसूयुरजिह्मश्च शतं वर्षाणि जीवति ।
लोष्टमर्द्दी तृणच्छेदो नखखादी च यो नरः । नित्यो-
च्छिष्टः सङ्कशुको नेहायुर्व्वि न्दते महत् । ब्राह्मे मुहूर्त्ते
बुध्येत धर्मार्थौ चानुचिन्तयेत् । उत्थायाचस्य तिष्ठेत पूर्व्वां
सन्ध्यां कृताञ्जलिः । एवमेवापरां सन्ध्यां समुपासीत
वाग्यतः । नेक्षेतादित्यमुद्यन्तं नास्तं यान्तं कदाचन ।
नोपसृष्टं न वारिस्थं न मध्यं नभसोगतम् । ऋषयो
नित्यसन्ध्यत्वाद्दीर्घमायुरवाप्नुवन् । तस्मात्तिष्ठेत्सदा पूर्व्वां
पश्चिमाञ्चैव वाग्यतः । ये न पूर्व्वामुपासीरन्द्विजाः सन्ध्यां
न पश्चिमाम् । सर्व्वांस्तान् धार्मिको राजा शूद्रकर्म्माणि
कारयेत् । परदारा न गन्तव्याः सर्व्ववर्ण्णेषु कर्हिचित् ।
नहीदृशमनायुष्यं लोके किञ्चन विद्यते । यादृशं पुरुष-
स्येह परदारोपसेवनम् । यावन्तो रोमकूपाः स्युः स्त्रीणां
गात्रेषु निर्मिताः । तावद्वर्षसहस्राणि नरकं पर्य्युपासते ।
प्रसाधनञ्च केशानामञ्जनं दन्तधावनम् । पूर्व्वाह्णएव
कार्य्याणि देवतानाञ्च पूजनम् । पुरीषमूत्रे नोदीक्षेन्ना-
धितिष्ठेत् कदाचन । नातिकल्यं नातिसायं न च मध्य-
न्दिने स्थिते । नाज्ञातैः सह गच्छेत नैकोन वृषलैः सह ।
पन्थादेयो ब्राह्मणाय नीभ्यो राजभ्य एव च । वृद्धाय
भारतप्ताय गर्भिण्यै दुर्ब्बलाय च । प्रदक्षिणं प्रकुर्व्वीत
परिज्ञातान् वनस्पतीन् । चतुष्पथान् प्रकुर्र्व्वीत सर्व्वानेव
प्रदक्षिणान् । मध्यन्दिने निशाकाले अर्द्धरात्रे च सर्व्व दा ।
चतुष्पथं न सेवेत उभे सन्ध्ये तथिव च । उपानहौ च
वस्त्रञ्च धृतमन्यैर्न धारयेत् । ब्रह्मचारी च नित्यं स्यात्
पादं पादेन नाक्रमेत् । अमावास्या पौर्ण्णमास्यां चतुर्द्द-
श्याञ्च सर्व्वशः । अष्टम्यां सर्वपक्षाणां व्रह्मचारी सदा
भवेत् । । वृथा मांसं न खादेत पृष्ठमांसं तथैव च । आ-
क्रोशं परिवादञ्च पैशुन्यञ्च विवर्ज्जयेत् । नारुन्तुदः स्यान्न
[Page0790-a+ 38]
मृशंसवादी न हीनतः परमभ्याददीत । ययाऽस्य वाचा
पर उद्विजेत न तां वदेदुषतीं पारलोक्याम् । वाक्-
सायका वदजान्निष्पतन्ति तैराहतः शोचति रात्र्यहाणि ।
परस्य नो मर्म्मसु निष्पतन्ति तान् पाण्डितो नावसृजेत्
परेषु । रोहते सायकैर्विद्धं वनं परशुना हतम् । वाचा
दुरुक्तया विद्धं न संरोहति वाक्क्षतम् । कर्ण्णिनालिका
नाराचान्निर्हरन्ति शरीरतः । वाक्शल्यस्तु न निर्हर्त्तुं
शक्यो हृदिशयो हि सः । हीनाङ्गानतिरिक्ताङ्गान् विद्या-
हीनान् विगर्हितान् । रूपद्रविणहीनांश्च सत्त्वहीनांश्च
नाक्षिपेत् । नास्तिक्यं वेदनिन्दाञ्च देवतानाञ्च कुत्सनम् ।
द्वेषस्तम्भाभिमानञ्च तैक्ष्ण्यञ्च परिवर्ज्जयेत् । परस्य दण्डं
नोद्यच्छेत् क्रुद्धो नैनं निपातयेत् । अन्यत्र पुत्त्राच्छिष्याच्च
शिष्टार्थं ताडनं स्मृतम् । न ब्राह्मणान् परिवदेत् नक्ष-
त्राणि न निर्द्दिशेत् । तिथिं पक्षस्य न ब्रूयात्तथाऽस्या-
युर्न रिष्यते । कृत्वा मूत्रपुरीषे तु रथ्यामाक्रम्य वा पुनः ।
पादप्रक्षालनं कुर्य्यात् स्वाध्याये भोजने तथा । त्रीणि
देवाः पवित्राणि ब्राह्मणानामकल्पयन् । अदृष्टमद्भिर्नि
र्णिक्तं यच्च वाचा प्रशस्यते । संयावं कृशरं मांसं शष्कुली-
म्पायसन्तथा । आत्मार्थं न प्रकर्त्तव्यं देवार्थन्तु प्रकल्पयेत् ।
नित्यमग्निं परिचरेद्भिक्षां दद्याच्च नित्यदा । वाग्यतो
दन्तकाष्ठञ्च नित्यमेव समाचरेत् । न चाभ्युदितशायी
स्यात् प्रायश्चित्ती तथा भवेत् । मातापितरमुत्थाय पूर्व्व-
मेवाभिवादयेत् । आचार्य्यमथ वाप्यन्यं तथायुर्व्विन्दते
महत् । वर्ज्जयेद्दन्तकाष्ठानि वर्ज्जनीयानि नित्यशः ।
भक्षयेच्छास्त्रदृष्टानि पर्व्वस्वपि विवर्ज्जयेत् । उदङ्मुखश्च
सततं शौचं कुर्य्यात् समाहितः । अकृत्वा पादशौचञ्च
नाचरेद्दन्तधावनम् । अकृत्वा देवपूजाञ्च नाभिगच्छेत्
कदाचन । अन्यत्र तु गुरुं वृद्धं धार्मिकं वा विचक्षणम् ।
अवलोक्यो न चादर्शो मलिनो बुद्धिमत्तरैः । न चाज्ञातां
स्त्रियं गच्छेद्गर्भिणीं वाऽकदाचन । उदक्शिरा न स्वपेत
तथा प्रत्यक्शिरा न च । प्राकशिरास्तु स्वपेद्विद्वानथवा
दक्षिणाशिराः । न भग्ने नावशीर्णे च शयने प्रस्वपीत च ।
नान्तर्द्धाने न संयुक्ते न च तिर्य्यक्कदाचन । न चापि
गच्छेत् कार्य्येण समयाद्वाऽपि नास्तिके । आसनन्तु
पदाकृष्य न प्रसज्येत्तथा नरः । न नग्नः कर्हिचित्
स्नायान्न निशायां कदाचन । स्नात्वा च नावमृज्येत गा-
त्राणि सुविचक्षणः । न चानुलिम्पेदस्नात्वा स्नात्वा वासो
न निर्द्धुनेत् । न चवार्द्राणि वासांसि नित्यं सेवेत मानवः ।
[Page0790-b+ 38]
स्रजश्च नावकृष्येत न बहिर्द्धारयीत च । उदक्यया च
संभाषां न कुर्व्वीत कदाचन । नोत्सृजेत पुरीषञ्च क्षेत्रे
ग्रामस्य चान्तिके । उभे मूत्रपुरीषे तु नाप्सु कुर्य्यात्
कदाचन । अन्नं बुभुक्षमाणस्तु त्रिर्मुखेन स्पृशेदपः ।
भुक्त्वा चान्नं तथैव त्रिर्द्विः पुनः परिमार्ज्जयेत् । प्राङ्मुखो
नित्यमश्नीयाद्वाग्यतोऽन्नमकुत्सयन् । प्रस्कन्दयेच्च मनसा
भुक्त्वा चाग्निमुपस्पृशेत् । । आयुष्यं प्रङ्मुखो भुङ्क्ते यशसयं
दक्षिणामुखः । धन्यं प्रत्यङ्मुखो भुङ्क्ते ऋतं भुङ्क्ते उद-
ङ्मुखः । अग्निमालभ्य तोयेन स र्व्वान् प्राणानुपस्पृशेत् ।
गात्राणि चैव सर्व्वाणि नाभिं प्राणितले तथा । नाधि-
तिष्ठेत्तुषं जातु केशभस्मकपालिकाः । अन्यस्य चाप्यव-
स्नातं दूरतः परिवर्ज्जयेत् । शान्तिहोमांश्च कुर्व्वीत सा-
वित्राणि च धारयेत् । निषण्णश्चापि खादेत न तु गच्छन्
कदाचन । मूत्रं नोत्तिष्ठता कार्य्यं न भस्मनि न गोव्रजे ।
आर्द्रपादस्तु भुञ्जीत नार्दपादस्तु संविशेत् । आर्द्रपादस्तु
भुञ्जानो वर्षाणां जीवते शतम् । त्रीणि तेजासि नोच्छिष्ट
आलभेत कदाचन । अग्निं गां ब्राह्मणञ्चैव तथा ह्या-
युर्न हीयते । त्रीणि तेजांसि नोच्छिष्ट उदीक्षेत कदा-
चन । सूर्य्याचन्द्रमसौ चैव नक्षत्राणि च सर्व्वशः ।
ऊर्द्ध्वं प्राणा ह्युत्क्रामन्ति यूनः स्थविर आयति । अभ्यु-
त्थानाभिवादाभ्यां पुनस्तान् प्रतिपद्यते । अभिवादयेत
वृद्धांश्च दद्याच्चैवासनं स्वयम् । कृताञ्जलिरुपासीत गच्छन्तं
पृष्ठतोऽन्वियात् । न चासीतासने भिन्ने भिन्नकांस्यञ्च वर्ज्ज-
येत् । नैकवस्त्रेण भोक्तव्यं न न्ग्नः स्नातुमर्हति । स्व-
प्तव्यं नैव नग्नेन न चोच्छिष्टोऽपि संविशेत् । उच्छिष्टो
न स्प्शेच्छीर्षं सर्व्वे प्राणास्तदाश्रयाः । केशग्रहं प्रहा-
रांश्च शिरस्येतान् विवर्ज्जयेत् । न संहताभ्यां पाणिभ्यां
कण्डूयेतात्मनः शिरः । न चाभीक्ष्णं शिरःस्नाया-
त्तथाऽस्यांयुर्नरिच्यते । शिरःस्नातैश्च तैलैश्च नाङ्गं किञ्चि-
दपि स्पृशेत् तिलभृष्टं न चाश्नीयात्तथाऽस्यार्नरि-
ष्यते । नाध्यापयेत्तथोच्छिष्टो नाधीयीत कदाचन ।
वाते च पूतिगन्धे च मनसाऽपि न चिन्तयेत् । अत्र गाथा
यमोद्गीताः कीर्त्तयन्ति पुराविदः । आयुरस्य निकृन्तामि
प्रजास्तस्याददे तथा य उच्छिष्टः प्रवदति स्वाध्यायञ्चाधि-
गच्छति । यश्चानन्यायकालेऽपि मोहादभ्यस्यति द्विजः ।
तस्य वेदः प्रणश्येत आयुश्च परिहीयते । तस्नाद्युक्तो
ह्यनध्याये नाधीयीत कदाचन । प्रत्यादित्यं प्रत्यनलं
प्रति गाञ्च प्रति द्विजान् । ये मेहन्ति च प्रन्थानं ते भवन्ति
[Page0791-a+ 38]
गतायुषः । उभेमूत्रपुरीषे तु दिवा कुर्य्यादुदङ्मुखः । दक्षिणा-
भिमुखो रात्रौ तथा ह्यायुर्नरिष्यते । त्रीन् कृशान्नावजानी-
याद्दीर्घमायुर्जिजीविषुः । ब्राह्मणं क्षत्रियं सर्पं सर्वे ह्या-
शीविषास्त्रयः । दहत्याशीविषः क्रुद्धो यावत् पश्यति
चक्षुषा । क्षत्रियोऽपिदहेत् क्रुद्धोयावत् पश्यति तेजसा ।
ब्राह्मणस्तु कुलं हन्याद्ध्यानेनावेक्षितेन च । तस्मादेतत्त्रयं
यत्नादुपसेवेत पण्डितः । गुरुणा चैव निर्ब्बन्धो न कर्त्तव्यः
कदाचन । अनुमान्यः प्रसाद्यश्च गुरुः क्रुद्धो युधिष्ठिर! ।
सम्यङ्मिय्याप्रवृत्तेऽपि वर्त्तितव्यं गुराविह । गुरुनिन्दा-
दहत्यायुर्म्मनुष्याणां न संशयः । दूरादावसथान्मूत्रं
दूरात् पादावसेचनम् । उच्छिष्टोत्सर्ज्जनं चैव दूरे कार्य्यं
हितैषिणा । रक्तमाल्यं न धार्य्यं स्यात् शुक्लं धार्य्यन्तु
पण्डितैः । वर्ज्जयित्वा तु कमलं तथा कुवलयं प्रभो! ।
रक्तं शिरसि धार्य्यन्तु तथा वानेयमित्यपि । काञ्चनी-
याऽपि माला या न सा दुष्यति कहिचित् । स्नातस्य
वर्णकं नित्यमार्द्रं दद्याद्विशाम्पते! । विपर्य्ययं न कुर्व्वीत
वाससो बुद्धिमान्नरः । तथा नान्यधृतं धार्य्यं न चापदश-
मेव च । अन्यदेव भवेद्वासः शयनीये नरोत्तम! ।
अन्यद्रथ्यासु देवानामर्च्चायामन्यदेव हि । प्रियङ्गुचन्दना-
भ्याञ्च विल्वेन तगरेण च । पृथगेवानुलिम्पेत केश-
रेण च बुद्धिमान् । उपवासञ्च कुर्व्वीत स्नातः शुचिरल-
ङ्कृतः । पर्व्वकालेषु सर्वेषु ब्रह्मचारी सदा भवेत् ।
समानमेकपात्रे तु भुञ्जेन्नान्नं जनेश्वर! । आलीढया परि-
वृतं न शयीत कदाचन । तथा नोद्धृतसाराणि प्रोक्षितं ना-
प्रदाय च । न सन्निकृष्टो मेधावी नाशुचेर्न च सत्मू च ।
प्रतिषिद्धान्न धर्मेषु भक्ष्यान् भुञ्जीत पृष्ठतः । पिप्पलञ्च
वटञ्चैव शणशाकं तथैव च । उडुम्बरं न खादेच्च भवार्थी
पुरुषोत्तम! । आव्यं गव्यं तथा मांसं मायूरञ्चैव वर्ज्ज-
येत् । वर्ज्जयेच्छुष्कमासिञ्च तथा पर्य्युषितञ्च यत् । न
पाणौ लवणं विद्वान् प्राश्नीयान्न च रात्रिषु । दधि-
सक्तून्न भुञ्जीत वृथामांसञ्च वर्ज्जयेत् । सायं प्रातश्च
भुञ्जीत नान्तराले समाहितः । बालेन तु नभुज्ञीत पर-
श्राद्धं तथैव च । वाग्यतो नैकवस्त्रश्च नासंविष्टः कदा-
चनै । भूभौ सदैव नाश्नीयान्नानासीनो न शब्दवत् ।
तोयपूर्व्वं प्रदायान्नमतिथिभ्यो विशेषतः । पश्चाद्भुञ्जीत
मेधावी न चाप्यन्यमना नरः । समानमेकपङ्क्त्यान्तु भो-
ज्यमन्नं नरेश्वर! । विषं हलाहलं भुङ्क्ते योऽप्रदाय सुहृ-
ज्जने । पानीयं पायसं सक्तून् दधि सर्पिर्म्मधून्यपि ।
[Page0791-b+ 38]
निरश्य शेषमेतेषां न प्रदेयन्तु कस्यचित् । भुञ्जानो मनु-
जव्याघ्र! नैव शङ्कां समाचरेत् । दधि चाप्यनुपानं वै कर्त्त-
व्यञ्च भवार्थिना । आचम्य चैकहस्तेन परिप्लाव्यं तथोद-
कम् । अङ्गुष्ठं चरणस्याथ दक्षिणस्यावसेचयेत् । पाणिं
मूर्द्ध्नि समाधाय स्मृष्ट्वा चाग्निं समाहितः । ज्ञातिश्रैष्ट्य-
मवाप्नोति प्रयोगकुशलो नरः । अद्भिः प्राणान् समालभ्य
नाभिं पाणितले तथा । स्पृशंश्चैव प्रतिष्ठेत न चाप्या-
र्द्रेण पाणिना । अङ्गुष्ठस्यान्तराले च ब्राह्मं तीर्थमुदा-
हृतम् । कनिष्टिकायाः पश्चात्तु देवतीर्थमिहोच्यते ।
अङ्गुष्ठस्य च यन्मध्यं प्रदेशिन्याश्च भारत! । तेन पित्र्याणि
कुर्व्वीत स्पृष्ट्वापो न्यायतस्तथा । परापवादं न ब्रूयान्ना-
प्रियञ्च कदाचन । न मन्युः कश्चिदुत्पाद्यः पुरुषेण भवा-
र्थिना । पतितैस्तु कथां नेच्छेद्दर्शनञ्च विवर्ज्जयेत् । संसर्गं
न च गच्छेत तथायुर्विन्दते महत् । न दिवा मैथुनं गच्छेन्न
कन्यां न च बन्धकीम् । न चास्नातां स्त्रियं गच्छेत्तथायु-
र्व्विन्दते महत् । स्वे रो तोर्थे समाचम्य कार्य्ये समुप-
कल्पिते । त्रिः पीत्वापो द्विः प्रमृज्य कृतशौचो भवेन्नरः ।
इन्द्रियाणि सकृत् स्पृश्य त्रिरभ्युक्ष्य च मानवः । कुर्व्वीत
पित्र्यं दैवञ्च वेददृष्टेन कर्मणा । ब्राह्मणार्थे च यच्छौचं
तच्च मे शृणु कौरव! । पवित्रञ्च हितञ्चैव भोजनाद्यन्त-
योस्तया । सर्व्वशौचेषु ब्राह्मेण तीर्थेन समुपस्पृशेत् ।
निष्ठीव्य तु तथा क्षुत्वा स्पृश्यापो हि शुचिर्भवेत् । वृद्धो
ज्ञातिस्तथा मित्रं दरिद्रो यी भवेदपि । गृहे वासयि-
तव्यास्ते धन्यमायुष्यमेव च । गृहे पारावता धन्याः शुकाश्च
सहसारिकाः । गृहेष्वेते तु पापाय तथा वै तैलपा-
यिकाः । उद्दीपकाश्च गृध्राश्च कपोता भ्रमरास्तथा । निवि-
शेयुर्यदा तत्र शान्तिमेव तदाचरेत् । अमङ्गल्यानि चैतानि
तथोत्क्रोशा महात्मनाम् । महात्मनोऽतिगुह्यानि न
वक्तव्यानि कर्हिचित् । अगम्याश्च न गच्छेत राज्ञः पत्नीं
सखीं तथा । वैद्यानां वालवृद्धानां भृत्यानाञ्च
युधिष्ठिर! । बन्धूनां ब्राह्मणानाञ्च तथा शारणिकस्य च ।
सम्बन्धिनाञ्च राजन्द्र! तथायुर्विन्दते महत् । ब्राह्मणस्थ-
पतिभ्याञ्च निर्मितं यन्निवेशनम् । तदावसेत् सदा प्राज्ञो
भवार्थी मनुजेश्वर! । सन्ध्यायां न स्वपेद्राजन्! विद्यां
न च समाचरेत् । न भुञ्जोत च मेधाधी तथायुर्व्विन्दते
महत् । नक्तं न कुर्यात्पित्र्याणि भुक्त्वा चैव प्रसाधनम् ।
पानीयस्य क्रिया नक्तं न कार्या भूतिमिच्छता । वर्ज्ज-
नीयाश्च वै नित्यं सक्तवो निशि भारत! । शेषाणि चाव-
[Page0792-a+ 38]
दातानि पानीयञ्चापि भोजने । सौहित्यं न च कर्त्तव्यं
रात्रौ न च समाचरेत् । द्विजच्छेदं न कुर्व्वीत भुक्त्वा न
च समाचरेत् । महाकुले प्रसूताञ्च प्रशस्तां लक्षणैस्तथा ।
वयस्थाञ्च महाप्राज्ञः कन्यामावोडुमर्हति । अपत्यमुत्-
पाद्य ततः प्रतिष्ठाप्य कुलं ततः । पुत्त्राः प्रदेया ज्ञानेषु
कुलधर्मेषु भारत! । कन्या चोत्पाद्य दातव्या कुलपुत्राय
धीमते । पुत्त्रा निवेश्याश्च कुलाद्वृत्त्या लभ्याश्च भारत! ।
शिरःस्नातोऽथ कुर्व्वीत दैवं पित्र्यमथापि वा । नक्षत्रे
न च कुर्व्वीत यस्मिन् जातो भवेन्नरः । न प्रौष्ठपदयोः
कार्य्यं तथाग्नेये च भारत! । दारुणेषु च सर्व्वेषु प्रत्यरिञ्च
विवर्ज्जयेत् । ज्योतिषे यानि चोक्तानि तानि सर्व्वाणि
भारत! । प्राङ्मुखः श्मश्रुकर्माणि कारयेत् सुसमाहितः ।
उदङ्मुखो वा राजेन्द्र! तथायुर्व्विन्दतेमहत् । परिवादं
न च ब्रूयात्परेषामात्मनस्तथा । परिवादो ह्यधर्माय प्रोच्यते
भरतर्षभ! । वर्जयेद्व्यङ्गिनीं नारीं तथा कन्यां नरोत्तम! ।
समार्षां व्यङ्गिताञ्चैव मातुः सकुलजां तथा । वृद्धां प्रव्र-
जिताञ्चैव तथैव च पतिव्रताम् । अयोनिञ्च वियोनिञ्च
न च गच्छेद्विचक्षणः । पिङ्गलां कुष्ठिनीं नारीं न त्वमा-
वोढुमर्हसि । अपस्मारिकुले जातां निहीनाञ्चैव वर्जयेत् ।
श्वित्रिणाञ्च कुले जातां क्षयिणां मनुजेश्वर! । लक्षणै-
रन्विता या च प्रशस्ता या च लक्षणैः । मंनोज्ञा दर्शनीया
च तां भवान् वोढुमर्हति । महाकुले निवेष्टव्यं सदृशे
वा युधिष्ठिर! । अपरा पतिता चैव न ग्राह्या भूतिमिच्छता ।
आनीनुत्पाद्य यत्नेन क्रियाः सुविहिताश्च याः । वेदे च
ब्राह्मणैः प्रोक्तास्ताश्च सर्व्वाः समाचरेत् । न चेर्ष्या स्त्रीषु
कर्त्तव्या रक्ष्या दाराश्च सर्व्वशः । अनायुष्या भवेदीर्ष्या
तस्मादीर्ष्यां विवर्ज्जयेत् । अनायुष्यं दिवा स्वप्नं तथा-
ऽभ्युदितशायिता । प्रगे निशामाशु तथा ये चोच्छिष्ठाः
स्वपन्ति वै । पारदार्य्यमनायुष्यं नापितोच्छिष्टता तथा ।
यत्नतो नैव कर्त्तव्यमभ्यासश्चैव भारत! । सन्ध्यायां न च
भुञ्जीत न स्नायान्न पठेत्तथा । प्रयतश्च भवेत्तस्यां न च
किञ्चित् समाचरेत् । ब्राह्मणान् पूजयेच्चापि तथा स्नात्वा
नराधिप! । देवांश्च प्रणमेत् स्नातो गुरूंश्चाप्यभिवादयेत् ।
अनिमन्त्रितो न गच्छेत यज्ञं गच्छेत दर्शकः । अनर्चिते
ह्यनायुष्यंगमनं तत्र भारत! । न चैकेन परिव्रज्यं न गन्तव्यं
तथा निशि । अनागतायां सन्ध्यायामातत्य च गृहे वसेत् ।
मातुः पितुर्गुरूणाञ्च कार्य्यमेवानुशासनम् । हितं वाऽ-
प्यहितं वाऽपि न विचार्य्यं कथञ्चन । धनुर्वेदे च वेदे
[Page0792-b+ 38]
ऽथ यत्नः कार्य्यो नराधिप! । हस्तिपृष्ठेऽश्वपृष्ठे च रथच-
र्य्यासु चैव ह । यत्नवान् भव राजेन्द्र! यत्नवान् सुख-
मेधते । अप्रधृष्यश्च शत्रूणां भृत्यानां स्वजनस्य च । प्र-
जापालनयुक्तश्च न क्षतिं लभते क्वचित् । युक्तिशास्त्रञ्च
ते ज्ञेयं शब्दशास्त्रञ्च भारत! । गान्धर्व्वशास्त्रञ्च
कलाः परिज्ञेया नराधिप! । पुराणमितिहासाश्च
तथाख्यानानि यानि च । महात्मनाञ्च चरितं
श्रोतव्यं नित्यमेव च । पत्नी रजस्वला या च
नाभिगच्छेन्न चाह्वयेत् । स्नाताञ्चतुर्थे दिवसे रात्रौ
गच्छेद्विचक्षणः । पञ्चमे दिवसे नारी षष्ठेऽहनि पुमान्
भवेत् । एतेन विधिना पत्नीमुपागच्छेत पण्डितः ।
ज्ञातिसम्बन्धिमित्राणि पूजनीयानि सर्व्वशः । यष्टव्यञ्च
यथाशक्ति यज्ञैर्विविधदक्षिणैः । अत ऊर्द्ध्वमरण्यञ्च सेवि-
तव्यं नराधिप! । एष ते लक्षणोद्देश आयुष्याणां प्रकी-
र्त्तितः । शेषस्त्रैविद्यवृद्धेभ्यः प्रत्याहार्यो युधिष्ठिर! ।
आचारो भूतिजनन आचारः कीर्त्तिवर्द्धनः । आचाराद्व-
र्द्धते ह्यायुराचारो हन्त्यलक्षणम् । आगमानां हि सर्वे-
षामाचारः श्रेष्ठ उच्यते । आचारप्रभवो धर्मो धर्मादायु-
र्विवर्द्धते । एतद्यशस्यमायुष्यं स्वर्ग्यं स्वस्त्ययनं महत् ।
अनुकम्प्य सर्व्ववर्णान् ब्रह्मणा समुदाहृतम्” । अन्येचा-
चारा आचारशब्दे ६३० पृष्ठे उक्तास्तेऽपि आयुर्वृद्धिकराः ।
आयुःकालश्च स्वाभाविकः जीवभेदेन भिन्नः । तथा हि
“ब्रह्मणोवर्षशतमिति” श्रुतेः ब्रह्मणोनिजपरिमाणेन
वर्षशतायुः तच्च” सि० शि० दर्शितम् “चतुर्युगसहस्रेण
ब्रह्मणो दिनमुच्यते । निजेनैव तु मानेन आय-
र्वर्षशतं स्मृतम् । तत् पराख्यं तदर्द्धं तु परार्द्धम-
भिधीयते” “सूर्य्याब्दसंख्यया द्वित्रिसागरैरयुताहतैः
संध्यासन्ध्यंशसहितं विज्ञेयं तच्चतुर्युगम् । इत्थं
युगसहस्रेण भूतसंहारकारकः । कल्पोब्राह्ममहः
प्रोक्तं शर्वरी तस्य तावती । परमायुः शतं तस्य
तयाहोरात्रमंख्यया” सू० सि० । तेन सौरैः ४३२००००
वर्षैः चतुर्युगं तेन सहस्रगुणितेन ब्राह्ममहः
४३२००००००० रात्रिश्च तावतीति ८६४०००००००
वर्षास्तस्याहोरात्रमानं तस्य ३६० गुणने तस्य वर्षमानम्
३११०४०००००००० एतच्छतगुणितं तस्यायु र्मानम्
अयमेव महाकल्पः “शतायुः सदानन्द एवं प्रदिष्टस्त-
दायुर्महाकल्प इत्युक्तमाद्यैः” सि० शि० उक्तेः । जैगी-
षव्यस्य च दशमहाकल्पजीविता “दशसु महाकल्पेषु
[Page0793-a+ 38]
विपरिवर्त्तमानेन मयेति” सा० कौ० “तद्वाक्यात् तेन
ब्राह्मायुःकाला दशगुणिताः” ३१०४४०००००००००००
तस्यायुः । अथ मनूनामायुःप्रमाणम् । “युगानां सप्ततिः
सैका मन्वन्तरमुदाहृतम्” सू० सि० । चतुर्युगमानञ्च
४३२०००० तच्च ७१ गुणितम् ३०६७२०००० सौरवर्षाःए-
कैकमनूनामायुःकालः । मार्कण्डेयस्य सप्तकल्पान्तजोवितेत्युक्तेः
४३२००००००० सप्तभिगुणितम् ३०२४०००००००
तस्यायुः कालः । देवानामायुस्तु ब्राह्मदिनमानम् “यदा
स देवो जागर्त्ति तदेदं चेष्टते जगत् । यदा स्वपिति
शान्तात्मा तदा सर्वं निमीलति” सनूक्तेः ब्राह्मदिनपर्य्यन्तं
तेषां स्थायित्वम् “कर्म्मात्मनाञ्च देवानां सोऽसृजत् प्राणिनां
प्रभुः” इति मनुना कल्पादौ तेनैव तेषां स्रष्टृत्वोक्तेः प्रति-
कल्पेऽपि तथैव स्रष्टृत्वमिति । एवं युगभेदेन नराणामायुर्भेदः
मनुनोक्तः । “अरोगाः सर्वसिद्धार्थाश्चतुर्वर्षशतायुषः । कृते
त्रेतादिषु ह्येषामायुर्ह्रसति पादशः” तेन सत्ययुगे ४००
वर्षाः । त्रेतायां ३०० वर्षाः । द्वापरे २०० वर्षाः । कलौ शतं
वर्षाः । पुराणान्तरे सत्यादिषु लक्षायुतसहस्रशतव-
र्षायुष्ट्वोक्तिः मनुविरोधादग्राह्यैव । सत्कर्म्म भिस्तु प्राणा-
यामतपस्यादिभिः रसायनादिभिश्चायुर्वर्द्धते तच्चायुर्वृद्धिशब्दे
७७५ पृष्ठे उक्तम् । तेन दशरथादीनां दशवर्षसहस्रराज्य-
करणं रामायणोक्तं सङ्गच्छते । सत्कर्म्माभिप्रायेणैव
पुराणवचनं लक्षाद्यायुष्ट्वबोधकं मन्तव्यमिति तु युक्तम् ।
ततश्च जातकप० उक्तेः नरगजयोः, १२० वर्षाः । अश्वस्य
दन्तसंख्यया । ३२ वर्षा वा । गोमहिषादेः २४ वर्षाः खरो-
ष्ट्रयोः १५ वर्षाः । शुनः १३ वर्षाः व्याघ्रादेः १६ वर्षाः
परमायुः । तत्र नरस्य शतायुष्ट्वस्यश्रुत्युक्तावपि विंशोत्त-
रीयविभार्गार्थमिह १२० वर्षोक्तिरिति बोध्यम् ।
<LEND>
