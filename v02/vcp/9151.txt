<L>9151<pc>1164,a<k1>उदास्थित<k2>उदास्थित
उदास्थित¦ पु० उद् + आ + स्था--क्त । १ द्वारप्राले २ चरे ३ अ-
<>ध्यक्षे च हेम० प्रव्रज्यारूढपतिते ४ प्रव्रज्यावसिते चरे च
<>स च पञ्चविधचरान्तर्गतः । प्रव्रज्यावसितः प्रव्रज्यारूढ-
<>पतित एव । तल्लक्ष्मादि “कृत्स्नं चाष्टविधं कर्म पञ्चवर्गञ्च
<>तत्त्वतः” इति मनुवचनस्य कुल्लू० व्याख्यायाम्
<P>“कापटिकोदास्थितगृहपतिवैदेहिकतापसव्यञ्जनात्मकं
<>पञ्चविधं चारवर्गं पञ्चवर्गशब्दवाच्यं तत्त्वतश्चिन्तयेत्”
<>इति संक्षेपेणोक्त्वा । तत्र परमर्म्मज्ञः प्रगलभच्छात्रः कप-
<>टव्यवहारित्वात्कापटिकस्तं वृत्त्यर्थिनमर्थमानाभ्यामुपगृह्य
<>रहसि राजा ब्रूयात् “यस्य दुर्वृत्तम्पश्यसि तत्तदानीमेव
<>मयि वक्तव्यमितिं । प्रव्रज्यारूढपतित उदास्थितः तं
<>लोकेषुविदितदोषं प्रज्ञाशौचयुक्तं वृत्त्यर्थिनं ज्ञात्वा रहसि
<>राजा पूर्ववद्ब्रूयात् बहूत्पत्तिकमठे स्थापयेत् प्रचुर
<>शस्योत्पत्तिकम्भूम्यन्तरञ्च तद्वृत्त्यर्थमुपकल्पयेत् सचान्येषा-
<>मपि पब्रजितानां राजचारकर्मकारिणां ग्रासाच्छादना-
<>दिकं दद्यात् । कर्षकः क्षीणवृत्तिः प्रज्ञाशौचयुक्तो
<>गृहपतिव्यञ्जनस्तमपि पूर्ववदुक्त्वा स्वभूमौ कृषिकर्म्म कार-
<>येत् । बाणिजकः क्षीणवृत्तिः वैदेहिकव्यञ्जनस्तम्पूर्ववदुक्त्वा
<>धनमानाभ्यामात्मीकृत्य बाणिज्यं कारयेत् । मुण्डोजठि-
<>लोवा वृत्तिकामस्तापसव्यञ्जनः सोऽपि क्वचिद्ग्रामे वसन्
<>बहुमुण्डजटिलान्तरकपटशिष्यगणवृतो गुप्तराजोपकल्पि-
<>तवृत्तिः तपस्यां कुर्य्यात् मासद्विमासान्तरितं प्रकाशं
<>वदरादिमुष्टिमश्नीयात् रहसि च राजोपकल्पितं यथेष्ट
<>माहारं कल्पयेत् । शिष्याश्चास्यातीतानागतज्ञागादिकं
<>ख्यापयेयुः तेन बहुलोकवेष्टनमासाद्य सर्वेषां विश्वसनीय
<>त्वात् सर्वे कार्य्यमकार्य्यञ्च पृच्छन्ति । एवंरूपं पञ्चवर्गं
<>यथावच्चिन्तयेत्” विशेषेणोक्तम् ।
<LEND>
