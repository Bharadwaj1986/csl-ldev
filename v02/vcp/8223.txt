<L>8223<pc>0940,a<k1>इन्द्र<k2>इन्द्र
इन्द्र¦ पु० इदि--रन् । १ परमेश्वरे । “इन्द्रोमायाभिः पुरुरूप
ईयते” श्रुतिः । द्वादाशादित्यमध्ये २ आदित्यभेदे ।
ते च अदित्यां कश्यपेनोत्पादिताः “धाताऽर्य्यमा च मित्रश्च
वरुणोऽंशुर्भगस्तथा । इन्द्रोविवस्वान् पूषा च पर्ज्जन्यो
दशमः स्मृतः । ततस्त्वष्टा ततोविष्णुरजघन्यो जघन्यजः”
[Page0940-b+ 38]
विष्णुध० । भा० आ० ६५ अ० तु इन्द्रस्थाने शक्रनाम्ना
पठितः यथा “अदित्यां द्वादशादित्याः सम्भूता भुवनेश्वराः ।
ये राजन्नामतस्तांस्ते कीर्त्तयिष्यामि भारत! । धाता-
मित्रोऽर्यभा शक्रो वरुणस्त्वंशुरेव च । भगो विवस्वान्
पूषा च सविता दशमः स्मृतः । एकादशस्तथा त्वष्टा
द्वादशोविष्णु रुच्यते । जघन्यजस्तु सर्व्वेषामादित्यानां गुणा-
धिकः” । कल्पभेदान्नामभेद इति न विरोधः ।
३ कुटजवृक्षे ४ रात्रौ च धरणिः ५ भारतवर्षोप-
द्वीपभेदे शब्दमा० इन्द्रदेवताके ६ ज्येष्टानक्षत्रे विष्कम्भा-
दिषु योगेषु ७ षड्विंशे योगे छन्दोग्रन्थप्रसिद्धे षण्मात्रा
प्रस्तावे आद्यन्तगुरुद्वयेन लघुद्वयमध्येन युते ८ चतुर्थेभेदे ।
९ देवराजे स च मन्वन्तरभेदात् चतुर्द्दशविधः यथा
“मन्वन्तरं मनुर्देवा मनुपुत्राः सुरेश्वरः । ऋषयोऽंशा-
वतारश्च हरेः षड्विधमुच्यते” भाग० ८ स्क० १ अ० । इत्थं मन्व-
न्तरे षड्बिधकीर्त्तनीयमुपक्रम्य मन्वन्तरभेदेन तत्तन्नामानि
कथितानि अतोनामभेदात्तस्य चतुर्द्दशसंख्या तत्रोक्ता यथा
“तुषिता नाम ते देवाः आसन् स्वायम्भुवेऽन्तरे । मरीचि-
मिश्राऋष योयज्ञः सुरगणेश्वरः” भाग० ८ स्क० १ अ० । १ मन्व-
न्तरे यज्ञः । “स्वारोचिषो द्वितीयस्तु मनुरग्नेः सुतोऽभवत्”
इत्युपक्रम्य “तत्रेन्द्रोरोचनस्त्वासीत् देवाश्च तुषितादयः”
तत्रैव । २ म० रोचनः । “तृतीय उत्तमोनाम
प्रियव्रतसुतो मनुः” इत्युपक्रम्य “सत्यावेदश्रुता भद्राः
देबा इन्द्रस्तु सत्यजित्” तत्रैव । ३ म० सत्यजित्” “चतुर्थ-
उत्तमभ्राता मनुर्नाम्ना च तामसः” इत्यु० “सत्यका
हरयो वीरा देवास्त्रिशिख ईश्वरः” तत्रैव । ‘ईश्वरैन्द्रः’
श्रीधरः । ४ म० त्रिशिखः । “पञ्चमो रैवतोनाम मनु-
स्तामससोदरः” इत्यु० “विभुरिन्द्रः शुरगणा राजन्! भूत-
रयादयः” तत्रैव ५ अ० । ५ म० विभुर्नाम । “षष्ठश्च चक्षुषः
पुत्रश्चाक्षुषो नाम वै मनुः” इत्यु० “इन्द्रो मन्त्रद्रुमस्तत्र
देवा आस्यादयो मताः” तत्रैव ५ अ० । ६ म० मन्त्रद्रुमः ।
“मनुर्विवस्वतः पुत्रः श्राद्धदेव इति श्रुतः । सप्तमो वर्त्त
मानोऽयम्” इत्युप० “आदित्यावसवोरुद्रा विश्वे देवा
मरुद्गणाः । अश्विनावृभवो राजन्निन्द्रस्तेषां पुरन्दरः” ।
तत्रैव अ० १३ । ७ म० पुरन्दरः । “अष्टमेऽन्तर आयाते
सावर्ण्णिर्भविता मनुः” इत्यु० “तत्र देवाः सुतपसो वि-
रजा अमृतप्रजाः । तेषां विरोचनसुतो बलिरिन्द्रो भ-
विष्यति” १३ अ० । ८ म० वलिः । “नवमो दक्षसावर्ण्णिर्मनुर्व-
रुणसम्भवः” इत्युप० “परोमरीचिगर्भाद्या देवा इन्द्रः
[Page0941-a+ 38]
श्रुतः स्मृतः” तत्रैव १३ अ० । ९ म० श्रुतः । “दशमोब्रह्म-
सावर्ण्णिरुपश्लोकसुतोमहान्” इत्यु० “सुवासनविरु-
द्धाद्या देवाः शग्भुः सुरेश्वरः” १३ अ० । १० म० शम्भुः ।
“मनुर्वै धर्मसावर्ण्णिरेकादशम आत्मवान्” इत्यु० “विह-
ङ्गमाःकामगमानिर्वाणरुचयः सुराः । इन्द्रस्तु वैधृतस्तेषा
मृषयश्चारुणादयः” १३ अ० । ११ म० वैधृतः । “भविता रुद्रसा-
वर्ण्णिर्नाम द्वादशमी मनुः” इत्यु० “ऋतधामा च देवेशो
देवाश्च हरितादयः” १३ अ० । ११ म० ऋतधामा । “मनुस्त्र-
योदशोभव्यो वेदसावर्ण्णिरात्मवान्” इत्युप० “देवाः सुक-
र्म्मसूत्रामसंज्ञा इन्द्रोदिवस्पतिः” १३ अ० । १३ म० दिव-
स्पतिः । “मनुर्वा इन्द्रसावर्णिश्चतुर्दशम एष्यति” इत्यु०
“पवित्राश्चाक्षुषादेवाः शुचिरिन्द्रो भविष्यति” १३ अ० ।
१४ म० शुचिः । पुराणन्तरादौ नामान्तराणि चतुर्दश
कल्पभेदादविरुद्धानि । विस्तरभयात्तनि नीक्तानि । एवंशक्र-
नामसंख्यासाम्यात् १० चतुर्दशसंख्यायाम् । स च शची-
पतिः वृत्रादिहन्ता, पूर्वदिग्पालः, वृष्टिदायकः,
अमरेशः मेषवृषणः तस्य पुत्रो जयन्तः, वनं नन्दनं
हयौच्चैःश्रवाः गजऐरावतः, पुरी अमरावती नेत्राणि
सहस्रं वज्रमस्त्रम् हरीवाहः । विवृतिस्तत्तच्छब्दे दृश्या ।
तस्यानेकविधानि कार्य्याणि पुराणादौ वर्णितानि विस्त-
रभयान्नोक्तानि मनुकालपर्य्यन्तं तस्याधिकारकालस्तत्-
समाप्तौ तस्य प्रजापतेः सकाशात् ब्रह्मविद्याप्राप्तेरग्रे
वक्ष्यमाणत्वात् कैवल्यप्राप्तिः “योयो देवानां प्रत्यबुध्यत”
इत्यादिश्रुतेः । इत्येतत् नानाशास्त्रश्रुतीतिहासेषु प्रसिद्धम्
स्वकालमध्येऽपि त्वष्टृपुत्रविश्वरूपबधजनितब्रह्महत्या-
स्कन्दनभिया तस्य स्वपदच्युतिः । तत्पापस्य विभज्यान्यत्र
संक्रामसे पुनः स्वपदप्राप्तिः । असुरादिभिरपि बलाधिक्य-
वशात् तं युधि निर्जित्य कियत्कालपर्य्यन्तं तत्पदेऽधिकारिता
प्राप्ता इत्यपि पुराणादौ प्रसिद्धम् “जित्वा च सकलान् देवान्
इन्द्रोऽभून्महिषासुरः” देवीमा० “शताश्वमेधकरणे अन्यस्यापि
इन्द्रत्वप्राप्तियोग्यतेत्यत्र इन्द्रलोकशब्दे प्रमाणं वक्ष्यते ।
<फ्>इन्दश्च प्रजापतिसकाशात् एकशतवर्षं ब्रह्मचर्य्याचरणेन
ब्रह्मविद्यां प्रापेति छा० उ० वर्ण्णितं यथा “यदाहुरेकशतं
हैकं वर्षाणि मघवान् प्रजापतौ ब्रह्मचर्य्यमुवास तस्मै
हीवाच । मघवन्! मर्त्यं वा इदं शरीरमात्तं मृत्थुना तद-
स्यामृतस्याशरीरस्यात्मनोऽधिष्ठानमात्मा वै सशरीरः प्रिया-
प्रियाभ्यामात्तो न वै सशरीरस्य सतः प्रियाप्रिययोरपह-
तिरस्त्यशरीरं वाव सन्तं न प्रियाप्रिये स्पृशतः इत्यादि ।
[Page0941-b+ 38]
“मघवन्! मर्त्थं वै मरणधर्म्मि शरीरम् । यन्मन्यसेऽक्ष्या-
धारादिलक्षणः सम्प्रसादलक्षण आत्मा मयोक्तो विनाश-
मेवापीतो भवतीति । शृणु तत्र कारणम् । यदिदं शरीरं वै
पश्यसि तदेतन्मर्त्यं विनाशि । तच्चात्तं मृत्युना ग्रस्तं सन्तत-
मेव । कदाचिदेव म्रियत इति मर्त्यमित्युक्ते न तथा
सन्त्रासो भवति यथा ग्रस्तमेव सदा व्याप्तमेव मृत्युने-
त्थुक्ते इति वैरग्यार्थं विशेष इत्युच्यते आत्तं मृत्यु-
नेति । कथं नाम देहाभिमानतो विरक्तः सन्निवर्त्तत
इति । शरीरमित्यत्र सहेन्द्रियमनोभिरुच्यते । तच्छ-
रीरमस्य सम्प्रसादस्य त्रिस्थानतया गम्यमानस्यामृतस्य
मरणादिदेहेन्द्रियमनोधर्म्मवर्जितस्येत्येतत् । अमृतस्येत्य-
वेनैवाशरीरत्वे सिद्धे पुनरशरीरस्येति वचनं वाय्वादिवत्सा-
वयवत्वमूर्त्तिमत्त्वे मा भूतामिति । आत्मनो भोगाधिष्ठानम्
आत्मनो वा सत ईक्षितुस्तेजोऽबन्नादिक्रमेणोत्पन्नमधि-
ष्ठानम् जीवरूपेण प्रविष्य सदेवाधितिष्ठत्यस्मिन्निति वाघि-
ष्ठानम् । यस्येदमीदृशं नित्यमेव मृत्युग्रस्तं धर्म्माधर्म्म-
जनितत्वात्प्रियाप्रियवदधिष्ठानं तदधिष्ठितस्तद्बान् सशरीरो
भवति । अशरीरस्वभावस्यात्मनस्तदेबाऽहं शरीरं शरीरमेव
चाहमित्यविवेकादात्मभावः सशरीरत्वम् । अत एव स-
शरीरः सन्नात्तो ग्रस्तः प्रियाप्रियाभ्याम् । प्रसिद्धमेतत् तस्य
च न वै सशरीरस्य सतः प्रियाप्रिययोर्बाह्यविषयसंयीग-
वियोगयोर्निमित्तयोर्बाह्यसंयोगवियोगौ ममेति मन्यमा-
नस्यापहतिर्व्विनाश उच्छेदः सन्ततिरूपयोर्नास्तीति । तं
पुनर्देहाभिमानादशरीरस्वरूपविज्ञानेन निर्वर्त्तितविवेक-
ज्ञानमशरीरं सन्तं प्रियाऽप्रिये न स्पृशतः । स्पृशिः
प्रत्येकं सम्बध्यते प्रियं न स्पृशत्यप्रियं न स्पृशतीति
वाक्यद्वयं भवति । न म्लेच्छाशुच्यधार्म्मिकैः सह सम्भा-
षेतेति यद्वत् । धर्म्माधर्म्मकार्य्ये हिताहिते, यतोऽ-
शरीरता एतत्स्वरूपमिति । तत्र धर्म्माधर्म्मयोरसम्भवात्त-
त्कार्य्यभावो दूरत एवेत्यतो न प्रियाप्रिये स्पृशतः ।
ननु यदि प्रियमप्यशरीरं न स्पृशतीति यन्मघवतोक्तं
सुषुप्तस्य विनाशमेवापीतो भवतीति तदेवेहाप्यापन्नम् ।
नैष दोषो धर्म्माधर्म्मकार्य्ययोः शरीरसम्बन्धिनोः प्रिया-
प्रिययोः प्रतिषेधस्य विवक्षितत्वात् “अशरीरं न प्रिया-
प्रिये स्पृशतः” इत्यादिश्रुत्या । आगमापायिनोर्हि स्पर्श-
शब्दो दृष्टो यथा शीतस्पर्श उष्णस्पर्श इति । न त्वग्ने-
रुष्णप्रकाशयोः स्वभावभूतयोरग्निना स्पर्श एव भवति ।
तथाग्नेः सवितुर्वोष्णप्रकाशवत्स्वरूपभूतस्य नित्यस्य प्रियस्यापि
[Page0942-a+ 38]
नेह प्रतिषेधो “विज्ञानमानन्दम्” “आनन्दो ब्रह्मेति”
श्रुतिभ्यः इहापि “भूमैव सुखम् इत्युक्तत्वात्” भा० । इत्यु-
पक्रम्य बहूपदेशः कृतः । प्रपञ्चस्तत्र दृश्यः ।
<फ्>इन्द्रश्च देवानां मध्येऽतिशयेन ब्रह्मवित्तमः तथाहि ।
केनोपनिषदि असुरविजये देवानां महिमाभिमाने जाते
तदभिमानापनोदनार्थं यक्षभूतेनाविर्भूतेन परब्रह्मणा अ-
ग्निवाष्वोरभिमाननिरसने तयीर्निवृत्तौ दृढभक्तिमिन्द्रं प्रत्येव
हैमवत्युपदेशेन तस्यातिशयमहिमा सूचितः ततो दिग्मात्रं
तद्भाष्यञ्चदर्श्यते । “ब्रह्म ह देवेभ्यो विजिग्ये तस्य ह
ब्रह्मणो विजये देवा अमहीयम्त त ऐक्षन्तास्माकमेवायं
विजयोऽस्माकमेवायं महिमेति तद्धैषां विजज्ञौ तेभ्यो ह
प्रादुर्बभूव तन्न व्यजानन्त किमिदं यक्षमिति । तेऽग्निमब्रुवन्
जातवेदः! एतद्विजानीहि किमेतद्यक्षमिति तथेति
तदभ्यद्रवत्तमभ्यवदत् कोऽसीति अग्निर्व्वाऽहमस्मीत्यब्र-
वीज्जातवेदा वा अहमस्मीति । तस्मिंस्त्वयि किं वीर्य्य-
मित्यपीदं सर्व्वं दहेयं यदिदं पृथिव्यामिति । तस्मै तृणं
निदधावेतद्दहेति तदुप प्रेयाय सर्व्वजवेन तन्न शशाक दग्धुं
स तत एव निववृते नैतदशकं विज्ञातुं यदेतद्यक्षमिति”
के० उ० । एवं वायोरप्यभिमाननिरसनमुपवर्ण्य
“अथेन्द्रमब्रुवन्मघवन्नेतद्विजानीहि किमेतद्यक्षमिति तथेति
तदभ्यद्रवत्तत्तस्मात्तिरोदधे । स तस्मिन्नेवाकाशे स्त्रियमाज-
गाम बहुशोभमानामुमां हैववतीं तां होवाच किमेतद्यक्ष-
मिति । सा ब्रह्मेति होवाच ब्रह्मणो वा एतद्विजये मही-
यध्वमिति ततो हैव विदाञ्चकार ब्रह्मेति । यस्माद्वा एते
देवा अतितरामिवान्यान्देवान् यदग्निर्वायुरिन्द्रस्ते ह्येन
न्नेदिष्ठं पस्पर्शुस्ते ह्येनत् प्रथमो विदाञ्चकार ब्रह्मेति
तस्माद्वा इन्द्रोऽतितरामिवान्यान् स ह्येनन्नेदिष्ठं पस्पर्श
स ह्येनत् प्रथमो विदाञ्चकार ब्रह्मेति” के० उ० । “तथेन्द्र-
मब्रुवन्मघवन्नेतद्विजानीहि इत्यादिपूर्व्व वदिन्द्रः परमेश्वरो-
मघवान् बलवत्त्वात्तथेनि तदभ्यद्रवत्तस्मादिन्द्रादात्मसमीपग-
तात्तद्ब्रह्म तिरोदघे तिरोभूतमिन्द्रत्वाभिमानोऽतितरां
निराकर्त्तव्य इत्यतः संवादमात्रमपि नादात् ब्रह्मेन्द्राय ।
<फ्>तद्यत्र यस्मिन्नाकाशे आकाशप्रदेशेआत्मानं दर्शयित्वा तिरो-
मूतमिन्द्रश्च ब्रह्मणस्तिरोधानकाले यस्मिन्नाकाशे आसीत्
स इन्द्रस्तस्मिन्नेवाकाशे तस्थौ । किं तद्यक्षभिति ध्या-
यन्न निववृतेऽग्न्यादिवत्तस्येति यक्षे भक्तिं बुद्धा
विद्या उमारूपिणी प्रादुर्भूता स्त्रीरूपा । स इन्द्र-
स्तामुमां सर्वेषां हि शोभमानानां शोमनतमां विद्यां
[Page0942-b+ 38]
तदा बहुशोभमानेति विशेषणमुपपन्नम्भवति । हैववती
हेमकृताभरणवतीमिव बहुशोभामानामित्यर्थः । अथवा
उमैव हिमवतो दुहिता हैमवती नित्यमेव सर्व्वज्ञेन
ईश्वरेण सा वर्त्तत इति ज्ञातुं समर्था इति कृत्वा
तामुपजगाम इन्द्रस्तां ह उमां किलोवाच पप्रच्छ
ब्रूहि किमेतद्दर्शयित्वा तिरोभूतं यक्षमिति । सा ब्र-
ह्मेति होवाच ह किल ब्रह्मण ईश्वरस्यैव विजये ईश्वरे-
णैव जिता असुरा यूयं तत्र निमित्तमात्रं तस्यैव
विजये यूयं महीयध्वं महिमानं प्राप्नुथ । एतदिति
क्रियाविशेषणार्थम् । मिथ्यामिमानश्च युष्माकमेव महि-
मेति । ततस्तस्मादुमावाक्याद्ध एव विदाञ्चकार व्रक्ते
तीन्द्रोऽवधारणात्ततो हैवेति न स्वातन्त्र्येण । यस्मादग्नि-
वाय्विन्द्रा एते देवा ब्रह्मणः संवाददर्शनादिना स-
मीपमुपगतास्तस्मादैश्वर्य्यगुणैरतितरामिव शक्तिगुणादि-
भिर्महाभ्याग्यैरन्यान्देवानतितरामतिशयेन शेरते इवैते
देवाः । इवशब्दोऽनर्थकोऽवधारणार्थो वा । यदग्निर्वा-
युरिन्द्रस्ते हि देवा यस्मादेतद्ब्रह्म नेदिष्ठमन्तिकं समीपं
प्रियतमं पस्पर्शुः स्पृष्टवन्तो यथोक्तैर्ब्रह्मणः संवादादि-
प्रकारैस्ते हि यस्माच्च हेतोरेनद्ब्रह्म प्रथमः प्रथमाः
प्रधानाः सन्त इत्येतद्विदाञ्चकार विदाञ्चक्रुरित्येतद्ब्र-
ह्मेति । यस्मादग्निवायू अपीन्द्रवाक्यादेव विदाञ्चक्रतुः
इन्द्रेण ह्युमावाक्यात्प्रथमं श्रुतं ब्रह्मेत्यतस्तस्माद्वै इन्द्रो-
ऽतितरामतिशयेन शेते इवान्यान्देवान्, स ह्येतन्नेदिष्ठं
पस्पर्श यस्मात्स ह्येनत्प्रथमो विदाञ्चकार ब्रह्मेति” भा०
११ अन्तरात्मनि “इन्दियमिन्द्रलिङ्गमित्यादि” पा०
१२ ऐश्वर्य्यान्विते त्रि० । भावे रन् । १३ ऐश्वर्य्ये । १४ इन्द्र
वारुण्यां स्त्री टाप् । राजनि० । “इन्द्रायेन्दो! पवस्वते”
ऋ० ९, ६४, २२ । “तदिन्द्रसन्दिष्टमुपेन्द्र! यद्वचः” माघः! ।
“हरी इन्द्रस्य” निरु० । १५ नृपमात्रे “महीमहेन्द्रस्तमवेक्ष्य
सक्षणम्” नैष० । “राष्ट्रस्यैतत् कृत्यतमं राज्ञां चैवाभिषेचनम् ।
अनिन्द्रमबलं राष्ट्रंदस्यवोऽभिभवन्त्युत” भा० शा० ६७ अ०
“देवताद्वन्द्वेउत्तरपदस्थस्य नेन्द्रस्य परस्य न वृद्धिः आग्ने-
न्द्रम् कर्म सि० कौ० लिङ्गाद्यर्थे घ । इन्द्रियम् ।
इन्द्रियशब्दे विवृतिः । इन्द्रोजीविकास्य देपपथा० कन्
तस्य लुप् । इन्द्रस्तन्मूर्त्तिजीविकावति लुपि व्यक्तिवचन-
त्वात् पु० । इन्द्रोदेवताऽस्य अण् । इन्द्रदेवताके हविरादौ
“ऐन्द्रं दध्यमावस्यायाम्” श्रुतिः । स्त्रियां ङीप् ।
“ऐन्द्र्या गार्हपत्यमुपतिष्ठते” श्रुतिः । “ऐन्द्रीतमसुरेश्वरम्”
[Page0943-a+ 38]
देवीमा० ऐन्द्री दिक् “उपमितसमासे उत्तरपददस्थः
श्रेष्ठंत्वद्योतकः मनुजेन्द्रः वारणेन्द्र इत्यादि ।
<LEND>
