<L>14569<pc>2164,b<k1>कूप<k2>कूप
कूप¦ पु० ईषत् आपो यत्र अच् समा०, कुवन्ति
मण्डूकाः अस्मिन् कू--पक दीर्घश्च वा । १ खनामख्याते
[Page2165-a+ 38]
जलाधार, अमरः तल्लक्षणं भावप्र० उक्तं यथा । “भूमौ
खातोऽल्पविस्तारो गम्भीरो मण्डलाकृतिः । बद्धो-
ऽबद्धः स कूपः स्यात् तदम्भः कौपमुच्यते । कौपं
पयोयदि स्वादु त्रिदोषघ्नं हितं लघु । तत् क्षारं
कफवातघ्नं दीवनं पित्तकृत् परम्” । कूपस्येदम् अण् ।
कौप तत्सम्बन्धिनि त्रि० स्त्रियां ङीप् । “प्रायेणास्य
शिशोः पिता न विरसाः कौपीरपः पास्यति” सा० द० ।
कूपादिकरणफलादिकम् जलाश० त० “सेतुबन्धरता ये च
तीर्थशौचरताश्च ये । तडागकूपकर्त्तारोमुच्यन्ते ते
तृषाभयात्” आदित्य पु० । “अथ कूपकर्त्तुस्तत्प्रवृत्ते
प्रानीये दुष्कृतार्द्धं विनश्यति” विष्णुः । तत्प्रवृत्ते
कृतकूपादुत्थिते । “तडागकूपकर्त्तारस्तथा कन्या-
प्रदायिनः । छत्रोपानहदातारस्ते नराः स्वर्गगामिनः”
विष्णुध० । “यो वापीमथ वा कूपं देशे तोयविवर्ज्जिते ।
खानयेत् स दिवं याति विन्दौ विन्दौ शतं समाः” नन्दि
पुं० “कूपारामतडागेषु देवतायतनेषु च । पुनः संस्कार
कर्त्ता च लमते मौलिकं फलम्” विष्णुः “संस्कार-
विधौ “अजले जलमुऽपाद्य इति वचनात् जलशून्य-
देशखनन एव प्रतिष्ठा न तु पङ्कोद्धारमात्रे । “प्रासादे-
ऽप्येवमेवं स्यात् कूपवापीषु गम्यते” जलाश० त० धृत
वचनाच्च तत्र वास्तुयागः कार्य्यः । तज्जलञ्च “शीत-
काले भवेदुष्णं ग्रोष्मकाले सु शीतलम् । वसन्ते तु प्रश-
स्तं स्यात् कालभेदात् गुणत्रयम्” राजवल्लभः “प्रेक्षादि०
चतुरर्थ्यं इनि । कूपिन् तत्सन्निकृष्टदेशादौ त्रि०
स्त्रियां ङीप् । २ गर्त्ते उणादिकोषः ।
<LEND>
