<L>25765<pc>3670,a<k1>दृश<k2>दृश
दृश¦ वाक्षुषज्ञाने भ्वा० पर० सक० अनिट् । पश्यति इरित्
<>अदर्शत् अद्राक्षीत् । ददर्श ददर्शिथ दद्रष्ठ ददृशिव
<>द्रष्टा दृश्यात् द्रक्ष्यति । दर्शनीयं द्रष्टव्यं दृश्यः द्रष्टा
<>दृष्टः द्रष्टुं दृष्टिः दृक् दृष्ट्वा प्रदृश्य । “तुतोष पश्यन्
<>वितृणान्तरालाः” भट्टिः पश्यतो हरः । “न तु मां
<>शक्यसे द्रष्टुमनेनैव स्वचक्षुषा । दिव्यं ददामि ते
<>चक्षुः पश्य से योगमैश्वरम्” । “अपश्यद् देवदेवस्य
<>शरीरे पाण्डवस्तदा” गीता “ददर्श दूनः स्थलपद्मिनीं
<>नलः” नैष० मानसज्ञाने च “शान्तोदान्त उपरतस्तितिक्षुः
<>श्रद्धावान् समाहितीभूत्वा आत्मन्यात्मानं पश्यति”
<>श्रुतिः “आत्मा वा अरे द्रष्टव्यः” वृ० उ० श्रुतिः णमुल्
<>“तं विप्रदर्शं कृतघातयत्ना” भट्टिः “दृशेरनालोचने
<>कङ् च” पा० कर्त्तरि कङ् अन्यादृशः कीदृशः चात्
<>क्विन् क्स च अन्यादृक् अन्यादृक्षः । श पश्यः “अपास्य
<>पश्यं निजदृश्यखेटात्” नील० ता० “उग्रम्पश्या-
<>कुलेऽरण्ये” भट्टिः दर्शयति ते अददर्शत् अदीदृशत् त ।
<>णिचि कर्मणः कर्तृत्वे तङ् दर्शयते भवो भक्तान्
<>भक्तैर्वा आत्मानमिति शेषः । एवं विषये दृशेः कर्तुर्वा
<>कर्मसंज्ञा “सीतां रामेण चात्मानमदर्शयत लक्ष्मणम्”
<>मुग्धबो० सनि तङ् दिदृक्षते । “दिदृक्षमाणः परितः
<>ससीतं रामं यदा नैक्षत लक्षणञ्च” । भट्टिः दिदृक्षा कर्मणि
<>दृश्यते “एकधा बहुधा चैव दृश्यते जलचन्द्रवत्”
<>श्रुतिः “जालान्तरगते भानौ यत् सूक्ष्मं दृश्यते रजः”
<>मनुः “अदर्शि सङ्कोप्य कदाप्यवीक्षितः” “रूपमदर्शि
<>धृतोऽसि यदर्थम्” नैष० अस्यार्षे क्वचित्तङपि । “यं यं
<>हि ददृशे सेयं तं तं मेने नलं नृपम्” भा० व० २२०२ श्लो० ।
<>दर्शनयोग्ये प्रकाशे च अक० “मधुरात्मानमदर्शयत् पुरः”
<>कुमा० । दर्शनार्थत्वे तङ् स्यादिति बोध्यम् ।
<HI>अनु + अनुरूपदर्शने “रथे विलग्नाविव चन्द्रसूर्यौ घनान्तरेणा-
<>नुददर्श लोकः” भा० वि० १६९ श्लो० दृशिशब्दे पात० सूत्रे
[Page3670-b+ 38]
<>उदा० दृश्यम् । “बहुविधमनुदृश्य चार्थहेतोः कृ-
<>पणमिहार्यमनार्यमाश्रयन्तम्” भा० शा० १७९ अ०
<HI>अभि + आभिमुख्येन समन्ताद्वा दर्शने “तदा प्रभृति कौ-
<>न्तेय! नरा गिरिमिमं सदा । नाशक्नुवन्नभिद्रष्टुं कुत
<>एवाघिरोहितुम्” भा० व० ९९८२ श्लो०
<HI>अव + नीचतया दर्शने “यथा जलस्थ आभासः स्थल-
<>स्थेनावदृश्यते । स्वाभासेन यथा सूर्यो जलस्थेन दिवि-
<>स्थितः” भाग० ३ । २७ । १२
<HI>आ + आभिमुख्येन समन्ताद्वा दर्शने आदर्शः । “उत्कलादा-
<>र्शितपथः कलिङ्गाभिमुखो ययौ” रघुः ।
<HI>उद् + नीचस्थस्योच्चतया दृष्टौ उत्प्रेक्षणे च
<HI>उप + सामीप्येन दर्शने । “चतुष्पाद् व्यवहारोऽयं विवा-
<>देषूपदर्शितः” याज्ञ० ।
<HI>नि + दृष्टान्ततया साम्मुख्येन वा दर्शने । “द्रष्टुमिच्छामि ते
<>रूपमैश्वरं त्वं निदर्शय” भा० आश्र० १५८८ श्लो०
<>निदर्शनालङ्कारः “निदर्शयामास विशेषदृश्यम्” रघुः
<HI>परा + विपरीतदर्शने यस्य यथारूपं ततोऽन्यरूपेण दर्शने
<>“धूममग्निं परादृश्या मित्राहृत्स्वा दधतां भयम्” अथ०
<>८ । ८ । २ । “त्रीन् स्तनानुपेयुस्तं पराददृशुः । द्वौ स्तना
<>उपेयुस्तन्नेदीयसः पराददृशुः” शत० ब्रा० ९ । ५ । १ । ३ । ४ ।
<HI>परि + परितः समन्ताद्वा दर्शने “परिदृष्टानि तीर्थानि गङ्गा-
<>चैव मया नृप!” भा० आश्र०७३ अ० परिच्छिन्नतया
<>दर्शने च । “बाह्याभ्यन्तरस्तम्भवृत्तिर्देशकालसंख्याभिः
<>परिदृष्टो दीर्घसूक्ष्मः” पा० सू० । दीर्घसूक्ष्मशब्दे ३६१
<>४ पृ० दृश्यम् ।
<HI>प्र + सम्यग्दर्शने “मनसैव प्रदीपेन महानात्मा प्रदृश्यते”
<>भा० आश्व० १९ अ० “अहो त्वयाद्य विप्रेषु भक्तिरागः
<>प्रदर्शितः” भा० अनु० ७२११ श्लो० एकदेशदर्शने च ।
<>प्रदर्शनार्थमिदमुक्तम् । “योगेश्वरत्वं कृष्णेन यत्र राज्ञां
<>प्रदर्शितम्” भा० आ० ५१० श्लो० ।
<HI>प्रति + तुल्यरूपदर्शने “कृताभ्यङ्गः शोणितेन रुद्रवत् प्रत्य-
<>दृश्यत” भा० भी० ४६७९ श्लो० “निमित्तलक्षणं ज्ञानं
<>शाकुनं स्वप्नदर्शनम् । अवश्यं सुखदुःखेषु नराणां
<>प्रतिदृश्यते” रामा० अयो० ५८१५ श्लो०
<HI>वि + विशेषेण दर्शने “विदर्शयन्तोविविधान् भूयश्चित्रांश्च नि-
<>र्झरान्” रामा० अयो० ४८ अ० १३ श्लो०
<HI>सम् + सम्यग्दर्शने “संद्रक्ष्यन्ति नराश्चान्ये स्वरूपेण विना-
<>शनम्” भा० शा० १०६८ श्लो०
<LEND>
