<L>2152<pc>0192,a<k1>अनेक<k2>अनेक
अनेक¦ त्रि० न एकः एकभिन्नतया उत्सर्गतः बहुवचनान्तता ।
बहुसंख्यकेषु । “अनेकानि सहस्राणि कौमारब्रह्मचारिणा”
मिति मनुः । “पतन्त्यनेके जलधेरिवोर्मयः” इति माघः
“अनेके सेवन्ते भवदधिकगीर्वाणनिवहानिति” श्यामा-
स्त्रोत्रम् । एकशब्दस्य सर्वनामत्वेन नञ्तत्पुरुषे तद्भिन्न-
वाचकतया गौणत्वेऽपि अतच्छब्दवत् सर्वनामकार्य्यं तेन
अनेके इति, अनेकेषामिति, अनेकत्रेत्यादि । एवञ्च एक-
शब्दस्य समाहारद्विगुत्वनिषेधादनेकशब्दस्य बहुसंख्यावाच-
कत्वेऽपि न समाहारः । तेन अनेकराजन्यरथाश्वसङ्कुल-
मिति किरा० समाहारे अनेकराजन्यरथाश्वीति स्यात् ।
“यत्रानेकविधमान्तर्य्यं तत्र स्थानत आन्तर्य्यं बलीय इति”
[Page0192-b+ 38]
परिभा० सि० कौ० । “अनेकपितृकानान्तु पितृतो भाग-
कल्पनेति” याज्ञ० । “अनेकबाहूदरवक्त्रनेत्रमिति”
“अनेकजन्मसंसिद्धस्ततो याति परां गतिमिति” च गीता
नास्ति एकः “द्व्येकयोर्द्विवचनैकवचने” इतिवत् एकत्वं
यत्रेति बहुव्रीहौ अनेकशब्दस्य एकवचनान्ततापीष्यते ।
“अनेकमन्यपदार्थे” इति पा० सू० । “आकाशमेकं
हि यथा घटादिषु पृथग्भवेत् “तथात्मैकोऽप्यनेकश्चेति”
याज्ञ० । “अनेकमाश्रितं लिङ्गमिति” सा० का० । “एको-
ऽन्यार्थे प्रधाने च प्रथमे केवले तथा । साधारणे
मङ्गलेऽल्पे संख्यायाञ्च प्रयुज्यते” इत्युक्तेष्वर्थेषु एकशब्दस्य
वृत्तेः तदुक्तार्थभिन्ने त्रि० । तत्र च संख्यान्यर्थे एव
बहुवचनान्ततान्यत्र यथेष्टतेति मनो० । उत्करादि०
भवार्थे छ । अनेकीयः तद्भवे त्रि० । भावे व्रा० । ष्यञ् ।
अनैक्यं बहुत्वे न० ।
<LEND>
