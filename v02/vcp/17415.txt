<L>17415<pc>2575,b<k1>गान्दिनी<k2>गान्दिनी
गान्दिनी¦ स्त्री काशिराजदुहितरि शफल्कभार्य्यायामक्रूरादि
<>मातरि त्रिका० तस्या नामनिरुक्तिः हरिवं० ३५ अ० उक्ता
<>यथा “शफल्कः काशिराजस्य सुतां भार्य्यामविन्दत ।
<>गान्दिनी नाम सा गां तु ददौ विप्रेषु नित्यशः ।
<>सा मातुरुदरस्था तु बहून् वर्षगणान् किल । निव-
<>सन्ती न वै जज्ञे गर्भस्थां तां पिताऽब्रवीत् ।
<>जायस्व शीघ्रं भद्रन्ते किमर्थमिह तिष्ठसि । प्रोवाच
<>चैनं गर्भस्था कन्या गाञ्च दिने दिने । यदि दद्यां
<>ततो जाये पितरं प्रत्युवाच ह । तथेत्युक्त्वा च तां
<>चास्याः पिता काममपूरयत् । दाता यज्वा च
<>वीरश्च श्रुतवानतिथिप्रियः । अक्रूरः सुषुवे तस्यां
<>श्वफल्काद्भूरिदक्षिणः । उपमद्गुस्तथा मद्गुर्मुदरश्चारि-
<>मेजयः । अविक्षिपस्तथोपेक्षः शत्रुघ्नोऽथारिमर्द्दनः ।
<>धर्मधृग् यतिधर्मा च गृध्रभोजान्तकस्तथा । आवाह
<>प्रतिवाहौ च सुन्दरी च वराङ्गना” । गान्धिनीति
<>त्रिका० पाठान्तरम् । दर्शितनिरुक्तेर्दकारयुक्ततैव युक्ता ।
<>गां भूमिं दायति शोधयति दै--णिनि पृषो० । २ गङ्गायां
<>त्रिका० ।
<LEND>
