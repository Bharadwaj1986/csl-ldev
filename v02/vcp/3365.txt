<L>3365<pc>0293,b<k1>अभिपित्व<k2>अभिपित्व
अभिपित्व¦ न० अभि + पा--भावे कित्वन् । १ अभिपतने २ आग-
मनकाले “विश्वंजगदभिपित्वे मनीषा” य० ३३, ३४, “अभि-
पित्वे अभिपतने आगमनकाले” वेददी० । ३ अभिमतप्राप्तौ
“सुदक्षमिहाभिपित्वम् करते गृणानः” ऋ० ४, १६, १,
“अभिपित्वमभिमतप्राप्तिम्” भा० । ४ अभितः प्राप्तौ
“तस्येदिन्द्रो अभिपित्वेषु रणति” ऋ० १, ८३, ६,
“अभिपित्वेषु अभिप्राप्तिषु” भा० कुहाभिपित्वं करतः
कुहोषतुः ऋ० १०, ४०, २, “इमामेव ऋचमभिप्रेत्य
“क स्विद्रात्रौ भवथः क्व दिवा क्वाभिप्राप्रिं कुरुथ” इति
यास्केन अभिप्राप्तिपरत्वमस्य सूचितम् । कर्म्मणि कित्वन् ।
५ अभिपतनीये, “नोविश्वं जगदभिपित्वे मनीषा” १, १८६, १,
“अभिपित्वे अभिपतनीये” भा० ६ अभिगन्तव्ये, “सूरिभि-
रभिपित्वे सजोषाः” ऋ० १, १८६, ६, “अभिपित्व
अभिगन्तव्ये” भा० ७ अभिप्राप्ने “परुष्णीमाशुश्चनेदभिपित्वं
जगाम” ऋ० ७, १८, ९, “वृक्षाश्चिन्मे अभिपित्व अरा-
रणुः” ऋ० ८, ५, २१, अभिपित्वे अभिप्राप्ते भा० ।
८ आसन्नकाले “कक्षीवाँ अभिपित्वे अह्नाम्” ऋ०
०१, १२६, ३ “अभिपित्वशब्दस्त्वासन्नकालवाचीति” भा०
९ अभिप्राप्तकाले “अभिपित्वे मनवे शास्यः” ऋ० १, १८९, ७
“अभिपित्वे अभिप्राप्तकाले” भा० ।
<LEND>
