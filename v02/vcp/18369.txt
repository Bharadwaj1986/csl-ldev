<L>18369<pc>2737,a<k1>गौरमुख<k2>गौरमुख
गौरमुख¦ पु० गौरं विशुद्धं मुखमस्य । शमीकर्षेः शिष्ये
[Page2737-b+ 38]
१ मुनिभेदे तेन हि शिष्येण स्वपुत्रशृङ्गिशापवृत्तान्तं
शमीकर्षिः परिक्षिते न्यवेदयत् तत्कथा भा० आ० ४२ अ० ।
“एवमादिश्य शिष्यं स प्रेषयामासु सुव्रतः । परिक्षिते
नृपतये दयापन्नो महातपाः । संदिश्य कुशलप्रश्नं
कार्य्यवृत्तान्तमेव च । शिष्यं गौरमुखं नाम शीलवन्तं
समाहितम् । सोऽभिगम्य ततः शीघ्रं नरेन्द्रं कुरुवर्द्धनम् ।
विवेश भवनं राज्ञः पूर्व्वं द्वाःस्थैर्निवेदितः । पूजितस्तु
नरेन्द्रेण द्विजो गौरमुखस्तदा । आचख्यौ च परिश्रान्तो
राज्ञे सर्व्वमशेषतः । शमीकवचनं घोरं यथोक्तं
मन्त्रिसन्निधौ । गौरमुख उवाच । शमीकोनाम राजेन्द्र!
विषये वर्त्तते तव । ऋषिः परमधर्मात्मा दान्तः शान्तो
महातपाः” “तस्य त्वया नरव्याघ्र! सर्पः प्राणैर्वियोजितः ।
अवसक्तो धनुष्कोट्या स्कन्धे मौनान्वितस्य च । क्षान्तवां
स्तव तत्कर्म पुत्रस्तस्य न चक्षमे । तेन शप्तोऽसि राजेन्द्र!
पितुरज्ञातमद्य वै । तक्षकः सप्तरात्रेण मृत्युस्तव
भविष्यति । तत्र रक्षां कुरुष्वेति पुनः पुनरथाब्रवीत् ।
तदन्यथा न शक्यञ्च कर्त्तुं केनचिदप्युत । न हि शक्नोमि
तं यन्तुं पुत्रं कोपसमन्वितम् । ततोऽहं प्रेषितस्तेन तव
राजन्! हितार्थिना” । गौरं शुक्लं मुखमस्य । श्वेत-
मुखाढ्ये त्रि० स्त्रियां स्वाङ्गत्वात् वा ङीष् ।
<LEND>
