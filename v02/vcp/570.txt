<L>570<pc>0080,b<k1>अङ्गिरस्<k2>अङ्गिरस्
अङ्गिरस्¦ पु० अङ्गति अगि--गतौ असि इरुट् । ब्रह्मणोमानस-
पुत्रे स्वनामख्याते मुनिभेदे । भारते वन० मार्क०
“ब्रह्मणो मानसाः पुत्त्रा विदिताः षण्महर्षयः मरीचि-
रत्र्यङ्गिसौ पुलस्त्यः पुलहः क्रतुः” इति
“त्वमग्ने प्रथमोऽङ्गिरा ऋषिर्देवानामिति” श्रुतौ अग्ने-
रङ्गिरस्त्वमुक्तं तत्कथा भारते वन० मार्क० ।
“यदा क्रुद्वो हुतवहस्तपस्तप्तुं वनं गतः ॥ तदा च भग-
वानग्निः स्वयमेवाङ्गिराभवत् । सन्तापयंश्च प्रभया नाशयं
स्तिमिराणि च ॥ पुराङ्गिरा महावाहो! चचार तप उत्त-
मम् । आश्रमस्थो महाभागो हव्यवाहं विशेषयन् ।
तथा स भूत्वा तु तदा जगत् सर्व्वं व्यकाशयत् ॥ तपश्चरं-
स्तु हुतभुक् सन्तप्तस्तस्य तेजसा । भृशं ग्लानश्च तेजस्वी
न स किञ्चित् प्रजज्ञिवान् ॥ अथ सञ्चिन्तयामास
भगवान् हव्यवाहनः । अन्योऽग्निरिह लोकानां ब्रह्मणा
संप्रकल्पितः ॥ अग्नित्वं विप्रनष्टं हि तप्यमानस्य मे
तपः । कथमग्निः पुनरहं भवेयमिति चिन्त्य सः ।
अपश्यदग्निवल्लोकांस्तापयन्तं महामुनिम् ॥ सोऽपासर्प-
च्छनैर्भीतस्तमुवाच तदाङ्गिराः । शीघ्रमेव भवस्वाग्निस्त्वं
पुनर्लोकभावनः । विज्ञातश्चासि लोकेषु त्रिषु संस्थान-
चारिषु ॥ त्वमग्निः प्रथमं सृष्टो ब्रह्मणा तिमिरापहः ।
स्वस्थानं प्रतिपद्यस्व शीघ्रमेव तमोनुद! ॥ अग्निरुवाच ।
नष्टकीर्त्तिरहं लोके भवान् जातो हुताशनः । भवन्त-
मेव ज्ञास्यन्ति पावकं न तु मां जनाः ॥ निक्षिपाम्यह-
मग्नित्वं त्वमग्निः प्रथमो भव । भविष्यामि द्वितीयोऽहं
प्राजापत्यक एव च ॥ अङ्गिरा उवाच । कुरु पुण्यं
प्रजासर्गं भवाग्निस्तिमिरापहः । माञ्च देव! कुरुष्वाग्ने!
प्रथमं पुत्त्रमञ्जसा ॥ मार्कण्डेय उवाच । तच्छुत्वाङ्गिरसो
वाक्यं जातवेदास्तथाकरोत् । राजन् बृहस्पतिर्नाम
तस्याप्यङ्गिरसः सुतः इति” ॥
तस्य च यथा अग्निपुत्त्रत्वं येन येन रूपेण च आविर्भाव-
स्तथोक्तमग्निशब्दे । अग्नौ च । “शिवो भव प्राजापत्यो
मानुषीभ्यामङ्गिरः इति य० अङ्गिरोभिः ऋषिभिः
सम्पादितत्वात् अङ्गसौष्ठवाद्वा अङ्गिरा अग्निरूपः
[Page0081-a+ 38]
हे अङ्गिरः! अग्निरूपेति” वेददीपः । अङ्गिरसः गोत्रा-
पत्यम् शिवा० अण् । आङ्गिरसः बहुषु लुक् ।
अङ्गिरसस्तद्गोत्रापत्ये ब० व० । “सर्व्वे सान्ता अदन्ताः
स्युः” इत्युक्तेः पृ० सलोपे अङ्गिरशब्दोऽप्यत्र,
“येनानवग्वे अङ्गिरे” इति वेदः । मन्वत्रिविष्णुहारीत
याज्ञवल्क्योशनोऽङ्गिरा इति याज्ञ्य० “एवं त्यक्त्वा शरीरं
तु परमे तपसि स्थितः । भृग्वङ्गिरादिभिर्भूयस्तप-
साप्यायितस्तदेति” भार० ।
<LEND>
