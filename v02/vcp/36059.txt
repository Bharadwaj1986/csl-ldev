<L>36059<pc>4632,b<k1>भगोल<k2>भगोल
भगोल¦ पु० भानां नक्षत्राणां गोलाकारः पदार्थः । राशिचक्रे
तस्य भ्रमणभेदादिकं सू० सि० उक्तं यथा
“सव्यं भ्रमति देवानामपसव्यं सुरद्विषाम् । उपरि-
ष्टाद् भगोलोऽयं व्यक्षे पश्चान्मुखः सदा” सू० सि० । “अयं
प्रत्यक्षो भगोलो नक्षत्राधिष्ठितमूर्तगोलो देवानां मेरो-
रुत्तराग्रवर्तिनां सव्यम् पूर्वादिकममार्गेणेत्यर्थः ।
भ्रमति भ्रमं परिवर्तं करोतीत्यर्थः । दैत्यानां मेरो-
देक्षिणाग्रवर्तिनामपसव्यं पूर्वादिदिग्व्युत्क्रममार्गेण ।
पूर्वोत्तरपश्चिमदक्षिणक्रमेणेत्यर्थः । नक्षत्राधिष्ठितगोलो
भ्रमति । व्यक्षे निरक्षदेशेषु जात्यभिप्रायेणैकवच-
नम । उपरिष्टान्मस्तकोर्ध्वमध्यभागो भगोलः
पश्चान्मुखः पश्चिमदिगभिमुखः सदा नित्यं परिभ्रमति
भगोलस्य ध्रुवमध्यस्थत्वेन भ्रमणात् तयोस्तत्र क्षिति-
जवृत्तस्थत्वाच्च” रङ्ग० । तस्य प्रत्यक्षदर्शनार्थं सि० शि०
भगोलबन्धप्रकारमाह यथा
“इदानीं भगोलबन्धमाह । “याम्योत्तरक्षितिजवत् सुदृढं
विदध्यादाधारवृत्तयुगलं ध्रुवयष्टिबद्धम् । षष्ट्यङ्कमात्रस-
ममण्डलवत् तृतीयं नाड्याह्वयं च विषुवद्वलयं तदेव” मू० ।
इदानीं क्रान्तिवृत्तमाह । “क्रान्तिवृत्तं विधेयं गृहाङ्कं
भ्रमत्यत्र भानुश्च भार्धे कुभा भानुतः । क्रान्तिपातः प्र०
तीपं तथा प्रस्फुटाः क्षेपपाताश्च तत्स्थानकान्यङ्कयेत्” ।
इदानीं क्रान्तिवृत्तस्य निवेशनमाह । “क्रान्तिपाते च
पाताद्भषट्कान्तरे नाडिकावृत्तलग्नम् विदध्यादिदम् ।
पाततः प्राक्त्रिभे सिद्धभागैरुदग् दक्षिणे तैश्च भागै-
र्विभागेऽपरे” । इदानीं विमण्डलमाह । “नाडिकामण्डले
क्रान्तिवृत्ते तथा क्षेपवृत्तं न्यसेत् । क्षेपवृत्तं तु राश्य-
ङ्कितं तत्र च क्षेपपातेषु चिह्नानि कृत्वोक्तवत् ।
क्रान्तिवृत्तस्य विक्षेपवृत्तस्य च क्षेपपाते सषड्भे च कृत्वा
युतिम् । क्षेपपाताग्रतः पृष्ठतश्च त्रिभे क्षेपभागैः स्फुटैः
सौम्ययाम्ये न्यसेत् शीघ्रकर्णेन भक्तास्त्रिभज्यागुणाः
स्युः परक्षेपभागा ग्रहाणां स्फुटाः । क्षेपवृत्तानि षण्णां
विदध्यात् पृथक् स्वस्ववृत्ते भ्रमन्तीन्दुपूर्वा महाः” ।
[Page4633-a+ 38]
इदानीं क्रान्तिं विक्षेपं चाह । “नाडिकामण्डलात्
तिर्यगत्रापमः क्रान्तिवृत्तावधिः क्रान्तिवृत्ताच्छरः । क्षेपवृ-
त्तावधिस्तिर्यगेवं स्फुटो नाडिकावृत्तखेटान्तरालेऽपमः” ।
इदानीं क्रान्तिपातानां विषुवत्क्रान्तिवलययोः सम्पातः
क्रान्तिपातः स्यात् । तद्भगणाः सौरोक्ता व्यस्ता अयुत-
त्रयं कल्पे । अयनचलनं यदुक्तं मुञ्जालाद्यैः स
एवायम् । तत्पक्षे तद् भगणाः कल्पे गीऽङ्गार्तुः
नन्दगोचन्द्राः । तत् संजातं पातं क्षित्या खेटेऽपमः
साध्यः । क्रान्तिवशाच्चरसुदयाश्चरदललग्नापमे ततः
क्षेप्यः” । इदानीं विक्षेपपातानाह । “एवं क्रान्तिविम-
ण्डलसपाताः क्षेपपाताः स्युः । चन्द्रादीनां व्यस्ताः
क्षेपानयने तु ते योज्याः । मन्दस्फुटो द्राक् प्रतिमण्डले
हि ग्रहो भ्रमत्यत्र च तस्य पातः । पातेन युक्ताद्-
गणितागतेन मन्दस्फुटात् खेचरतः शरोऽस्मात् ।
पातेऽथ वा शीघ्रफलं विलोमं कृत्वा स्फुटात् तेन
युताच्छरोऽतः । चन्द्रस्य कक्षाबलये हि पातः स्फुटा-
द्विधोर्मध्यमपातयुक्तात्” । इदानीं ज्ञशुक्रयोर्विशेषमाह
“ये चात्र पातभगणा पठिताज्ञभृग्वोस्ते शीघ्रकेन्द्र-
भगणैरधिका यतः स्युः । सूक्ष्माः सुस्वार्थमुदिताश्चल-
केन्द्रयुक्तौ पातौ तयोः पठितचक्रभवौ विधेयौ ।
चलाद्विशोध्यः किलकेन्द्रसिद्ध्यै सपातेद्युचरस्तु योज्यः ।
अतश्चलात् पातयुताज्ज्ञभृग्वीः सुधीभिराद्यैः शर-
सिद्धिरुक्ता । स्फुटी न शीघ्रोच्चयुतौ स्फुटौ तयोः
पातौ भगोले स्फुट एव पातः” । इदानीं ग्रहगोले
विशेषमाह । ग्रहस्य गोले कथितापमण्डलं प्रकल्प्य
कक्षाबलय यथोदितम् । निबध्य शीघ्रप्रतिवृत्तमस्मिन्
विमण्डलं तत्पठितैः शराशैः । मध्येऽत्र पातोद्युसदां
ज्ञभृग्वोः खशीघ्रकेन्द्रेण युतस्तु देयः । इदानीमहोरा-
त्रवृत्तमाह । “ईप्सितक्रान्तितुल्येऽन्तरे सर्वतो नाडिका-
स्यादहोरात्रवृत्ताह्वयम् । तत्र बद्ध्वा घटीनां च षष्ठ्याङ्क-
येद्यस्य विष्कम्भखण्डं द्युजीवा मता । इदानीमन्यदाह ।
“अथ कल्प्यामेषाद्या अनुलोमं क्रान्तिपाताङ्कात् । एषां
मेषादीनां द्युरात्रवृत्तानि बध्नीयात् । नाडीवृत्तोभयत-
स्त्रीणि त्रीणि क्रमोत्क्रमात् तानि” । इदानीमस्योपसं-
हारमाह “एष भगोलः कथितः खेचरगोलोऽयमेव
विज्ञेयः । अत्रापमण्डले वा सूत्राधारैरधश्च तस्यैव ।
शन्यादीनां कक्षा बध्नीयादूर्णनाभजालामाः । बद्ध्वा
भगोलमेवं यष्ट्यां यष्टिं खगोलनलिकान्तः । प्रक्षिप्य
[Page4633-b+ 38]
भ्रमयेत् तं यष्ट्याधारं स्थिरौ खट्टग्गोलौ” सि० शि० ।
<LEND>
