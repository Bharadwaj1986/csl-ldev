<L>16859<pc>2507,a<k1>गण्ड<k2>गण्ड
गण्ड¦ पु० गडि + वदनैकदेशे अच् । १ कपोले(गाल) २ हस्तिकपोले
च अमरः । ३ गण्डके पुंस्त्री० ४ वीथ्यङ्गे ५ पिटके ६ चिह्ने ७ वीरे
८ हयभूषणे ९ बुद्वुदे च मेदि० । १० स्फोटके ११ ग्रन्थौ रमा-
नाथः । विष्कुम्भादिषु १२ दशमे योगे । १३ अश्विन्यादिनक्ष-
त्राणां दण्डभेदे । गण्डमाह ज्ये० त० “अश्विनी मथ-
मूलानां तिस्रो गण्डाद्यनाडिकाः । अन्त्याः पौष्णोर-
गेन्द्राणां पञ्चैव जवना जगुः । मूलेन्द्रयोर्दिवा गण्डो
निशायां पितृसर्पयोः । सन्ध्याद्वये तथा ज्ञेयो रेवती-
तुरगर्क्षयोः । तत्र जातस्य दोषा यथा । सन्ध्यारात्रि
दिवाभागे गण्डयोगोद्भवः शिशुः । आत्मानं मातरं
तातं विनिहन्ति यथाक्रमम्” “मूलयाः प्रथमे पादे
पितुर्वपुर्विनश्यति । द्वितीये नियतां पीडां मातुः
कुर्य्यात् पितुस्तथा । तृतीये धननाशञ्च चतुर्थे सर्व-
सम्पदः । व्यत्ययेन फलं ज्ञेयमश्लेषास्वपि पूर्ववत् ।”
“दिवा जाता तु या कन्या निशि जातस्तु यः पुमान् ।
नोभयोर्गण्डदोषः स्यात् नाचलो हन्ति पार्वतीम् ।”
विस्तरस्तु मुहूर्त्तचिन्तामणौ पीयूषधारायाञ्चोक्तो यथा ।
“अभुक्तमूलं घटिकाचतुष्टयं ज्येष्ठान्त्यमूलादिभवं हि
नारदः । वसिष्ठ एकद्विघटीमितं जगौ वृहस्पतिस्त्वेक-
घटीप्रमाणकम् । अथोचुरन्ये प्रथमाष्टघट्योमूलस्य शा-
क्रान्तिमपञ्चनाड्यः । जातं शिशुं तत्र परित्यजेद्वा
सुखं पिताऽस्याष्टसमा न पश्येत्” । “आद्ये पिता
[Page2507-b+ 38]
नाशमुपैति मूलपादे, द्वितीये जननी तृतीये । घनं चतु-
र्थोऽस्य शुभोऽथ शान्त्या सर्वत्र सत् स्यादहिभे विलोमम् ।
स्वर्गे शुचिप्रोष्ठपदेषमाघे भूमौ नभःकार्त्तिकचैत्रपौषे ।
मूलं ह्यधस्तात्तुतपस्यमार्गबैशाखशुक्रेष्वशुभं च तत्र ।
गण्डान्तेन्द्रभशूलपातपरिघव्याघातगण्डावमे संक्रान्ति
व्यतिपातवैधृतिसिनीबालीकुहूदर्शके । वज्रे कृष्णचतु-
र्द्दशीषु यमघण्टे दग्धयोगे मृतौ विष्टौ सोदरभे जनिर्न
पितृभे शस्ता शुभा शान्तितः” मु० चि० । एतद्व्याख्या पी० धा०
<फ्>“अत्राभुक्तमूलस्यानेके भेदाः तत्रैकस्तावदयं भेदः ज्ये-
ष्ठानक्षत्रान्तेभवं ज्येष्ठान्त्यं मूलादौ भवं मूलादिभवं
ज्येष्ठान्त्यजातं घटीचतुष्टयं मूलादिजातं घटीचतुष्टयं
मिलित्वाष्टौ घटिकाः प्रहर इति यावत्ताबान् कालो
ऽभुक्तमूलाख्यः (गण्डाख्यः) इति नारद आह (उप-
लक्षणत्वादश्लेषान्तिमघटीचतुष्टयं मघादिमघटीचतुष्टयं
चाभुक्तमूलाख्यः कालः यदाह नारदः “यो ज्येष्ठामूल-
योरन्तरालप्रहरजः शिशुः । अभुक्तमूलजः सार्पमघानक्षत्र-
योरपीति” । तथापरोभेदः एकेति ज्येष्ठान्ते एकघटीमितं
मूलादौ घटीद्वयमितमेवं मिलित्वा त्रिघटिकमभुक्तमूलं स्वा-
दिति वसिष्ठमुनिर्जगौ यदाह वसिष्ठः “ज्येष्ठान्त्यपादघटि-
कामितमेव केचिन् मूलं ह्यभुक्तमपरे पुनरामनन्ति । मूला-
द्यपादघटिकाद्वितयेन सार्द्धमष्टौ समाःपरिहरेदिह जन्म-
भाजमिति” समा वर्षाणि । अथान्योभेदः एकेति ज्येष्ठान्त्या-
र्द्धघटिका मूलाद्यार्द्ध घटिका मिलित्वा एकघटी प्रमाणमस्य
तदेकघटीप्रमाणकं “शेषाद्विभाषा” इति पा० कप् तादृशमभुक्त-
मूलं स्यादिति वृहस्पतिर्जगौ तदाह गुरुः “ज्येष्ठान्त्यघटि-
कार्द्धञ्चमूलादौ घटिकार्द्धकम् । तयोरन्तर्गता नाडी ह्यभुक्त-
मूलमुच्यत” इति अथेतरो भेदः अथेति अथशब्दः पादपूरणे
मूलनक्षत्रस्य प्रथमा आदिमा अष्ट घटिकाः शाक्रस्य ज्ये-
ष्ठायाः अन्तिमाः षञ्च नाड्यः पञ्च घटिकाः । एवमुभयो-
र्ज्येष्ठा मूलयोरन्तरालवर्त्तिन्यस्त्रयोदशघटिका अभुक्तमूल-
मिति लोका ऊचुः । “ज्येष्ठान्त्यघटिकाः पञ्च मूलाद्या
वसुनाडिकाः । अभुक्तमूलमित्युक्तं तत्र जातं शिशुं त्यजे-
दिति” स्मरणात् । एवमभुक्तमूलस्यानेकभेदसम्भवे कः सा-
धीयान् पक्ष इति चेत् उच्यते नारदोक्तः पक्ष एव
साधीयान् किमत्र प्रमाणमिति चेत् शृणु बहुमुनिसं-
वाद एवात्र प्रमाणं तदाह कश्यपः न्येष्ठान्त्यमूलयो-
रन्तरालयामोद्भवः शिशुः । अभुक्तमूलजः सोऽप्य-
श्लेषापितृभयोरपीति” । वसिष्ठोऽपि “भुजङ्गपौर-
[Page2508-a+ 38]
न्दरपौष्णभानां तदग्रभानाञ्च यदन्तरालम् अभुक्त-
मूलं प्रहरप्रमाणं त्यजेत् सुतं तत्र भवां सुताञ्चेति” ।
अतएव पूर्वमुक्ते वसिष्ठवाक्ये केचिदित्यन्यमताभिप्रायेण
यतस्तद्वाक्ये केचिदिति अपरे इति चेत्युक्तिरस्ति यद्येवं
षटीन्यूनाधिकभावाभिधायिनां प्रागुक्तवाक्यानां का
गतिरिति चत् । उच्यते दोषस्याधिक्याल्पत्वसूचनमेव
गतिः । अथाभुक्तमूलसंज्ञाकथनस्य प्रयोजनमाह जात-
मिति । तत्राभुक्तमूलाख्ये काले जातं शिशुं वालकम्
उपलक्षणत्वात्तत्र जातां कन्यां वा पिता परित्यजेन्नि-
ष्कासयेत् “त्यजेत् सुतं तत्रभवां सुताञ्चेति” वसिष्ठोक्तेः ।
यद्यशक्यं निष्कासनं स्यात्तदा किं कार्य्यमित्यत आह-
वेति वा अथ वा पूर्वपक्षकर्त्तव्यताशक्तौ पिताऽस्य शिशोः
कन्याया वा मुखमष्ट समाः अष्टौ वर्षाणि “संवत्सरो
वत्सरोऽव्दो हायनोऽस्त्री शरत्समा” इत्यमरः तावत्
कालं न पश्येत् यदाह नारदः “अभुक्तमूलजं पुत्रं पुत्री-
मपि परित्यजेत् । अथवाव्दाष्टकं तातस्तन्मुखं न
विलोकयेदिति” । च्यवनोऽपि “अभुक्तमूलभेभवं परि-
त्यजेच्च बालकम् । समाष्टकं पिताऽथ वा न तन्मुखं
विलोकयेत्” इति गण्डान्तदोषस्तु विवाहप्रकरणे वक्ष्यत
इति कृत्वाऽत्र नोक्तः (तच्चोपयमशब्दे १२५८ पृ० दर्शितम्) ।
अथ प्रसङ्गान् मूलाश्लेषा जातस्य बालस्य चरणवशेनशुभा-
शुभफलमुपजात्याह आद्ये इति मूलनक्षत्रस्याद्ये पादे
प्रथमे चरणे चतुर्थांशे इति यावत् तत्र जातस्य शिशोः
कन्याया वा पिता नाशं मरणमुपैति प्राप्नोति तथा मूल-
द्वितीयपादे जननी माता नाशमुपैति । तथा तृतीयमूल-
पादे धनं द्रव्यं नाशमुपैति चतुर्थो मूलपादोऽस्य शिशोः
शुभः शुभफलदः । उक्तञ्च व्रह्मपुराणे “मूलाद्येंऽशे पितु-
र्नाशो द्वितीये मातुरेव च । तृतीये धनधान्यादिनाश-
स्तुर्य्ये धनागमः” इति । तुर्य्ये चतुर्थे रत्नमालायाम्
“तदाद्यपादके पिता विपद्यते जनन्यथ । तृतीयके
घनक्षयश्चतुर्थकः शुभावहः” इति । अत्र पितुर्बहु
स्त्रीकत्वेऽपि स्वमातुरेव नाशो वाच्यो न सापत्नमातुः
यदाह कश्यपः “मूलाद्यपादजो हन्ति पितरन्तु
द्वितीयजः । मातरं स्वां तृतीयोऽर्थान् सुहृदश्च तुरीयजः”
इति । यतो मातृशब्दः सापत्नमातुरपि वाचकः ।
यदाह गौतमः “पितृपत्न्यः सर्वा मातरस्तद्भ्रातरो
मातुलास्तदपत्यानि मातुलेयानीति । अतः स्पष्टार्थमेव
कश्यपवाक्ये स्वामिति पदोपादानम् । अत्र विशेषो
[Page2508-b+ 38]
वसिष्ठसंहितायां “मूलाद्यपादो दिवसे यदि स्यात्तज्जः
पितुर्नाशनकारणं स्यात् । द्वितीयपादो यदि रात्रि-
भागे तदुद्भवो मातृविनाशकःस्यात् । मूलाद्यपादो यदि
रात्रिभागे तदात्मनो नास्ति पुनर्विनाशः । द्वितीयपादो
दिनगो यदि स्यान्न मातुरल्पोऽपि तदास्ति दोषः” इति ।
नारदसंहितायाञ्च “दिवाजातस्तु पितरं रात्रौ तु
जननीं तथा । आत्मानं सन्ध्ययोर्हन्ति नान्यगण्डं
विवर्जयेदिति” । एतदेव मातापितृगण्डमिति जीर्णा
व्यवहरन्ति । अथ दोषसत्त्वे किं कार्य्यमत आह
अथेति । अथानन्तरं शान्त्या मूलाश्लेषाशान्त्या-
स्वनुष्ठितया सर्वत्र चरणचतुष्टयेऽपि शुभमनिष्टफल-
नाशकं कल्याणं स्यात् उक्तञ्च वसिष्ठेन “नैरृत्यभौज-
ङ्गमगण्डदोषनिवारणायाभ्युदयाय नूनम् । पितामहोक्तां
रुचिरां च शान्तिं प्रवच्मि लोकस्य हिताय सम्यक् । शा-
स्त्रोक्तरीत्या खलु सूतकान्ते मासे तृतीयेऽप्यथ वत्सरान्ते”
इति । नैरृत्यं मूलं तद्दीषः । भौजङ्गमश्लेषा तद्दोषः
गण्डो वक्ष्यमाणस्तद्दोषश्च द्वन्द्वान्ते श्रूयमाणं पदं प्रत्येक-
मभिसम्बध्यत इति न्यायात् अतस्तद्दोषाणां निवारणं
तदर्थम् अतएव कश्यपेन “तद्दोषशमनार्थे हि शान्तिं
कुर्य्यात् प्रयत्नतः” इति सामान्यत उक्तम् । अत्र वसिष्ठवाक्ये
कालत्रयकथनं सामर्थ्यासामर्थ्यकृतं ध्येयं तथा हि
यदि मातुः शीतोदकस्नाने सामर्थ्यं स्यात् तदा सूतकान्त
एव शान्तिस्तत्राप्यशक्तौ तृतीये मासि शान्तिः दीर्घरोगा-
दिना तदाप्यशक्तिश्चेत्तर्हि वर्षसमाप्तिदिवसे शान्तिः । मा-
तृगण्डे तु विशेषस्तेनैवोक्तः “मातृगण्डे सुते जाते सू-
तकान्ते विचक्षणः । कुर्य्याच्छान्तिं तदृक्षे वा तद्दोषस्या-
पनुत्तये इति” शिष्टास्तु सर्वत्र यस्मिन्नक्षत्रे जन्म तन्नक्षत्र
एव शान्तिरिति व्यवहरन्ति । ननु मूलपादचतुष्टयेऽपि
शान्तिः कर्त्तव्येत्युक्तं तत्र चतुर्थचरणस्य शुभफलत्वात्
शान्तिरयुक्तेति प्रतिभाति “अनिमित्तकृता शान्तिर्निमि-
त्तायोपजायते” स्मरणात् । उच्यते यद्यपि चतुर्थचरणे
धनागमरूपं शुभफलमभिहितं तथापि कश्यपेन “सु-
हृदश्चतुरीयजः” इति सुहृन्नाशरूपस्य फलस्यानिष्टस्योक्ते
स्त्रदपाकरणार्थमवश्यं कर्त्तव्या शान्तिः । न हि कस्य-
चिद्वैरिनाशवन्मातुलाद्यनेकसुहृन्नाश इष्टः मूलवृक्ष-
पादे पुरुषकन्ययोरशुभफलकथनाच्च । मूलवृक्षस्तु समन-
न्तरमेव मया वक्ष्यते यदि मूलाश्लेषादिदोषसम्भवे शान्ति
र्न क्रियते तदानिष्टं भवति एवेत्याह नारदः “वत्स-
[Page2509-a+ 38]
रात् पितरं हन्ति मातरं तु त्रिवर्षतः । द्युम्नं वर्षद्वये-
नैव श्वशुरं नववर्षतः । जातं बाल वत्सरेण बर्षैः पञ्च-
भिरग्रजम् । मातुलं चाष्टभिर्वर्षैरनुक्तान् हन्ति सप्तभिः ।
तस्माच्छान्तिं प्रकुर्वीत प्रयत्नाद्विधिपूर्वकमिति” द्युम्नं
धनं तस्मादवश्यं चरणचतुष्टयेऽपि शान्तिर्विधेयेति ।
अहिभे विलोमभिति । अहिभे अश्लेषायामुक्तं फलं
विलोमं विपरीतं ज्ञेयं तद्यथा मूलस्य प्रथमे पादे पि-
तृनाश इति फलमुक्तं तत्फलमश्लेषाचतुर्थपादोत्पन्नस्य
स्यात् मूलस्य द्वितीयपादे मातृनाश इत्युक्तं फलं तद-
श्लेषातृतीयचरणोत्पन्नस्य स्यात् अर्थनाशस्ततीयचरणे
इत्युक्तं तदश्लेषाद्वितीयपादजातस्य स्यात् मूलस्य चतुर्थपादः
शुभ इत्युक्तं तदश्लेषाप्रथमचरणोत्पन्नस्य स्यादित्यर्थः ।
तदाह कश्यपः “फलं तदेव सार्पर्क्षे प्रतीपं त्वन्त्यपा-
दतः” इति । वसिष्ठोऽपि “मूलाद्यपादजनितः पितरं
निहन्ति द्वैतीयजः स्वजननीं त्रिपदेऽर्थवृन्दम् । तौरी-
यजः शुभकरः फलमेतदेव वैलोमतो भुजगधिष्ण्यभवस्य
सर्वमिति” । द्वितीय एव द्वैतीयः प्रज्ञादेराकृतिगणत्वात्
स्वार्थेऽण् एवं तौरीयवैलोमशब्दौ साध्यौ । अयमर्थः
स्पष्टमुक्तो भास्करव्यवहारे “सार्पांशे प्रथमे राज्यं द्वि-
तीये तु धनक्षयः । तृतीये जननीनाशश्चतुर्थे मरणं पि-
तुरिति” । अंशश्चरणः अत्र लग्नादिदौष्ट्ये सति दुष्टं
फलमविकलं भवतीत्याह बादरायणः “मूलसार्पादिजं
दौष्ट्यं स्यात् सम्प्रूर्णन्तु लग्नपे । सक्रूरेऽब्जे च विबले
शुभवृष्टिविवर्ज्जिते” इति । अतः यथा अश्लेषादौष्ट्येऽपि
शान्तिकं विधेयं तथाश्लेषान्त्यमघादिस्थान्तरालप्रहरात्मका
भुक्तमूलाख्यकालोयोऽभिविहितस्तत्रोत्पन्नस्यापि शान्तिकं
विधेयम् । अत्र सम्मतिवाक्य प्रागभिहितं तत्र मूलशान्तिर-
श्लेषाशान्तिश्च गण्डान्तेन्द्रमेति पद्यव्याख्यानानन्तरं लिखि-
ष्यते” । “अथात्र प्रसङ्गान्मूलवृक्षविचारोऽभिधीयते जयार्णवे
मूलस्तम्भस्त्वचा शाखा पत्रं पुष्पं फलं शिखा । मुनयोऽष्टौ
दिशो रुद्राः सूर्य्याः पञ्चाङ्घ्रयोऽग्नयः । मूले तु मूल-
नाशः स्यात् स्तम्भे वंशविनाशनम् । त्वचि १० मातुर्भ-
वेत् क्लेशः शाखायां ११ सातुलस्य च । पत्रे १२ राज्यं वि-
जानीयात् पुष्पे ५ मन्त्रिपदं स्मृतम् । फले ४ च वि-
पुला लक्ष्मीः शिखाया ३ मल्पजीवितमिति” अस्य मूला-
ख्यस्य पुरुषस्याङ्गेषु घटीविन्यासस्तत्रैव । “मूलस्य
घठिकान्यासो मूर्ध्निपञ्च ५ नृपो भवेत् । मुखे सप्त ७ मृतिः
पित्रोः स्कन्धे वेदा ४ महाबलः । बाह्वोरष्टौ बली
[Page2509-b+ 38]
पाण्योस्तिस्रो ३ हस्तान्वितो भवेत् । हृदि खेटाः ९
भूपमन्त्री नाभौ द्वौ २ ब्रह्मविद्भवेत् । गुह्ये दशा १० ऽति-
कामी स्याज्जानुनोः षण् ६ महामतिः । पादयोः षण् ६
मतिस्तस्येत्युक्तवान् कमलासनः” इति । अथ मूलोद्भूता-
याः कन्यायाः फलार्थं मूलाङ्गविभागस्तत्रैव । “चतस्रो ४
नाडिकाः शीर्षे कुर्वन्ति पशुनाशनम् । मुखे षट् ६ धन-
हानिश्च कण्ठे पञ्च धनागमः । कौटिल्यं हृदये पञ्च
बाह्वोर्बित्तागमं च तत् । वेदाः ४ पाण्योर्दयाधर्म्मं
वेदा ४ गुह्येऽतिकामिनी । ज्येष्ठमातुलनाशश्च जङ्घयो-
र्युग ४ नाडिकाः । ज्येष्ठभ्रातृविनाशश्च चतस्रो जानु-
युग्मके । पादयोर्दश १० नाड्यश्च तत्र वैधव्यमादिशेत् ।
इति मूलप्रसूतायाः फलमीरितमीदृशमिति” अस्यार्थः
शीर्षे चतस्रो ४ घटिकाः मुखे षट् ६ कण्ठे पञ्च ५
हृदये पञ्च ५ बाह्वोर्बाहुद्वये पञ्चपञ्चेति ५ वीप्सा ।
पाण्योर्मणिबन्धादधो भागयोश्चतस्र इत्यत्रापि वीप्सा ।
गुह्ये चतस्रः ४ जङ्घयोर्जङ्घाद्वये द्वे द्वे २ । २ एवञ्चतस्रः
जानुद्वये द्वे द्वे एवं चतस्रः पादयोः पादद्वये पञ्चपञ्चे-
त्येवं दश १० एवं मिलित्वा षष्टि ६० र्घटिका भवन्ति ।
अथाश्लेषाजातयोः पुत्रकन्ययोरङ्गविभागेन फलं तत्रैवो-
क्तम् मूर्ध्नि पञ्चसु ५ पुत्राप्तिर्मुखे सप्त ७ पितृक्षयः ।
नेत्रे द्वे २ जननीनाशो ग्रीवायां स्त्रीषु लम्पटः । स्कन्धे
येदा ४ गुरौ भक्ति र्हस्तेऽष्टौ ८ च बली भवेत् । हृद्ये-
कादशभि ११ श्चात्मघाती संजायते नरः । द्वाभ्यां नाभौ
भ्रमः, षड्भिर्गुदे नन्दै ९ स्तपोधनः । पादे पञ्च ५ धनं हन्ति
सार्पादेतत्फलं क्रंमादिति” । अथाश्लेषावृक्षोऽपि तत्रै-
वोक्तः फलं पुष्पं दलं शाखा त्वग्लता कन्द एव च ।
सार्पवल्या दशा १० क्षां ५ ङ्कं ९ स्वर ७ विश्वा १३ र्क १२ सा-
गराः ४ । नाडिकास्तद्भवे बाले फलं ज्ञेयं यथाक्रमम् ।
श्रीः श्रीराजभयं हानिर्मातृपित्रात्मसंक्षयः” इति ।
अयञ्च विभागो नक्षत्रस्य षष्टि ६० घटिकात्मकत्वे ज्ञेयः
न्यूनाधिकत्वे तु त्रैराशिकमुह्यम्” ।
वसिष्ठेनान्येष्वपि कियत्सुनक्षत्रेषु जातस्यारिष्टमुक्तं
“चित्राद्यर्द्धे पुष्यमध्ये द्विपादे पूर्वाषाढाधिष्ण्यपादे
तृतीये । जातः पुत्रश्चोत्तराद्ये विधत्ते मातापित्रोर्भ्रा-
तरं चात्मनाशम् । द्विमासस्वोत्तरादोषः पुष्ये चैव
त्रिमासकः । पूर्वाषाढाष्टमे मासि चित्रा षाण्मासिकं
फलमिति” अत्रोत्तराशब्देनोत्तराषाढा गृह्यते पूर्वाषा-
ढासाहचयात् । अत एष्वपि नक्षत्रेषु यथाशक्तिमूलव-
[Page2510-a+ 38]
च्छान्तिकं दोषपरिहारार्थं विधेयम् परन्त्वत्र देवताभेद
एव केवलं ध्येयः । स च तत्तत्स्वामिकृतः तत्तन्मन्त्राश्च
वेदादेवावगन्तव्यास्तच्छान्तिकञ्च तिथिगण्डान्तशान्तावस्मा-
भिर्वक्ष्यत इत्यलमतिप्रसङ्गेन” पी० धा० । अथ मूलनिवासं
सफलमिन्द्रवज्राच्छन्दसाह स्वर्गे इति शुचिराषाढः प्रौष्ठपदो
भाद्रपदः इष आश्विनः माघः प्रसिद्धः एषु मासेषु मूलं
मूलनक्षत्रं स्वर्गेऽस्ति स्वर्गे निबासस्तस्य । नभाः श्राबणः
अन्ये प्रसिद्धाः श्रावणकार्त्तिकचैत्रपौषेषु भूमौ मूलं
तिष्ठति । तपस्यः फाल्गुनः शुक्रो ज्येष्ठः अन्यौ प्रसिद्धौ
फाल्गुनमार्गशीर्षवैशाखज्यैष्ठेष्वधस्तात्पाताले मूलं तिष्ठति
एष मूलनिवास उक्तः एतत्फलञ्च मूलनक्षत्रं यदा
यस्मिन्मासे यत्र वसति तत्रैव स्वर्गभूमिपातालेष्वेवोक्त-
शुभाशुभफलं ददाति अयमत्र तात्पर्य्यार्थः द्रव्याद्य-
भावेन शान्तिकं कर्त्तुमशक्नुवतः पुंसः स्वर्गपातालनि-
वासित्वेन मूलस्यारिष्टदोषस्तथा न प्रभवेत् यदा तु
भूमावेव निवासस्तदा दोषनिवारणं नैव स्यादित्यश-
क्तेनापि शान्तिकं विधेयं नैतावता प्रागुक्ते विषये शा-
न्त्यभाव एव किन्तु यथाशक्ति तत्रापि शान्तिकं विधेयं
शक्तेन तु सर्वत्रैव विधेयम् तदुक्तं ज्योतिषार्णवे
“मार्गफाल्गुनवैशाखज्यैष्ठे मूलं रसातले । माघाश्विन-
नभस्येषु शुचौ मूलं सुरालये । पौषश्रावणचैत्रेषु
कार्त्तिके भूमिसंस्थितम् । भूमिष्ठं दोषबहुलं स्वल्पमन्यत्र
संश्रितम्” क्वचित् सौरमासपरत्वेन मूलनिवासोऽभि-
हितः “वृषालिसिंहेषु घटे च मूलं दिविस्थितं युग्म-
तुलाङ्गलान्त्ये । पातालगं मेषधनुः कुलीरनक्रेषु भूमा-
विति संस्मरन्ति । स्वर्गे मूले भवेद्राज्यं पाताले च धनागमः ।
मर्त्यलोके यदा मूल तदा शून्यं समादिशेदिति” ज्यो-
तिषरत्नेऽभिहितत्वात्” पी० धा० । अथ मूलप्रसङ्गाद्दु-
ष्टेषु गण्डान्तादिनिमित्तेषु सत्सु जातस्यारिष्टं सपरि-
हारं शार्दूलविक्रीडितेनाह गण्डान्तेति एतेषु पदार्थेषु
सत्सु जनिः शिशोरुत्पत्तिर्न शस्ता दुष्टफलदा गण्डान्तः
सन्धिविशेषः स त्रिविधो नक्षत्रतिथिलग्नभेदेन तल्लक्षणं
ज्येष्ठा पौष्ण्यभेत्यादिना वक्ष्यति इन्द्रभं ज्येष्ठानक्षत्रं
शूलः शूलाख्यो दुष्टयोगः पातो महापातो गणित-
साध्यो, व्यतीपाताख्यो वैधृताख्यश्च परिघव्याघातगण्डा
अपि दुष्टयोगाः अवमस्तिथिक्षयः संक्रान्तिः सूर्य्यस्य
राश्यन्तरसंक्रमपुण्यकालः व्यतोपोतवैधृती सप्तदशसप्तविं-
शतितमौ दुष्टयोगौ सिनीवाली दृष्टेन्दुरमावास्या । कुहू-
[Page2510-b+ 38]
र्नष्टेन्दुरमावस्या “सा दृष्टेन्दुः सिनीवाली सा नष्टेन्दुक-
ला कुहूः” इत्यभिधानात् दर्शश्चन्द्रदर्शनरहितामावास्या ए-
तच्चाग्रे सम्यक् प्रतिपादयिष्यते वज्रे दुष्टयोगे कृष्णे कृष्णपक्षे
चतुर्दशी बहुवचनमावृत्त्यभिप्रायं यमघण्टे मघाविशाखे-
त्युक्ते दुष्टयोगे दग्धयोगे सूर्य्येशपञ्चाग्निरसाष्टनन्दा
इत्युक्ते दुष्टयोगे केचित्तु चापान्त्यगे गोघटगे पतङ्ग”
इति वक्ष्यमाणो दुष्टयोग इपि व्याचख्युः । मृतौ द्वीशा-
त्तोयादित्यादिनोक्ते भृत्युयोगे विष्टौ भद्रायां सोदरस्य
भ्रातुर्भगिन्या वा भे नक्षत्रे पितृभे माता च पिता च
पितरौ तयोर्भे मातृभे पितृभे च एषु निमित्तेषु सुतस्य
सुताया जन्म चेत् स्यात्तदनिष्टकृत् स्यादित्यर्थः । दुष्ट-
निमित्तस्योपलक्षणत्वात् सूर्य्यचन्द्रग्रहणजन्मत्रीतरजन्मा-
प्यनिष्टं सजातीयापत्यत्रयप्रसवानन्तरं विजातीयाप-
त्यप्रसवस्त्रीतरः तथा पुत्रत्रयप्रसवानन्तरं कन्याया जननं
कन्यात्रयप्रसवानन्तरं पुत्रस्य जननम् अतएव त्रिभ्यः
सजातीयेभ्यः इतरो विजातीयस्त्रीतरः स्त्री च त्रीत-
रेति व्युत्पत्तिश्च त्रीतरश्च त्रीतरा च त्रीतरौ पुमान्
स्त्रियेत्येकशेषः अथ परिहारोऽप्युच्यते सा जनिः
शान्तितो वसिष्ठाद्यर्षिप्रोक्तायाः शान्त्याः शुभा परिणा-
मे सुखदायिनी शारीरक्लेशानुभवपूर्वकनीरोगदीर्घायुष्ट्वं
शिशोः स्यादित्यर्थः । अत्र मूलवाक्यानि लिख्यन्ते ।
तत्र प्राक्पद्यप्रतिज्ञातसकलशान्तिसामान्यकर्मौपयिकी
च मूलशान्तिस्तावदुच्यते । शौनक उवाच । अथातः
सम्प्रवक्ष्यामि मूलजातहिताय च । मातापित्रोर्धन-
स्यापि कुले शान्तिहिताय च । त्यागो वा मूलजातस्य
स्यादष्टाव्दात् प्रदर्शनम् । अभुक्तमूलजातानां परित्यागो
विधीयते । अदर्शने वापि पिता स तु तिष्ठेत् समा-
ष्टकम् । एवं च दुहितुर्ज्ञेयं मूलजातफलं बुधैः ।
मुख्यकालं प्रवक्ष्यामि शान्तिहोमस्य यत्नतः । जातस्य
जननाहे तु जन्मर्क्षे वा शुभे दिने । समाष्टके वा मति-
मान् कुर्याद्वै शान्तिमादरात् । यदेव शान्तिकं कुर्य्यात् कर्म
तत्तु प्रचक्ष्महे” अधिकं तत्र दृश्यम् ।
“गण्डेषु स्फुटरचनाब्जपत्रवल्ली” “गण्डोज्वलामु-
ज्वलनाभिचक्रया” इति च माघः ।
<LEND>
