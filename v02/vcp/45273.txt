<L>45273<pc>5230,a<k1>समवाय<k2>समवाय
समवाय¦ पु० सम् + अव--क्षण--अच् । १ समूहे अमरः २ मे-
लने न्यायोक्ते नित्यद्रव्यादिषु जात्यादीनां ३ संबन्धभेदे च
[Page5230-b+ 38]
“घटादीनां कपालादौ द्रव्येषु गुणकर्मणोः । तेषु जातेश्च
सम्बन्धः समवायः प्रकीर्त्तितः” भाषा० “समवायं दर्शयति ।
घटादीनामिति अवयवावयविनोः जातिव्यक्त्योर्गुणगु-
णिनोः क्रियाक्रियावतोर्नित्यद्रव्यविशेषयोश्च यः सम्बन्धः
स स मवायः समवायत्वं नित्यसम्बन्धत्वं तत्र प्रमाणन्तु
गुण क्रियादिविशिष्टबुद्धिर्विशेषणविशेष्यसम्बन्धविषया वि-
शिष्टबुद्धित्वात् इत्यनुमाने संयोगादिबाधात् समवाय-
सिद्धिः । न च स्वरूपसम्बन्धेन सिद्धसाधनम् अर्थान्तरं
वा, अनन्तस्वरूपाणां सम्बन्धत्वकल्पने गौरवात् लाथवा-
देकममवायसिद्धिः । न च समवायस्यैकत्वे वायौ रूप-
वत्ताबुद्धिप्रसङ्गः तत्र रूपसमवायसत्त्वेऽपि रूपाभावात् ।
न चेवम् अभावस्य वैशिष्ट्यं सम्बन्धान्तरं सिध्येदिति
वाच्यं तस्य नित्यत्वे भूतले घटानयनानन्तरमपि घटा-
भावबुद्धिप्रमङ्गात् घटाभावसम्बन्धस्य तत्र सत्त्वात् तस्य
नित्यत्वात् अन्यथा देशान्तरेऽपि तत्प्रतीतिर्न स्यात् वै-
शिष्ट्यस्य च तत्र सत्त्वात्, मम तु मते घटे पाकरक्तता-
दशायां श्यामरूपस्य नष्टत्वान्न तद्वत्ताबुद्धिः । वैशिष्ट्यस्या-
नित्यत्वे त्वनन्तवैशिष्ट्यकल्पने तवैव गौरवम् इत्थञ्च
तत्तत्कालीनतत्तद्भूतलादिकं तत्तदभावानां सम्बन्धः” ।
अयुतसिद्धयोः सम्बन्धः स इति वैशेषिकाः स च सम्बन्धो
नाना नित्यश्चेति नव्यनैयायिकाः प्राभाकराश्चाहुः ।
समवायश्च प्रत्यक्षः “प्रत्यक्षं समवायस्य विशेषणतया भवेत्”
भाषा० । अतीन्द्रियोऽनुमेयश्चेति वैशेषिकाः, स्वरूपस्यैव
सम्बन्धत्वोपपत्तेः समवायो न पदार्थान्तरमिति भाट्टाः ।
<LEND>
