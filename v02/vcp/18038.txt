<L>18038<pc>2696,b<k1>गोत्र<k2>गोत्र
गोत्र¦ पु० गां भूमिंत्रायते त्रैङ् पालने क । १ पर्व्वते तस्य
विष्कम्भरूपेण पृथिव्या धारकत्वात् तथात्वम् गोत्रभित् ।
गूयते शब्द्यतेऽनेन गूङ् शब्दे करणे ष्ट्रन् गूधृपची-
त्यादिना त्रो वा । २ आख्यायां नामनि तया शब्द्य-
मानत्वात्तस्यास्तथात्वम् गोत्रस्ख्यलनम् । ३ सम्भावनीयबोधे
४ कानने ५ क्षेत्रे ६ मार्गे च मेदि० । ७ छत्रे हेमच० ।
८ संघे ९ वृद्धौ शब्दच० । १० वित्ते धने विश्वः ११ मुनि-
भेदस्यापत्यादिबंशे न० । गोत्रकाराश्चाष्टौ सुप्रसिद्धाः
यथाह नि० सि० वौधायनः
“विश्वामित्रोजमदग्निर्भरद्वाजोऽथ गोतमः । अत्रिर्वसिष्ठः
कश्यप इत्येते सप्त ऋषयः सप्तानामृषीणामगस्त्याष्टमानां
यदपत्यं तद्गोत्रमिति” मनुस्तु सप्ताह यथा “जमदग्निर्भर-
द्वाजो विश्वामित्रात्रिगोतमाः । वशिष्ठकाश्यपागस्त्या
मुनयो गोत्रकारिणः । एतेषां यान्यपत्त्यानि तानि गो-
त्राणि मन्यते” एतदुपलक्षणमन्येषामपि दर्शनात् । तथा
च धर्म्मप्रदीपे गोत्राणि तु चतुर्विंशतिरित्याह तथा च
[Page2697-a+ 38]
वृद्धमनुः “शाण्डिल्यः कश्यपश्चैव वात्स्यः सावर्णकस्तथा ।
भरद्वाजो गोतमश्च सौकालीनस्तथापरः । कल्मषश्चा-
ग्निवेश्यश्च कृष्णात्रेयवशिष्ठकौ । विश्वामित्रः कुशिकश्च
कौशिकश्च तथापरः । घृतकौशिकमौद्गल्यौ आलम्ब्यानः
पराशरः । सौपायनस्तथाऽत्रिश्च वासुकीरोहितस्तथा
वैयाघ्रपद्यकश्चैव जामदग्न्यस्तथापरः । चतुर्विंशति
र्गोत्राणां कथिता पूर्व्वपण्डितैः” । “सौकालीनक-
मौद्गल्यौ पराशरवृहस्पती । काञ्चनो विष्णुकोशिक्यौ
कात्यायनात्रेयकाण्वकाः । कृष्णात्रेयः साङ्कृतिश्च कौ-
ण्डिल्यो गर्गसंज्ञकः । आङ्गिरस इति ख्यातः अना-
वृकाख्यसंज्ञितः । नव्यजैमिनिवृद्धाख्याः शाण्डिल्यो
वत्सएव च । सावर्ण्यालम्ब्यानवैयाघ्रपद्या घृतकौशिकः ।
शक्त्रिः काण्वायनश्चैव वासुकिर्गोतमस्तथा । शुनकः
सौपायनश्च मुनयो गोत्रकारिणः । एतेषां यान्यप-
त्त्यानि तानि गोत्राणि मन्यते” । सर्व्वेद्विचत्त्वाविंश-
द्गोत्रकाराः । “अपत्यं पौत्रप्रभृति गोत्रम्” पा० १२ उक्ते
पौत्रप्रभृतौ अपत्यत्वेन विवक्षिते वंश्ये न० तस्यायमाशयः-
प्रवराध्यायप्रसिद्धं लोके गोत्रमिह तु तदप्रसिद्धस्यापि
संज्ञार्थमिदम् पौत्रादेरप्यपत्यत्वाव्यभिचारादपत्यपदस्या-
पत्यत्वेन विवक्षितमित्यर्थः तेन पौत्रादेस्तत्त्वेन विव-
क्षायामेव गोत्रत्वम् । पौत्रापत्यशब्दयोः ससम्बन्धि-
कतया यदीयपौत्रादि तं प्रत्येव तस्य गोत्रत्वम् इति ।
अस्य प्रयोजनं तु “एकोगोत्रे” पा० नियमार्थं तथाहि
गोत्रे एक एवापत्यप्रत्ययः स्यात् । उपगोर्गोत्रापत्यम्
उपगवः । गार्ग्यः । नाडायनः । “गोत्रे स्वैकोन
संख्यानां प्रत्ययानाम्परम्परा । यद्वा स्वद्यूनसंख्येभ्यो
ऽनिष्टोत्पत्तिः प्रसज्यते । अपत्यम्पितुरेव स्यात्ततः
प्राचामपीति च । मतभेदेन तद्ध्यन्ये सूत्रमेतत्तथोत्त-
रम्” सि० कौ० अयमर्थः पितुरेवापत्यमिति पक्षे हि
उपगोस्तृतीये वाच्ये औपगवादि स्यात् । चतुर्थे त्वजी-
वज्येष्ठे मृतवंश्ये औपगवेः फक् । इत्थमिञ्फकोः
परम्परायां मूलाच्छततमे गोत्रे एकोनशतम्प्रत्ययाः स्युः ।
पितामहादीनामपीति मुख्यपक्षे तु तृतीये वाच्ये
उपगोरणा इष्टे सिद्धेऽपि अणन्तादिजपि स्यात् चतुर्थे
फगिति ततः फगिञाः परम्परायां शततमे गोत्रेऽष्टन-
वतिरनिष्टप्रत्ययाः स्युः । अतो नियमार्थमिदं सूत्रम्” । इति
गोत्रापत्ये अनेकप्रत्ययाः पा० विहिता विस्तरभयान्नोक्ताः ।
गोत्रान्तरे जातस्यापि दानादितो गोत्रान्तरत्वं स्मृतिबि-
[Page2697-b+ 38]
हितं यथा “गोत्ररिक्थे जनयितुर्न भजेत् दत्त्रिमः सुतः ।
गोत्ररिक्थानुगः पिण्डोव्यपैति ददतः स्वधा” मनुः ।
अयमाशयः दानात् जनयितुः स्वत्वे जिवृत्ते द्वादश-
विधपुत्रान्तर्गतत्वेन दत्तदाकीनां पुत्रनिधित्वेन विधा-
नात् विधानेन संस्कारादिना च ग्रहीतुः पुत्रत्वे
तद्गोत्रत्वम् । दत्तकन्यायान्तु वचनादेय पितृगोत्रापहा-
रेण पतिगोत्रप्राप्तिः तथा च उ० त० व्यपस्थापितं यथा
<फ्>“तदानीं गोत्रापहारमाह लघुहारीतः । “स्वगो-
त्राद्भ्रश्यते नारी विवाहात् सप्तमे पदे । पतिगो-
त्रेण कर्त्तव्या तस्याः पिण्डोदकक्रिया” । पाणिग्र-
हणादपि पितृगोत्रापहारमाह श्राद्धविवेके वृहस्पतिः ।
“पाणिग्रहणिका मन्त्राः पितृगोत्रापहारकाः ।
भर्त्तुर्गोत्रेण नारीणां देयं पिण्डोदकं ततः” । यत्तु
सपिण्डनस्य गोत्रापहारित्वप्रतिपादकवचनम् । “सं-
स्थितायान्तु भार्यायां सपिण्डीकरणान्तिकम् । पैतृकं
भजते गोत्रमूर्द्ध्वन्तु पतिपैतृकम्” इति कात्यायनीयं
तत् शाख्यन्तरीथं शिष्टव्यवहाराभावात् । अतएव “अनु-
मन्त्रिता गुरुं गोत्रेणाभिवादयेत” इति गोभिलोक्तं
सप्तपदीगमनानन्तरं पत्युरभिवादनं तत् पतिगोत्रेण
कर्त्तव्यमिति भट्टनारायणैरुक्तम् एतेन पितृगोत्रेणेति
सरलाभवदेवभट्टाभ्यामुक्तं हेयम् । श्राद्धे गोत्रोल्लेखे
विशेषः श्रा० त० प्रचेताः “गोत्रसम्बन्धनामानि पितॄणां परि-
कल्पयन्” । सामगानां श्राद्धादिकर्मभेदे तस्य विभक्तिविशे-
षान्ततामाह तत्रैव गोभिलः “गोत्रं स्वरान्तं सर्वत्र
गोत्रस्याक्षष्यकर्मणि । गोत्रस्तु तर्पणे प्रोक्त एवं कर्त्ता
न मुह्यति” शाखिभेदेन प्रेततर्पणे तु विशेषः व्रह्मपु०
उक्तः । “अमुकामुकगोत्रस्तु प्रेतस्तृप्यत्विदं जपन्” ।
“स्नात्वा सचेलमाचम्य सिञ्चेयुरुदकं जले । गोत्रनामा-
नुवादादि तर्पयामोति चोत्तरम्” छन्दोगविषयं गो-
भिलवाक्यम् “विपक्षगोत्रं दयितेन लम्भिता” किरा०
“स्फुटमिन्द्रताद्य मयि गोत्रभिदा” माघ० । “गोत्रबिस्ख-
लितमूचुरङ्गनाः” रघुः । “स्मरसि स्मर! मेखलागुणैरुत
गोत्रस्खलितेषु बन्धनम्” कुमा० । “गोत्रभिदोऽप्यमर्षण”
रघुः । गोत्रं करोति कृ--णिनि । गोत्रकारिन् गोत्र-
प्रवर्त्तक ऋषिभेदे । “सप्तैते गोत्रकारिणः” वौधा० ।
तृच् गोत्रकर्त्तृ तत्रार्थे “तपस्विनो ब्रह्मविदो गोत्रकर्त्तार
एव च” भा० आनु० ४ अ० । गां भूमिं वृष्ट्या त्रायते त्रै--क ।
१३ मेघे निरु० । गोत्रमिच्छब्दे दृश्यम् ।
<LEND>
