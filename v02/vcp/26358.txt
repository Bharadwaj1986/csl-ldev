<L>26358<pc>3773,b<k1>द्यूत<k2>द्यूत
द्यूत¦ न० दिव--भावे क्त ऊठ् अर्द्धर्चा० । १ देवने क्रीडाभेदे
<>२ विवादपदभेदे च तत्स्वरूपादिकं वीर० मि० निरूपितम्
<P>“अक्षबध्नशलाकाद्यैर्देवनं जिह्मकारितम् । पण-
<>क्रीडा वयोभिश्च पदन्द्यूतसमाह्वयमिति” नारदः ।
<>अक्षाः पाशाः । बध्नश्चर्मपट्टिका । शलाका दन्तादिमय्यो
<>दीर्घचतुरस्राः । आद्यग्रहणाच्चतुरङ्गादिक्रीडासाधनं
<>करितुरगादिकं गृह्यते । तैरप्राणिभिर्य्या पण-
<>पूर्विका क्रीडा । तथा वयोभिः पक्षिभिः पाराव-
<>तादिभिः चशब्दान्मल्लमेषादिभिश्च प्राणिभिर्या पण
<>पूर्विका क्रीडा क्रियते तदुभयं यथाक्रमन्द्यूतसमा-
<>ह्वयाख्यं व्यवहारपदमित्यर्थः । द्यूतञ्च समाह्वयश्च
<>द्यूतसमाह्वयम् । अतएव मनुः । “अप्राणिभिर्यत्-
<>क्रियते तल्लोके द्यूतमुच्यते । प्राणिभिः क्रियमाणस्तु
<>स विज्ञेयः समाह्वयः” इति । तत्र सभिकं प्रत्याह
<>नारदः “सभिकः कारयेद्द्यूतन्देय” दद्याच्च तत्-
<>कृतम् । दशकन्तु शतं वृद्धिस्ततः स्याद्द्यूतकारिता ।
<>अथ वा कितवो राज्ञे दत्त्वा लाभं यथोदितम् । प्रका-
<>शन्देवनं कुर्य्यादेवं दोषो न विद्यत” इति । तस्य वृत्ति-
<>माह याज्ञवल्क्यः “ग्लहे शतिकवृद्धेस्तु सभिकः पञ्चकं
<>शतम् । गृह्णीयाद्धूर्त्तकितवादितराद्दशकं शतमिति” ।
<>परस्परं सम्प्रतिपत्त्या कितवः परिकल्पितः पणोग्लह-
<>स्तत्र ग्लहे तदाश्रया शतपरिमिता तदधिकपरिमिता वा
<>वृद्धिर्यस्यासौ शतिकवृद्धिस्तस्मात्कितवात्पञ्चकं शतं जितस्य
<>ग्लहस्यात्मवृत्त्यर्थं विंशतितमं भागं गृह्णीयादित्यर्थः ।
<>पञ्चकं शतं पञ्चवणा आयो यणिन् शते तत्पञ्चकं “तदस्मिन्
<>वृद्ध्येति” पा० कन् १ सभापतिस्तु कल्पिताक्षादिनिखिलक्री-
<>डीपकरणस्तदुपचितद्रव्योपजीवी इतरस्मादपूर्णशतवृद्धेः
<>कितवाद्दशकं शतञ्जितस्य दशमभागं गृह्णीयादित्यर्थः ।
<>एवं कॢप्तवृत्तेः समिकस्य यत्कर्त्तव्यं तदाह स एव
<>“स सम्यक्पालितो दद्यात् राज्ञे भागं यथाकृतम् ।
<>जितमुद्ग्राहयेज्जेत्वे दद्यात्सत्यं वचः क्षमीति” । यः
<>कॢप्तवृत्तिर्द्यूताथिकारी स राज्ञा धूर्त्तकितवेभ्योरक्षित-
[Page3774-a+ 38]
<>स्तस्मै राज्ञे यथाप्रतिपन्नमंशं दद्यात् । तथा जितं
<>द्रव्यं पराजितसकाशादासेधादिना उद्धृत्य जेत्रे जयिने
<>दद्यात् । तथा क्षमी भूत्वा द्यूतकारिणोऽतिविश्वासार्थं
<>सत्यं वचो वदेदित्यर्थः । नारदोऽपि “सभिकः कारयेत्
<>द्यूतं देयं दद्याच्च तत्कृतमिति” । वृहस्पतिरपि “सभिको
<>ग्राहकस्तत्र दद्याज्जेत्रे नृपाय वेति” द्यूतपराजितकित-
<>वानां बन्धनादिना पणग्राहको भवेत् । पणग्रहणात्
<>प्रागेव स्वकीयं द्रव्यं जेत्रे नृपाय च यथाभागं सभिको
<>दद्यादित्यर्थः । तथा च कात्यायनः “जेतुर्दद्यात् स्वकं
<>द्रव्यं जितं ग्राह्यं त्रिपक्षिकम् । सद्यो वा कितवेनैव
<>सभिकात्तु न संशयः” इति । त्रिपक्षिकमित्यनेन यथा
<>सामर्थ्यमा त्रिपक्षात्कालो देय इति दर्शितमिति स्मृति-
<>चन्द्रिकायाम् । यदा तु जेत्रे जितं द्रव्यं सभिको
<>दापयितुमशक्तस्तदा राजा दापयेदित्याह याज्ञ-
<>वल्क्यः “प्राप्ते नृपतिना भागे प्रसिद्धे धूर्त्तमण्डले ।
<>जितं ससभिके स्थाने दापयेदन्यथा न त्विति” प्रसिद्धे
<>अन्यथा प्रच्छन्ने सभिकरहितेऽदत्तराजभागे द्यूते जित
<>पणे जेत्रे न दापयेदित्यर्थः । प्राणिद्यूते प्राणिनां जय-
<>पराजयौ तत्स्वामिनोरित्याह वृहस्पतिः “द्वन्वयुद्धेन
<>यः कश्चिदवसादमवाप्नुयात् । तत्स्वामिना पणो देयो
<>यस्त्वत्र परिकल्पितः” इति । पणपरिकल्पनं कृताकृत-
<>मित्याह नारदः “परिहासकृतं यच्च यच्चाप्यविदितं
<>नृपे । तत्रापि नाप्नुयात्काममथ वाऽनुमतं तयोरिति” ।
<>काम्यत इति कामः पणः । अत्र जयपराजयविप्रति-
<>पत्तौ निर्णग्रप्रकारमाह याज्ञवल्क्यः “द्रष्टारो व्यव-
<>हाराणां साक्षिणश्च त एव हीति” । द्यूतव्यवहाराणां
<>द्रष्ठारः सभ्याः त एव कितवा एव नियोक्तव्या राज्ञा ।
<>न तत्र श्रुताध्ययनसम्पन्ना इत्याद्युक्तनियमोऽस्ति ।
<>साक्षिणोऽपि त एव द्यूते द्यूतकरा एव कार्य्याः न
<>तत्र स्त्रीबालवृद्धकितवेत्यादिसाक्षिनिरूपणोक्तनिषेधोऽस्ती-
<>त्यर्थः । विष्णुरपि “कितवेष्येव तिष्ठेरन् कितवाः संशयं
<>प्रति । य एव तत्र द्रष्टारस्त एवैपान्तु साक्षिणः” इति ।
<>त्वाक्षिणां परस्परविरोधे आह वृहस्पतिः “उभयोरपि
<>सन्दिग्धे कितवाः स्युः परीक्षकाः । यदा विद्वेषिणस्ते
<>तु तदा राजा विचारयेदिति ।” अनियुक्तद्यूतकारिणो
<>दण्डमाह नारदः “अनिर्दिष्टस्तु यो राज्ञा द्यूतं
<>कुर्वीत मानवः । न स तं प्राप्नुयात्कामं विनयञ्चैव
<>त्वोऽर्हतीति” । ये तु कूटं द्यूतं कुर्वन्ति तेषां दण्डमाह
[Page3774-b+ 38]
<>याज्ञवल्क्यः “राज्ञा सचिह्नं निर्वास्याः कूटाक्षोपधि
<>देविनः” इति । कूटैरक्षादिभिः उपधिना मणिमन्त्रादिना
<>मतिवञ्चनेन च ये दीव्यन्ति तान् श्वपदादिनाऽङ्कयित्वा
<>राजा स्वराष्ट्रान्निर्वासयेदित्यर्थः । निर्वासने विशेषमाह
<>नारदः “कूटाक्षदेविनः पापान् राजा राष्ट्राद्विवासयेत् ।
<>कण्ठेऽक्षमालामासज्य स ह्येषां विनयः स्मृतः” इति ।
<>दण्डने विशेषमाह विष्णुः । “द्यूते कूटाक्षदेविनां कर-
<>च्छेदः उपधिदेविनामाच्छेदः” इति । यानि तु
<>द्यूतनिषेधकानि मनुवचनानि “द्यूतं समाह्वयञ्चैव
<>यः कुर्य्यात्कारयेत वा । तान् सर्वान् घातयेद्राजा
<>शूद्रांश्च द्विजलिङ्गिनः । प्रकाशमेतत्तास्कर्य्यं यद्देवन
<>समाह्वयौ । तयोर्न्नित्यं प्रतीघाते नृपतिर्यत्नवान्
<>भवेत् । द्यूतं समाह्वयञ्चैव राजा राज्ये निवारयेत्”
<>इत्यादीनि तानि कूटाक्षदेवनविषयतया राजाध्यक्ष
<>सभिकरहिततया वा योज्यानि । अतएव वृहस्पतिः
<>“द्यूतं निषिद्धं मनुना सत्यशौचधनापहम् । अभ्यनुज्ञा-
<>तमन्यैस्तु राजभागसमन्वितम् । सभिकाधिष्ठितं कार्यं
<>तस्करज्ञानहेतुकम्” इति । याज्ञवलक्योऽपि “द्यूत-
<>मेकमुखं कार्य्यं तस्करज्ञानकारणादिति” राज्ञा द्यूतम्
<>एकं मुखं प्रधानं यस्य तत् तथोक्तं कार्य्यम् । राजा-
<>ध्यक्षाधिष्ठितं राज्ञा कारयितव्यमित्यर्थः । तस्करज्ञान-
<>कारणात् । ल्यव्लोपे पञ्चमी । तस्करज्ञानरूपं प्रयो-
<>जनं पर्य्यालोच्येत्यर्थः । प्रायशश्चौर्य्यार्जितधना एव
<>कितवा भवन्त्यतश्चौरविज्ञानार्थमेकमुखं कार्य्यमित्याशयः”
<LEND>
