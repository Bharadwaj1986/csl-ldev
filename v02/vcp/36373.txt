<L>36373<pc>4649,a<k1>भागवत<k2>भागवत
भागवत¦ त्रि० भगवतः भगवत्या वा इदम् सोऽस्य देवता वा
अण् । भगवतः भगवत्या वा १ भक्ते, २ तयोः सम्बन्धिनि च
“भग्नाः कृषेर्भागवता भवन्ति” उद्भटः । तयोः सम्बन्धि-
गुणवर्णने ३ महापुराणे ४ उपपुराणे च न० “यैर्न श्रुतं
प्रागवतं पुराणम्” भाग० । भागवतञ्च महापुराणभेदः
उपपुराणभेदो वा उपपुराणशब्दे विस्तरेणं दर्शितः ।
नारदीयपु० महापुराणप्रतिपाद्यविषयोक्तौ ये विषया
उक्तास्ते नान्यत्रेति विष्ण भागवतस्यैव महापुराणत्व-
मित्येके उपपुराणशब्दे अन्यमतं दृश्यम् ।
विष्णुभागवतप्रतिपाद्यविषयाश्च नार० पु० ४ अ० ९६ उक्ता यथा
“मरीचे! शृणु वक्ष्यामि वेदव्यासेन यत् कृतम् । श्रीमद्-
भागवतं नाभ पुराणं ब्रह्मसम्मितम् । तदष्टादशसाहस्रं
कीर्त्तितं पापनाशनम् । सुरपादपरूपोऽयं स्कन्धै-
[Page4649-b+ 38]
र्द्वादशभिर्युतः । भगवानेव विपेन्द्र! विश्वरूपी समी-
रितः” तस्य प्रथमस्कन्धे । “तत्र तुप्रथमे स्कन्धे सूत-
र्षीणां समागमः । व्यासस्य चरितं पुण्यं पाण्डवानां
तथैव च । पारीक्षितसुपाख्यानमितीदं समुदाहृतम्” ।
द्वितीयस्कन्धे “परीक्षिच्छुकसंवादे सृतिद्वयनिरूपणम् ।
ब्रह्मनारदसंवादेऽवतारचरितामृतम् । पुराणलक्षणञ्चैव
सृष्टिकारणसम्भवः । द्वितीयोऽयं समुदितः स्कन्धो
व्यासेन धीमता” । तृतीयस्कन्धे “चरितं विदुरस्याथ
मैत्रेयेणास्य सङ्गमः । सृष्टिप्रकरणं पश्चाद् ब्रह्मणः
परमात्मनः । कापिलं साङ्ख्यमप्यत्र तृतीयोऽयमुदा-
हृतः” । चतुर्थस्कन्धे “सत्याश्चरितमादौ तु ध्रुवस्य
चरितं ततः । पृथोः पुण्यसमाख्यानं ततः प्राचीन
वर्हिषः । इत्येष तूर्य्यो गदितो विसर्गे स्कन्ध उत्तमः” ।
पञ्चमस्कन्धे “प्रियव्रतस्य चरितं तद्वंश्यानाञ्च पुण्यदम् ।
ब्रह्माण्डान्तर्गतानाञ्च लोकानां वर्णनन्तत । नरक-
स्थितिरित्येष संस्थाने पञ्चमो मतः” । षष्ठस्कन्धे “अजा-
मिलस्य चरितं दक्षसृष्टिनिरूपणम् । वृत्राख्यानं ततः
पश्चान्मरुतां जन्म पुण्यदम् । षष्ठोऽयमुदितः स्कन्धो व्या-
सेन परिपोषणे” सप्तमस्कन्धे “प्रह्लादचरितं पुण्यं
वर्णाश्रमनिरूपणम् । सप्तमी गदितो वत्स! वासनाकर्म-
कीर्त्तने” । अष्टमस्कन्धे । “गजेन्द्रमोक्षणाख्यानं म-
न्वन्तरनिरूपणम् । समुद्रमथनञ्चैव बलिवैभवबन्धनम् ।
मतस्यावतारचरितमष्टमोऽयं प्रकीर्त्तितः” । नवमस्कन्धे
“सूर्य्यवंशसमाख्यानं सोमवंशनिरूपणम् । वंश्यानुचरिते
प्रोक्तो नवमोऽयं महामते!” । दशमस्कन्धे “कृष्णस्य
बालचरितं कौमारञ्च व्रजस्थितिः । कैशोरं मथुरा-
स्थानं यौवनं द्वारकास्थितिः । भूभारहरणञ्चात्र
निरोधे दशमः स्मृतः” । एकादशस्कन्धे “नारदेन तु
संवादो वसुदेवस्य कीर्त्तितः । यदोश्च दत्तात्रेयेण श्रीकृष्णे-
नोद्धवस्य च । यादवानां मिथोऽन्तश्च मुक्तावेकादशः
स्मृतः । द्वादशस्कन्धे “भविष्यकलिनिर्देशो मोक्षो
राज्ञः परीक्षितः । वेदशाखाप्रणयनं मार्कण्डेयतपः
स्मृतम् । सौरी विभूतिरुदिता सात्त्वती च ततः परम् ।
पुराणसंङ्ख्याकथनमाश्रये द्वादशो ह्ययम् । इत्येवं क-
थितं वत्स! श्रीमद्भागवतं तव” । तत्कलश्रुतिः
“वक्तुः श्रोतुश्चोपदेष्टुरनुमोदितुरेव च । साहाय्यकर्त्तु-
र्गदितं भक्तिभुक्तिविमुक्तिदम् । प्रौष्ठपद्यां पूर्णिमायां
हेमसिंहसमाचितम् । देयं भागवतायेदं द्विजाय
[Page4650-a+ 38]
प्रीतिपूर्वकम् । संपूज्य वस्त्रहेमाद्यैर्भगवद्भक्तिमिच्छता ।
योऽप्यनुक्रमणीमेतां श्रावयेच्छृणुयात्तथा । स पुराण
श्रवणजं प्राप्नोति फलमुत्तमम्” । विस्तरस्तु भाग० १२
उपसंहाराध्याये दृश्या ।
भगवद्भक्तरूपभागवतलक्षणं यथा भाग० ११ स्क० ।
“सर्वभूतेषु यः पश्येद्भगवद्भावमात्मनः । भूतानि भग-
यत्यात्मन्येष भागवतोत्तमः । न यस्य स्तपर इति
वित्तेष्वात्मनि वा भिदा । सर्वभूतसमः शान्तः स वै भाग-
वतोत्तमः” । हरियोगेश्वरोत्तरे “गृहीत्वापीन्द्रियै-
रर्थान् यो न द्वेष्टि न काङ्क्षति । विष्णोर्मायामिदं
पश्यन् स वै भागवतोत्तमः” । वृहन्नारदीये “शिवे च
परमेशाने विष्णौ च परमात्मनि । समबुद्ध्या प्रवर्त्तन्ते
ते वै भागवतोत्तमाः” । स्कान्दे “येषां भागवतं शास्त्रं
सदा तिष्ठति सन्निधौ । पूजयन्ति च ये नित्यं ते स्युर्भा-
गवता नरा । येषां भागवतं शास्त्रं जीवितादधिकं
भवेत् । महामागवताः श्रेष्ठा विष्णुना कथिता नराः” ।
लैङ्गे “भोजनाच्छादनं सर्वं यथा शक्त्या ददाति यः ।
विष्णु भक्तस्य सततं स वै भागवतः स्मृतः” । गारुडे
“येन सर्वात्मना विष्णुमक्त्या भावो निवेशितः । वैष्ण-
वेषु कृतात्मत्वान् महाभागवती हि सः” । वृहन्नार-
दीये “तुलसीकाननं दृष्ट्वा ये नमस्कुर्वते नराः । तत्-
काष्ठाङ्कितकर्णाये ते वै भागबतोत्तमाः । तुलसीगन्ध-
माघ्राय सन्तोषं कुर्वते तु ये । तन्मूलमृद्धृता यैश्च
ते वै मागवतीत्तमाः” । स्कान्दे “मत्कथां कुरुते यस्तु
मत्कथासु शृणोति च । हृष्यते मत्कथायाञ्च स वै
मागवतोत्तमः” । वृहन्नारदीये “मन्मानसाश्च सद्भक्ता
मद्भक्तजनलीलुपाः । तन्नामश्रवणासक्तास्ते वै भागवतो-
त्तमाः । येऽभिनन्दन्ति नामानि हरेः शृण्वन्ति ह-
र्षिताः । रोमाञ्चितशरीराश्च ते वै भागवतीत्तमाः ।
अन्येषामुदयं दृष्ट्वा येऽभिनन्दन्ति मानवाः । हरिनाम
परा ये च ते वै भागवतोत्तमाः” । स्कान्दे “येऽर्चयन्ति
सदा विष्णुं यज्ञेश वरदं हरिम् । देहिनः पुण्य-
कर्माणः सदा भागवता हि ते” । लैङ्गे “विष्णुक्षेत्रे
शुभान्येव करोति स्नेहसंयुतः । प्रतिमाञ्च हरेर्नित्यं
पूजयेत् प्रत्यतात्मवान् । विष्णुभक्तः स विज्ञेयः कर्मणा
मनसा गिरा । नारायणपरा नित्यं भूप! भागवतो
हि सः” पद्मोत्तरखण्डे “तापादिपञ्चसंस्कारी नवेज्या
कर्मकारकः । अर्थपञ्चकयिद्विप्र! महाभागवती हि सः ।
[Page4650-b+ 38]
एकान्तेन सदा विष्णौ यस्माद्देवे परायणाः । तस्मा-
देकान्तिनः प्रोक्तास्तद्भागवतचेतसः” भाग० ११ स्कान्दे
“ज्ञात्वा ज्ञात्वाथ ये वै मां यावान् यश्चास्मि यादृशः ।
भजन्त्यनन्यभावेन ते वै भागवता मताः । न कामकर्म-
वीजानां यस्य चेतसि सम्भवः । वासुदेवैकनिलयः स
वै भागवतोत्तमः” । स्कान्दे “यस्य कृच्छ्रगतस्यापि केशवे
रमते मनः । न विच्युता च भक्तिर्वै स वै भागवतो
नरः । आपद्गतस्य यस्येह भक्तिरव्यभिचारिणी ।
नान्यत्र रमते चित्तं स वै भागवतो नरः” । हरियो-
गेश्वरे “विसृजति हृदयं न यस्य साक्षाद्धरिरवशाभिहि
तोऽप्यथौघनाशः । प्रणयरसनयाधृताङ्घिपद्मः स भवति
भागवतप्रधान उक्तः” हरिभक्तिविलासे १० वि० ।
<LEND>
