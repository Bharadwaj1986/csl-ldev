<L>3064<pc>0263,a<k1>अप्रमेय<k2>अप्रमेय
अप्रमेय¦ त्रि० प्रमातुं ज्ञातुं परिच्छेत्तुं वा योग्यं न० त०
<>१ अपरिच्छेद्ये २ बहुसंख्यकवीर्य्यवति ३ इदमित्थमिति
<>निश्चेतुमशक्ये “त्वमेकोह्यस्य सर्व्वस्य विधानस्य स्वय-
<>म्भुवः । अचिन्त्यस्याप्रमेयस्य कार्य्यतत्त्वार्थवित्प्रभुः” मनुः
<>“स्वयंभुवोऽपौरुषस्य विधानस्य वेदस्य” कुल्लू० । “अश-
<>कञ्चाप्रमेयञ्च वेदशास्त्रभिति स्थितिः” मनुः । ४ ब्रह्मणि
<>न० केनापि प्रमाणेन तस्य प्रमातुमशक्यत्वात् । वेदान्ति-
<>मते हि प्रमाणानि षट् प्रत्यक्षानुमानशब्दोपमानार्था-
<>पत्तियोग्यानुपलब्धिभेदात् तत्र परब्रह्मणः न प्रत्यक्षप्रमाण-
<>चक्षुरादिगम्यता रूपाद्यभावात् “अशब्दमस्पर्शमरूपमव्ययं
<>तथाऽरसं नित्यमगन्धवच्च यदिति” श्रुतौ तस्य रूपाद्य-
<>भावस्योक्तेः । नापि अनुमानगम्यता व्याप्तिलिङ्गाद्यभावात्
<>“असङ्गोऽयं पुरुष” इति श्रुत्या तस्य सर्वसङ्गशून्यतोक्तेः
<>नाप्युपमानगम्यता निर्द्धर्म्मकत्वेन, तद्भिन्नत्वे सति तद्गत-
<>भूयोधर्म्मवत्त्वलक्षणस्य सादृश्यस्य तत्राभावात् । न
<>वार्थापत्तिगम्यत्वम् किञ्चिद्वस्तु विना अनुपपद्यमानस्यैवा-
<>र्थस्यार्थापत्तिप्रमाणवेद्यवया तद्भिन्नवस्त्वभावेन तत्र तदसम्भ-
<>वात् । न्यायमते च अर्थापत्तेर्व्यतिरेकव्याप्तिहेतुकानु-
<>मानेष्वन्तर्भावेण तल्लिङ्गस्य तत्राभावात् । योग्यानुलब्धे-
<>श्चाभावमात्रप्रमाणत्वांत् परब्रह्मणश्च सदात्मकत्वेनाभाव
<>रूपत्वाभावात् । नापि शब्दप्रमाणवेद्यत्वम् तत्र
<>शाब्दबोधोपायशक्त्यादेरभावात् अतएव “यद्वाचा न मनुते
<>येन वागभ्युद्यते तदेव ब्रह्म त्वं विद्धि नेदं यदिदमुपासते”
<>इति श्रुत्याऽस्य वाग्विषयत्वं निराकृतम् । न च लक्षणया
<>तद्वोधः, शक्यसम्बन्धरूपलक्षणायाः निस्मम्बन्धे तस्मिन्न-
[Page0263-b+ 38]
<>प्रवृत्तेः । अतएव “ब्रह्मन्! ब्रह्मण्यनिर्देश्ये निर्गुणे
<>गुणवृत्तयः । कर्थ चरन्ति? श्रुतयः साक्षात् सदसतः
<>परे” इति भागवते गुणवृत्तिश्रुतिगोचरताशून्यत्वमस्यो-
<>क्तम् । न च प्रमाणागोचरत्वे तस्य कथं सिद्धिः? कथं वा
<>“तन्त्वौपनिषदं पुरुषं वेदेति” श्रुतौ “शास्त्रयोनित्वादिति”
<>शा० सूत्रे च तस्य उपनिषद्वेद्यत्वमुक्तं संगच्छताम्?
<>शास्त्रजनितबुद्ध्यैव तस्य विषयीकरणात् तथात्वसङ्गतेः । तथा
<>च शास्त्रजन्यान्तःकरणविषयत्वमेव तस्य न तु तदवच्छिन्न-
<>चैतन्यविषयतापि यथोक्तं “फलव्याप्यत्वमेवास्य शास्त्र-
<>कृद्भिर्निराकृतम् ब्रह्मण्यज्ञाननाशाय वृत्तिव्याप्तिरपेक्षि-
<>तेति” फलति प्रतिविम्बति बुद्धिवृत्तौ फलं चिदाभासस्तद्व्या-
<>प्यत्वं तद्विषयत्वं तेन यथा घटपटादीनां तदाकारबुद्धिवृत्ति
<>प्रतिफलितेन चिदाभासेनैव प्रकाश्यता, न तथा, ब्रह्मणः स्वप्र-
<>काशतया तस्य इतराप्रकाश्यत्वात् किन्तु स्पयं प्रकाश्यता न तु
<>तत्रान्यापेक्षास्ति । परन्तु स्वाज्ञाननाशायैव बुद्धिवृत्तेरपेक्षा-
<>मात्रं सा च शब्द जनितेति उपनिषद्वेद्यता इत्थमुभयश्रुति-
<>सामञ्जस्यम् । वाचस्पतिमते तु शब्दादपि अखण्डाकारा
<>काचित् दशमस्त्वमसीत्यादिवत् मनोवृत्तिरुदेति तद्विषयत्वा-
<>दस्य शास्त्रवेद्यता । “मनसैवानुद्रष्टव्यमिति” श्रुतेस्तस्य
<>मनोमात्रवेद्यत्वेऽपि “तत्त्वमस्यादिवाक्योत्थं ज्ञानं मोक्षस्य
<>साधनमिति” शास्त्रात् मनःसस्कारे च शास्त्रापे-
<>क्षणात् शास्त्रवृत्तिवेद्यता । न च मनोवृत्तिवेद्यत्वेऽप्रमेयत्व-
<>हानिः । असंस्कृतमनोविषयत्वाभावेनैव तथात्वात् “अवाङ्-
<>मनसगोचरमिति” वाक्यस्यापि तत्रैव तात्पर्य्यात् । मनो-
<>विषयत्वोक्तिरपि अज्ञाननाशार्थमनोवृत्तिमात्रवेद्यताभि-
<>प्रायेण, तदवच्छिन्नचिदाभासविषयत्वाभावाच्चाप्रमेयता
<>“यन्मनसा न मनुते येन मनोऽनुमन्यते” इति श्रुतेस्तथार्थ-
<>त्वात् । जगत्कर्त्तृत्वेन ईश्वरस्यानुमानेऽपि कूटस्थस्य तदनु-
<>मानगम्यत्वाभावात् ईश्वरस्यैव श्रुतिप्रमाणकत्वेन उपनिष-
<>द्वेद्यतोक्तिः । तदुत्तरं मननादिना श्रुतिवाक्यतात्पर्य्याव-
<>धारणेनाखण्डब्रह्माकारा चित्तवृत्तिरुदेति इति न काचि-
<>दनुपपत्तिः । नैयायिकादिमते तु तद्गुणगणस्य परिमातु-
<>मशक्यत्वात् दुष्टाशगावेद्यत्वाच्च अप्रमेयत्वमिति । प्र + मि + क्षेपे
<>यत् न० त० । अपरिक्षेप्ये “यदाश्रौषं वासुदेवार्ज्जुनौ
<>तो तथा धनुर्गाण्डिवमप्रमेयम्” भा० आ० प० ।
<LEND>
