<L>9579<pc>1211,b<k1>उपद्रव<k2>उपद्रव
उपद्रव¦ पु० उप + द्रु--भावे घञ् । १ उत्पाते । रोगारम्भके
धातुवैषम्पजनिते २ विकारभेदे च । (उपसर्ग) तल्ल-
क्षणमुक्तं वैद्यके । “यो व्याधि स्तस्य यो हेतुर्दोषस्तस्य
प्रकोपतः । योऽन्योविकारो भवति स उपद्रव उच्यते”
सुश्रुते चोक्तं “साध्ययाप्यासाध्यरोगभेदमुपक्रम्य । “त-
त्रौपसर्गिको यः पूर्व्वोत्पन्नव्याधिं जघन्यकालजा तो
व्याधिरुपसृजति स तन्मूल एवोपद्रवसंज्ञकः” । तेन
उपसर्जकत्वात्तस्य तथात्वं अत्रार्थे कर्त्तरि अच् इति”
विवेकः । स च व्याधिभेदेन नानाविधः । रोगभेदे तद्भेदाश्च
तत्रैवोक्ता बहुशः । तत्र व्रणभेदे “अतिदग्धे मांसा-
लम्बनंगात्रविश्लेषसिरास्नायुसन्ध्यस्थिव्यापादनमतिमात्रं
ज्वरदाहपिपासामूर्च्छाश्चोपद्रवा भवन्ति” पालीरोगे च
“अत ऊर्द्ध्वं नामलिङ्गैर्वक्ष्ये पाल्यामुपद्रवान् । उत्पाटक-
श्चोत्पुटकः स्रावः कण्डूयुतो भृशम् । अवमन्थः सकण्डू-
को ग्रन्थिको जम्बुलस्तथा । स्रावी च दाहवांश्चैव शृ-
ण्वेषां क्रमशः क्रियाम्” इति, विभज्य, तल्लक्षणचि-
कित्से उक्ते । वातव्याध्यादौ प्राणमांसक्षयादय उप-
द्रवाः । यथा “उपद्रवैस्तु ये जुष्टाव्याधयो यान्त्यसाध्यताम् ।
रसायनादिना वत्स! तान् शृण्वेकमना मम । वातव्याधिः
प्रमेहश्च कुष्ठमर्शोभगन्दरः । अश्मरी मूढगर्भश्च तथैवोदरमष्ट-
मम् । अष्टावेते प्रकृत्यैव दुश्चिकित्स्या महागदाः । प्राण-
मांसक्षयकाशतृष्णाशोषवमीज्वरैः । मूर्च्छातिसारहिक्काभिः
पुनश्चैतौपद्रुताः । वर्ज्जनीयाविशेषेण भिषजा सि-
द्धिमिच्छता” सुश्रु० । एवमन्येऽपि रोगभेदे उपद्रवा स्त-
त्रोक्ता दृश्याविस्तरभयान्नोक्ताः ।
<LEND>
