<L>26849<pc>3831,b<k1>द्वैमातुर<k2>द्वैमातुर
द्वैमातुर¦ पु० द्वयोर्मात्रोरपत्यं “मातुरुत् संख्यासुपूर्वेति” पा०
अण् रपरत्वम् । १ द्विमातृजे गणेशे २ जरासन्धे नृपे च ।
वरेण्यनृपजायापुष्पकागर्भजातत्वात् दीपवत्सलापालित-
त्वाच्च गणेशस्य द्विमातृकत्वं तत्कथा स्क० पु० गणे-
शखण्डे यथा । “आविर्भविष्ये सदने वरेण्यस्य
महीपतेः । त्रैलोक्यरक्षणार्थाय विघ्नस्यास्य प्रशान्तये ।
पालनाय स्वभक्तानां साधुत्राणाय भूसुराः । शिव उ-
वाच । इत्युक्त्वा पुष्पकागर्भं प्रविवेश तदैव सः । आगते
नवमे मासि प्रासूत पुष्पका शिशुम् । चतुर्बाहुमिभास्यं
च दन्तुरं सुन्दरेक्षणम् । आयुधानि च चत्वारि वि-
भ्रतं तेजसान्वितम् । दृष्ट्वा सा क्रन्दनं चक्रेऽरिष्टमे-
तत् किमागतम् । श्रुत्वा चाक्रन्दनं तस्याः वरेण्यः
सगणो ययौ । ददर्श बालकं सोऽपि विस्मितः सह
तैर्गणैः । उवाच सेवकान् राजा त्यजतैनं सरोवरे ।
शिशुमादाय ते याताः पार्श्वस्यैवाश्रमे शुभे । कासारे तं
शिशुं त्यक्त्वा ययुः सर्वे निजं पुरम् । अपरस्मिन् दिने-
पार्श्वमुनिः स्नानाय चागतः । तदैव ददृशे तेन बालको-
ऽद्भुतदर्शनः । आश्चर्यमकरोत्तत्र मयभीतस्तथाऽभवत् ।
आश्रमे केन मे त्यक्तमरिष्टसुखदायिनीम् । तपसा नु
फलं दातुमीदृशीं धृतवांस्तनुम् । रक्षितुं सर्वलोकानां
परमात्मा निजेच्छया । सुन्दरो बालकः केन त्यक्तोऽ-
यमीदृशो बहिः । नीत्वा स्वमाश्रमं चैनं पाल-
यिष्ये प्रयत्नतः । इत्युक्त्वा जगृहे बालमालिलिङ्ग
मुदा मुनिः । तमानीतं मुनेः पत्नी ददर्श दीपवत्सला ।
उवाच निजभर्त्तारं सुपसन्नाननाम्बुजा । दीपवत्स-
लोवाच । किमानीतं महत् स्वामिन्! मृशमाश्चर्यका-
रकम् । इदं वैनायकं रूपं ममाभाति द्विजर्षभ! । इदमेव
श्रियः स्थानं इदमेव तपःफलम् । इदमेव परं
ब्रह्म योगिध्येयं सनातनम् । इदमेव परं तेज आ-
[Page3832-a+ 38]
दित्ये यदधिष्ठितम् । इदमेव हि वेदान्ता नेतिनेति
प्रचक्षते । शिव उवाच । इत्युक्त्वा हर्षसम्पन्ना
भर्तुरादाय बालकम् । स्तनपानं ददौ तस्मै ततः सा
दीपवत्सला । द्वितीयाचन्द्रवद्बालो वृद्धिं यातो
दिने दिने” । जरासन्धशब्दे तस्य द्वैमातुरत्वं दृश्यम् ।
“हते हिडम्बरिपुणा राज्ञि द्वैमातुरे युधि” माघः ।
<LEND>
