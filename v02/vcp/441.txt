<L>441<pc>0068,a<k1>अघनाशन<k2>अघनाशन
अघनाशन¦ त्रि० अघं नाशयति नश--णिच्--ल्यु । पाप-
नाशके जप्यदानादौ “जपेत् सर्व्वाघनाशनमिति” स्मृतिः ।
स्त्रियां ङीप् । अघस्यासुरभेदस्य नाशनः । श्रीकृष्णे,
स हि अजगररूपेण जिघांसन्तं तं हतवान् तत्कथा
भागवते “अथाघनामाभ्यपतन्महासुरस्तेषां सुखक्रीडन-
वीक्षणाक्षमः । नित्यं यदन्तनिजजीवितेप्सुभिः पीता-
मृतैरप्यमरैः प्रतीक्ष्यते ॥ दृष्ट्वार्भकान् कृष्णमुखानघासुरः
कंसानुशिष्टः स बको बकानुजः । अयन्तु मे सोदरनाशकृ-
त्तयोर्द्वयोर्घ्नमेनं सवलं हनिष्ये । एते यदस्मत्सुहृदोस्तिलापाः
कृतास्तदा नष्टसमा व्रजौकसः । प्राणे गते वर्ष्मसु कानुचिन्ता
प्रजासवः प्राणभृतोहि संयते ॥ इति व्यवस्याजगरं बृहद्वपुः
स योजनायाममहाद्रिपीवरम् । धृत्वाद्भुतं व्याप्तगुहाननं तदा
पथि व्यशेत ग्रसनाशया खलः” ॥ इत्थम् अघनामकेऽसुरे
स्थिते तदुदरे गोवत्सवत्सपालेषु गतेषु स्वयमपि हरिः प्रविश्य
अत्यन्तं स्वदेहवर्द्धनेन तं हतवान् इत्यप्युक्तम् । “तच्छ्रुत्वा-
भगवान् कृष्णस्त्वव्ययः सार्भवत्सकम् । चूर्णीचिकीर्षो-
रात्मानं तरसा ववृधे गले ॥ ततोऽतिकायस्य निरुद्ध-
मार्गिणो ह्युदीर्णदृष्टेर्भ्रमतस्त्वितस्ततः । पूर्णोन्तरङ्गे पवनो-
[Page0068-b+ 38]
निरुद्धो मूर्द्ध्वन्विनिर्भिद्य विनिर्गतो बहिः” इति ॥ “कृष्ण-
चरितमिवाघनाशनमिति” श्लेषः ।
<LEND>
