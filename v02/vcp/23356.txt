<L>23356<pc>3349,b<k1>तैजस<k2>तैजस
तैजस¦ न० तेजसो विकारः अण् । १ घृते, २ धातुद्रव्यमात्रे च ।
साङ्ख्योक्ते ३ रजोगुणोत्पन्ने त्रि० । “वैकारः सात्विको नाम
तैजसः राजसः स्मृतः । भूतादिस्तामसस्तेऽपि पृथक्
तत्त्वान्यवासृजन्” पदार्थादर्शधृतवाक्यम् ।
“सात्विक एकादशकः प्रवर्त्तते वैकृतादहङ्कारात् । भूतादे-
स्तन्मात्रः स तामसस्तैजसादुभयम्” सा० का० । “ननुयदि
सत्वतमोभ्यामेव सर्वं कार्य्यं जन्यते तदा कृतमकिञ्चित्करेण
रजसेत्यत आह तैजसादुभयं तैजसात् राजसादुभयं
गणद्वयं भवति । यद्यपि रजसो न कार्य्यान्तरमस्ति
तथापि सत्वतमसी स्वयं क्रियासमर्थे अपि न स्वस्वकार्य्यं
कुरुतः रजस्तु चलतया ते यदा चालयति तदा स्वस्व-
कार्य्यं कुरुत इति तदुभयस्मिन्नपि कार्य्ये सत्वतमसोः
[Page3350-a+ 38]
क्रियोत्पादनद्वारेणास्ति रजसः कारणत्वमिति न व्यर्थं
रज” इतित० कौ० । तिज निशाने इत्यस्मादसुन् तेन तेज-
सा कृतः तैजसः रजसश्च सत्वतमसोः स्वस्वतेजकार्य्यसम-
र्थत्वकरणरूपतैक्ष्ण्यकरणगुणयोगात् तेजःपदाभिधेयता
इति तदाशयः “तैजसादिन्द्रियाण्यासन्” शा० ति० । सत्त्व-
गुणस्य प्रकाशकत्वात् “तैजसमन्तःकरणमिति” वेदान्तप० ।
४ तीर्थभेदे न० । “तैजसं नाम तत्तीर्थं यत्र तीर्थेह्यपां
पतिः । अभिषिक्तः सुरगणैर्वरुणो भरतर्षभ!” भा० श० ४७
अ० एतद्व्यष्ट्यु पहितं चैतन्यं तैजसो भवति । तेजोम-
यान्तःकरणोपहितत्वात्” वेन्दान्तसारोक्ते ५ चैतन्यभेदेपु० ।
<LEND>
