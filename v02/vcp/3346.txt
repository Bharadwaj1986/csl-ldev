<L>3346<pc>0292,b<k1>अभिनिवेश<k2>अभिनिवेश
अभिनिवेश¦ पु० अभितोनिवेशः घञ् । अवश्यमिदं कर्त्तव्य-
<>मित्याग्रहसमन्विते मनःसंयोगभेदे योगशास्त्रप्रसिद्धे मरण-
<>मीतिजनके अज्ञानविशेषे, अनित्यैरपि देहादिभिर्वियोगो
<>मा भूदिति मरणनिवारणार्थे आग्रहे च । योगशास्त्रे हि
<>अविद्याऽस्मितारागद्वेषाभिनिवेशाः पञ्च क्लेशाः दर्शिताः
<>क्लिश्यन्ति कर्मतत्फलप्रवर्त्तकाः सन्तः पुरुषं दुःखा-
<>कुर्व्वन्ति क्लेशाः पञ्च । उत्तरेषामविद्याप्रसवत्वमपि
<>तत्रोक्तम्! “अविद्याक्षेत्रत्वमुत्तरेषामप्रसुत्या तनुवि-
<>च्छिन्नोदाराणाम्” पा० सू० उत्तरेषामस्मितादीनामविद्या
<>क्षेत्रंप्रसवभूमिः तेषाञ्च अप्रसुत्या विवेकख्यात्यभावेनादग्ध-
<>तया शक्तिरूपेणावस्थानात् अतएव ते पुनरुद्भवन्ति ते च
<>क्रियायोगिनां तनवः, विषयसङ्गिनां विच्छिन्ना उदाराश्च
<>भवन्ति । यथा यत्र रागस्तत्र क्रोधो विच्छिन्नः सुरतां
<>राग उदारः । एवं यत्र क्रोष उदारस्तत्र रागोविच्छिन्न
<>एवं रागादयः विच्छिन्नोदाराभूत्वा पुरुषपशुं क्लेशयन्ति
<>एवं च क्लेशा अविद्यामूलाः अविद्यायाः पुरुषविवेकख्यात्या-
<>निवृत्तौ निवर्त्तन्ते । एवं सामान्यतः क्लेशानुक्त्वाऽभिनिवेश
<>उक्तः “स्वरसवाही विदुषोरूढोऽभिनिवेशः” इति । विदु-
<>षोमूर्खस्य वा जन्तुमात्रस्य यो मरणत्रासः मोऽभिनिवेशः
<>यथा मूर्खस्य अहं सदा भूयासं न मृषीयेति रूढः त्रासस्तया
<>विदुषोऽपि दृश्यते यतः स्वरसवाही सः, पूर्व्वजन्मसु अस-
<>कृन्मरणदुःखानुभवजन्यवासनासंघः स्वरसः तेन वहति प्रव-
<>हतीति स्वरसवाही । ते चाविद्यादयः पञ्च क्रमेण तमो-
<>मोहमहामहतामिस्रान्धतामिस्रसंज्ञाः । सांख्यकारिका-
<>याम् पञ्च विपर्य्ययभेदानुपक्रम्य । “भेदस्तमसोऽष्टविधो-
[Page0293-a+ 38]
<>मोहस्य च दशविधोमहामोहः । तामिस्रीऽष्टाद्*अशधा
<>तथा भवत्यन्धतामिस्रः” ॥ अन्धतामिस्रः अभिनिवेश-
<>स्त्रासः तथेत्यनेनाष्टादशधेत्यनुषज्यते । देवाः खल्वणि-
<>मादिकमष्टविधमैश्वर्य्यमासाद्य दश शब्दादीन् भुञ्जानाः
<>शब्दादयोभोग्यास्तदुपायाश्चाणिमादयोऽस्माकमसुरादिभिर्मा
<>स्म उपधानिषतेपि बिभ्यति । तदिदं भयमभिनिवेशो-
<>ऽन्धतामिस्रोऽष्टादशविषयित्वात् अष्टादशधेति” सा० कौ० ।
<>२ आसक्तौ च “अथानुरूपाभिनिवेशतोषिणा” कुमा० ।
<LEND>
