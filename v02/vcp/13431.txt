<L>13431<pc>2019,b<k1>कालिन्दीकर्षण<k2>कालिन्दीकर्षण
कालिन्दीकर्षण¦ न० कालिन्दीं यमुनां कर्षति कृष--ल्यु ६ त० ।
बलदेवे तत्कर्षणकथा च हरि०११२ अ० यथा
“स मत्तो बलिनां श्रेष्ठो रराजाघूर्णिताननः । शैशिरीषु
त्रियामासु यथा स्वेदालयः शशी । रामस्तु यमुनामाह
स्नातुमिच्छे महानदि! । एहि मामभिगच्छ त्वं रूपिणी
सागराङ्गने । सङ्कर्पणस्य मत्प्रोक्तां भारतीं परिभूय सा ।
नाभ्यवर्त्तत तं देशं स्त्रीस्वभावेन मोहिता । ततश्चुक्रोध
हलभृद्रामो मदसमीरितः । चकार स हलं हस्ते कर्ष-
णाधोमुखं बली । तस्यामुपरि मेदिन्यां पेतुस्तामरसस्रजः ।
मुमुचुः पुष्पकोषैश्च पुष्परेण्वरुणं जलम् । स हलेना-
नताग्रेण कूले गृह्य महानदीम् । चकर्ष यमुनां रामो
व्युत्थितां वनितामिव । सा विह्वलजलस्रोता ह्रदप्रस्थि-
तसञ्चया । व्यावर्त्तत नदी भीता हलमार्गोनुसारिणी ।
लाङ्गलादिष्टमार्गा सा वेगगा वक्रगामिणी । सङ्कर्षण-
भयत्रस्ता योषेवाकुलताङ्गता । पुलिनश्रोणिविम्बोष्ठी
मृदितैस्तोयताडितैः । फेनमेखलसूत्रैश्च च्छिन्नैस्तीरा-
न्तगामिनी । तरङ्गविषमापीडा चक्रवाकोन्मुखस्तनी ।
[Page2020-a+ 38]
वेगगन्भीरवक्राङ्गी त्रस्तमीनविभूषणा । सितहंसेक्षणा-
पाङ्गी काशक्षौमोञ्झिताम्बरा । तीरजोद्धृतकेशाता
जलस्खलितगामिनी । लाङ्गलोल्लिखितापाङ्गी क्षुभिता
सागराङ्गना । मत्तेव कुटिलापाङ्गी राजमार्गेण गच्छ-
ति । कृष्यते सा स्म वेगेन स्रोतस्खलितगामिनी ।
उन्मार्गानीतमार्गा सा येन वृन्दावनं वनम् । वृन्दावनस्य
मध्येन सा नीता यमुना नदी । रोरूयमाणेव खरै-
रन्विता तोयवासिभिः । सा यदा समनुक्रान्ता नदी
वृन्दावनं वनम् । तदा स्त्रीरूपिणी भूत्वा यमुना रामम-
ब्रवीत् । प्रसीद नाथ! भीताऽस्मि प्रतिलोमेन कर्म्मणा ।
विपरीतमिदं रूपं तोयञ्च मम जायते । असत्यहं न-
दीमध्ये रौहिणेय! त्वया कृता । कर्षणेन महाबाहो!
स्वमार्गव्यभिचारिणी । प्राप्तां मां सागरे नूनं सपत्न्यो
वेगगर्व्विताः । फेनहासैर्हसिष्यन्ति तोयव्यावृत्तगामि-
नीम् । प्रसादं कुरु मे वीर! याचे त्वां कृष्णपूर्बज! ।
सुप्रसन्नमना नित्यं भवस्व त्वं सुरोत्तम! । कर्षणायुध-
कृष्टाऽस्मि रोषोऽयं विनिवर्त्त्यताम् । गच्छामि चरणौ
मूर्द्ध्ना तवाहं लाङ्गलायुध! । मार्गमादिष्टमिच्छामि क्व
गच्छामि महाभुज!” । “प्रणामावनतां दृष्ट्वा यमुनां ला-
ङ्गलायुधः । प्रत्युवाचार्णवबधूं मदक्लान्तमिदं वचः ।
लाङ्गलादिष्टमार्गा त्वमिमं मे प्रियदर्शने! । देशमम्बुप्र-
दानेन प्लावयस्वास्विलं शुभे! । एष ते सुभ्रु! सन्देशः कथितः
सागराङ्गने! । शान्तिं व्रज महाभाये! गम्यताञ्च यथा-
सुखम् । लोका हि यावत् स्थास्यन्ति तावत् तिष्ठतु मे
यशः । यमुनाकर्षणं दृष्ट्वा सर्व्वे ते व्रजवासिनः” ।
कालिर्न्दी भिनत्ति भिद--ल्यु ६ त० । कालिन्दीभेदनो-
ऽप्यत्र अमरः ।
<LEND>
