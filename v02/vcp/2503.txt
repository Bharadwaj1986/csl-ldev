<L>2503<pc>0220,a<k1>अन्वाहार्य्य<k2>अन्वाहार्य्य
अन्वाहार्य्य¦ न० मासि मासि आह्रियते अनु + आ + हृ--
<>कर्मणि ण्यत् । “यच्छ्राद्धं कर्म्मणामादौ या चान्ते दक्षिणा
<>भवेत् । आमावास्यं द्वितीयं स्यादन्वाहार्य्यं विदुर्बुधा इति”
<>कात्यायनपरिभाषिते नान्दीमुखश्राद्धे, अमावास्यायां
<>मासि मासि कर्त्तव्ये श्राद्धे, दक्षिणायाञ्च “पितृणां मासिकं
<>श्राद्धमन्वाहार्य्यं विदुर्बुधा इति मनुः । “सर्वाण्येवा-
<>न्वाहार्य्यवन्ति” गोभि० । अन्वाहार्य्यं नान्दीमुखश्राद्धम्
<>दक्षिणा च तदुभयवन्ति । स्वार्थे कन् तत्रैव । “पिण्डा-
<>न्वाहार्य्यकं श्राद्धं कुर्य्यान्मासानुमासिकमिति” मनुः मासि-
<>मासिकर्त्तव्यश्राद्धस्यानुमासमाह्रियमाणत्वात् नान्दीमुखस्य
<>संस्कारादौ आह्रियमाणत्वात्, दक्षिणायाः कर्म्मणां
<>पश्चात् आह्रियमाणत्वाच्च तथात्वम् ।
<LEND>
