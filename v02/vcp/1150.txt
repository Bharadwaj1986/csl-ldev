<L>1150<pc>0115,b<k1>अदृष्ट<k2>अदृष्ट
अदृष्ट¦ न० दृश--क्त न० त० । पुण्यापुण्यरूपे भाग्ये
[Page0116-a+ 38]
<>इन्द्रियायोग्यत्वात् तस्यादृष्टत्वम् । अदृष्टसत्त्वे प्रमा-
<>णञ्च । “सापेक्षत्वादनादित्वात् वैचित्र्यात् विश्व-
<>वृत्तितः । प्रत्यात्मनियमात् भुक्तेरस्ति हेतुरलौकिक”
<>इति “चिरध्वस्तं फलायालं न कर्म्मातिशयं विनेति” चेति
<>कुसु० । अस्याभिप्रायः । इह हि जगति उच्चावच
<>विचित्राः सुखदुःखानुभवरूपा भोगाः प्रत्यात्मवेदनीयाः, ते
<>च न नित्या उत्पत्तिविनाशशालित्वात् अतएव न सदातनाः
<>किन्तु कादाचित्का एव, सति च तेषां कादाचित्कत्वे
<>हेतुसापेक्षत्वमेव तथा हि विमता भोगव्यक्तयः हेतुसापेक्षाः
<>कादाचित्कत्वात् घटवत् । यद्यत् कादाचित्कं तत्तत् हेतु-
<>सापेक्षं यथा घटः भवन्ति च भोगव्यक्तयः कादाचित्काः
<>तस्मात् हेतुसापेक्षा इति पञ्चावयवन्यायेन भोगानां हेतु-
<>सापेक्षत्वसिद्धिः स च हेतुः न लौकिकप्रत्यक्षादिविषयः
<>कश्चित् सम्भवति तदन्वयव्यतिरेकाभावात् न च कालस्यैव
<>तद्धेतुत्वेनार्थान्तरापातः । कालस्य साधारणकारणतया
<>चिवित्रभोगं प्रत्यनियामकत्वात् अन्यथा कालस्यैकरूपतया
<>सर्वदा सर्वभोगप्रसङ्गः । एतेन तत्तत्कालत्वेन कारणता-
<>कल्पनेऽपि न निस्तारः तत्तत्कालव्यक्तीनां पुरुषमात्रसा-
<>धारण्येन प्रत्यात्मविचित्रभोगोपपादकत्वानुपपत्तेः । अतो
<>विचित्रभोगान्यथानुपपत्त्या तदाधायकमलौकिकं कारणं यत्
<>कल्पनीयं, तदेवादृष्टम् । एवमनुमानेन आगमप्रामाण्या-
<>नभ्युपगन्तॄन् प्रति अलौकिकादृष्टसाधनम् । आगमेन तु
<>तत्सिद्धिरेवमभियुक्तैरभ्युपेता “स्वर्गकामो यजेतेति”
<>वाक्ये समभिव्याहृतस्वर्गसाधनत्वं यागे विधिप्रत्ययेन
<>बोध्यते तच्च न सम्भवति, स्वर्गादेः कालान्तरभावितया
<>आशुविनाशिनो यागादेस्तदानीमसत्त्वेन कारणत्वासम्भवात्
<>अतो विधिबोधितं यागादेरिष्टसाधनत्वं फलकालपर्य्यन्त-
<>स्थायिस्वजन्यव्यापारं विनानुपपन्नमित्यनुपपत्तिज्ञानेन द्वारी-
<>भूतमपूर्व्वं कल्प्यते । तदमिप्रायेणैव चिरध्वस्तमित्याद्युक्तम् ।
<>अतएव “पौरुषं दैवसम्पत्त्या काले फलति पार्थिव! ।
<>त्रयमेतन्मनुष्यस्य पिण्डितं स्यात् फलावहमिति”
<>शास्त्रान्तरे कार्य्यजननसामग्र्यां दैवपदाभिधेयापूर्व्वस्य
<>कीर्त्तनम् । तच्चादृष्टं द्विविधं पुण्यं पापञ्च विहिता-
<>नुष्ठानजन्यं पुण्यं, निषिद्धानुष्ठानजन्यं पापम्, तदु-
<>भयमपि त्रिविधं, प्रारब्धं फलदानोन्मुखं सञ्चित ञ्चेति ।
<>देहाद्यारम्भकमदृष्टं प्रारब्धं, बहूनामदृष्टानां चिरसञ्चितानां
<>मध्ये फलविपाकाय उन्मुखं फलदानोन्मुखं, तद्भिन्नं सञ्चि-
<>तम् । तत्र “ये समर्था जगत्यस्मिन् सृष्टिसंहारकारकाः ।
[Page0116-b+ 38]
<>तेऽपि कालेन लीयन्ते इति” शास्त्रात् “कलनात् सर्वभूतानां
<>काल इत्यभिधीयते” इत्युक्तेश्च कालस्य सर्वनाशकत्वेऽपि
<>नादृष्टनाशकत्वम् “नाभुक्तं क्षीयते कर्म्म कल्पकोटिशतैरपीति”
<>शास्त्रान्तरात् किन्तु भोगादेव क्षयः । तथा पुण्यस्य कर्म्म-
<>नाशाजलस्पर्शादितोऽपि नाशः, पापस्य प्रायश्चित्ता-
<>दिना नाशः । प्रारब्धातिरिक्तपुण्यापुण्यकर्म्मणां तत्त्वज्ञानात्
<>नाशः । “ज्ञानाग्निः सर्वकर्म्माणि भस्मसात् कुरुतेऽर्जुनेति”
<>गीतादिशास्त्रात् । इदमदृष्टं वेदान्तिभिर्न्नानुमन्यते तैर्हि
<>कर्म्मणः सूक्ष्मावस्थापन्नसंस्कारविशेष एवादृष्टस्थानीयत-
<>याङ्गीक्रियते इति भेदः । तच्चानुशयशब्दे विस्तरतो वाच्यम् ।
<>तच्चादृष्टमात्मधर्म्म इति नैयायिका वैशेषिकादयश्चाभ्युप-
<>गच्छन्ति । वेदान्तिसाङ्ख्यपातञ्जलास्तु बुद्धिधर्म इति भेदः ।
<>तेषां मते हि कर्त्तृत्वस्य बुद्धिधर्म्मतया “शास्त्रदेशितं फल-
<>मनुष्ठातरीति” न्यायात् तत्रैवादृष्टोत्पत्तेरुचितत्वम् अन्य-
<>कृतकर्म्मणा अन्यस्यादृष्टोत्पत्तौ अतिप्रसङ्गात् “कृतहाना-
<>कृताभ्यागमप्रसङ्गश्चेति” सूत्रेण च तथैव प्रतिपादितत्वादधिक-
<>माकरे द्रष्टव्यम् । अस्य च अदृष्टशब्दवाच्यत्वे “प्रत्यक्ष-
<>मनिमित्तं विद्यमानोपलम्भनत्वादिति” जैमिनिसृत्रं
<>मानम् । तस्यायमभिप्रायः “नोदनालक्षणोऽर्थोधर्म्म”
<>इति धर्म्मे वेदैकसमधिगम्यत्वमुपक्षिप्तं तस्य द्रढीकर-
<>णार्थमिदं सूत्रं प्रवृत्तम् । “अनुष्ठानादूर्द्ध्वमुत्पद्यमानस्य
<>धर्म्मस्य पूर्व्वमविद्यमानत्वात् न प्रत्यक्षयोग्यतास्ति उत्तर-
<>कालेऽपि रूपादिराहित्यान्नेन्द्रियैरवगम्यता । अतएवा-
<>दृष्टमिति सर्वैरभिधीयते” इति ऋ० भाष्यम् । सूत्रार्थस्तु
<>प्रत्यक्षं चक्षुरादि न तद्ग्रहणे निमित्तं तेषां विद्यमानो-
<>पलम्भहेतुत्वात् धर्म्मस्य च प्राक् अविद्यमानत्वात् । लिङ्ग-
<>राहित्याच्च नानुमानविषयत्वमप्यस्ति । सुखदुःखयोस्तद्गमक-
<>त्वेन लिङ्गत्वसम्भवेऽपि तयोर्लिङ्गत्वज्ञानमपि वेदैकगम्यं,
<>“कस्य कर्म्मणः? किं फल? मित्यध्यवसायस्य वेदैकसमधि-
<>गम्यत्वात् सुखदुःखाभ्यां सामान्येन धर्म्माधर्म्ममात्रानुमाने-
<>ऽपि तद्विशेषप्रतिपत्तौ वेदस्यैव साधनत्वादिति प्रतिज्ञातं
<>धर्म्मस्य नोदनामात्रप्रमापकत्वं सुस्थितमिति । दृष्टभिन्ने
<>त्रि० “सर्वमदृष्टं शुचीति” स्मृत्यन्तरम् । “अदृष्टमप्यर्थ-
<>मदृष्टवैभवात् करोति सुप्तिर्जनदर्शनातिथिमिति” नैष० ।
<>अज्ञातमात्रे त्रि० । “अदृष्टविरहव्यथमिति” । हितो० ।
<>“अदृष्टमद्भिर्निर्णिक्तमिति” स्मृतिः “अदृष्टमुपघातशङ्काभि-
<>रज्ञातमिति” रघु० । अदृष्टहेतुके भयादौ च । दैवि-
<>काग्निभयादेरदृष्टसाध्यत्वाददृष्टत्वम् ।
<LEND>
