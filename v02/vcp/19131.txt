<L>19131<pc>2849,a<k1>चण्डाल<k2>चण्डाल
चण्डाल¦ पु० चडि--आलच् । १ स्वनामख्याते जातिभेदे, शूद्रेण
<>ब्राह्मण्यामुत्पादिते सङ्कीर्णवर्णे “शूद्रादायोगवः क्षत्ता
<>चण्डालश्चाधमोमतः” मनुना वैश्यक्षत्रविप्राङ्गनासु
<>शूद्राज्जातानां क्रमेण आयोगवादिसंज्ञा कृता । ततः
<>जातित्वात् स्त्रियां ङीषि प्राप्ते शार्ङ्गरवा० ङीन् स्वरे
<>भेदः । “चण्डालान्त्यस्त्रियो गत्वा भुक्त्वा च प्रतिगृह्य च ।
<>पतत्यज्ञानतोविप्रः ज्ञानात् साम्यन्तु गच्छति” स्मृतिः ।
<>चण्डालस्पृष्टजलस्य अपेयशब्दे २५४ पृ० तदन्नभक्ष-
<>णस्य अभक्ष्यशब्दे २७४ पृ० तत्स्पर्शस्य अस्पर्श्यशब्दे ५७०
<>पृ० तद्द्रव्यग्रहणस्य च निषेधः अग्राह्यशब्दे ६७ पृ०
<>उक्तः । “अथ रात्र्यां व्यतीतायां तस्यां राजा बभूव
<>ह । चण्डालदर्शनो राम! सद्य एव दुराकृतिः । नील-
<>पाताम्बरधरो रक्ताम्बरकृतोत्तरः । संरब्धताम्रघोराक्षः
<>करालो हरिपिङ्गलः । ऋक्षचर्मनिवासी च लौहाभर-
<>णभूषितः” तस्य स्वरूपादिकं रामा० उक्तम् । तत्क-
<>र्म्मादि मनुनोक्तं यथा “चण्डालश्वपचानान्तु बहि-
<>र्ग्रामात् प्रतिश्रयः । अपपात्राश्च कर्त्तव्या धनमेषां
<>श्वगर्द्दभम् । वासांसि मृतचेलानि भिन्नभाण्डेषु भोजनम् ।
[Page2849-b+ 38]
<>कार्ष्णायसमलङ्कारः परिव्रज्या च नित्यशः । न तैः सम
<>यमन्विच्छ्रेत् पुरुषो धर्ममाचरन् । व्यवहारो मिथस्तेषां
<>विवाहः सदृशैः सह । अन्नमेषां पराधीनं देयं स्याद्भिन्न
<>भाजने । रात्रौ न विचरेयुस्ते ग्रामेषु नगरेषु च ।
<>दिवा चरेयुः कार्य्यार्थं चिह्निता राजशासनैः । अबान्धवं
<>शवञ्चैवं निर्हरेयुरिति स्थितिः । बध्यांश्च हन्युः सततं
<>यथाशास्त्रं नृपाज्ञया । बध्यवासांसि गृह्णीयुः शय्या-
<>श्चाभरणानि च ।” २ क्रूरकर्मणि त्रि० । “कर्म्मचण्डा-
<>लयोगोत्थं मम पापक्षयं कुरु” ग्रहणमुक्तिस्नानमन्त्रम्
<LEND>
