<L>9283<pc>1180,b<k1>उद्भिद्<k2>उद्भिद्
उद्भिद्¦ पु० भूमिमुद्भिनत्ति उद् + भिद्--क्विप् । १ वृक्षतृण-
<>गुल्मवल्लोलतारूपे पञ्चविधे स्थावरभेदे उद्भिज्जशब्दे
<>उदा० । उद्भिनत्ति पशून् । २ यागभेदे “उद्भिदा यजेत” श्रुतिः
<>उद्भिदादिशब्दानां यथा कर्म्मनामधेयता व्युत्पत्तिसहितं
<>जै० सू० भाष्ययोस्तथा दर्शितं यथा
<>“उक्तं समाम्नायैदमर्थ्यं तस्मात् सर्व्वं तदर्थं स्यात् १, ४, १,
<>सू० । ‘उद्भिदा यजेत’ ‘बलविदा यजेत’ ‘अभिजिता यजेत’
<>‘विश्वजिता यजेत’ इति समामनन्ति, तत्र सन्देहः, किम्
<>उद्भिदादयो गुणविधयः, आहोस्वित् कर्मनामधेयानि
<>इति । कुतः संशयः? उभयथाऽपि प्रतिभाति वाक्यात्,
<>उद्भिदा इत्येष शब्दो यजेतैत्यनेन संबध्यते, स किं
<>वैयधिकरण्येन संबन्धमुपैति, उद्भिदा द्रव्येण यागमभि-
<>निर्वर्त्तयेदिति, उत सामानाधिकरण्येन, उद्भिदा यागेन
<>यजेत इति द्बेधाऽपि एतस्मिन् प्रतिभाति वाक्ये, सम्
<>भवति सशयः ।
<P>किं तावत् प्राप्तम्? उक्तमस्माभिः समाम्नायस्यैद-
<>मर्थ्यं, कश्चिदस्य भागोविधिः, योऽविदितमर्थं वेदयति,
<>यथा ‘सोमेन यजेत’ इति कश्चिदर्थवादः, यः प्ररो-
<>चयन् विधिं स्तौति, यथा ‘वायुर्वै क्षेपिष्ठा देवता’
<>इति, कश्चित्मन्त्रः, योविहितमर्थं प्रयोगकाले प्रकाशयति,
<>यथा ‘र्बर्हिर्देवसदनन्दामि’ इत्येवमादि, तस्मादुद्भिदादयो-
<>ऽमीबां प्रयोजनानामन्यतमस्य प्रयोजनाय भवेयुः, तत्र
<>तावन्नार्थवादः, वाक्यशेषो हि स भवति विधातव्यस्य,
<>न च मन्त्रः, एवंजातीयकस्य प्रकाशयितव्यस्य अभा-
<>वात्, पारिशेष्यात् गुणविधिः, उद्भिद्गुणता यागस्य विधी-
<>यते प्रसिद्धेरनुग्रहात्, गुणविधेरर्थवत्त्वात्, प्रवृत्तिवि-
<>शेषकरत्वाच्च । न च, एषां यागार्थता लोकेऽवगम्यते!
<>न च, वेदेन परिभाष्यते! अतोगुणविधयः । ‘यदि
<>गुणविधिः, न तर्हि कर्म विधीयते, अविहिते व कर्मणि
[Page1181-a+ 38]
<>तत्र गुणविधानमनर्थकम्’ । न इति ब्रूमः, प्रकृतौ ज्यो-
<>तिष्टोमे गुणविधानमर्थवद्भविष्यति, यदि नामधेयं स्यात्,
<>यावदेव यजेत इति, तावदेव उद्भिदा यजेत इति, न
<>प्रवृत्तौ कश्चित् गुणविशेषः स्यात् । गुणविधौ च
<>गुणसंयोगात् अभ्यधिकमर्थं विदधत उद्भिदादयः शब्दा
<>अर्थवन्तो भविष्यन्ति तस्मात् गुणविधय इत्येवं प्राप्तम्” भा०
<>“अपि वा नामधेयं स्यात् यदुत्पत्तावपूर्व्वमविधायकत्वात्”
<>१, ४, २, सू० “अपि वा इति पक्षो विपरिवर्त्त्यते । नामधेयं
<>स्यात् इति प्रतिजानीमहे, एवमविहितमर्थं विधास्यति
<>ज्योतिष्टोमात् यागान्तरं, श्रुतिश्चैवं यागमभिधास्यति,
<>इतरथा श्रुतिरुद्भिदादीन् वक्ष्यन्तो उद्भिदादिमतो
<>लक्षयेत्! उद्भिद्वता यागेन कुर्य्यादिति । यागेन कुर्य्यात्
<>इति यजेतेत्यस्यार्थः करणं हि यागः । उद्भिदाद्यपि
<>तृतीयानिर्द्देशात् करणं, तत्र उद्भिदा यागेन इति कर्म-
<>नामधेयत्वेन सामानाधिकरण्यसामञ्जस्यं, द्रव्यवचनत्वे
<>मत्वर्थलक्षणया सामानाधिकरण्यं स्यात् । श्रुतिलक्षणा
<>बिशये च श्रुतिर्ज्यायसी । तस्मात् कर्मनामधेयम् । ‘ननु
<>मसिद्धं द्रव्यवचनत्वनपह्रूयेत, अप्रसिद्धं कर्मवचनत्वं प्र-
<>तिज्ञायेत’ उच्यते, तृतीयानिर्द्देशात् कर्मवचनता । कुतः?
<>करणवाचिनी हि प्रातिपदिकात् तृतीया भवति, करणं
<>च यागः, तेन यागवचनमिममनुमास्यामहे ।
<P>“नैतद्युक्तं, यदि तृतीयार्निर्द्देशे सति उद्भिदादिभ्यः
<>शब्देभ्यो यागे बुद्धिरुत्पद्येत, स्यादेतदेवं, न हि नो बुद्धि
<>रुत्पद्यते, तस्मात् अयुक्तम् । तृतीयावचनम् अन्यथा
<>नोपपद्यते” इति चेत् । कामं नोपपादि, न जातुचित्
<>अनवगम्यमानेऽपि यागवचनो भविष्यति, तस्मात् गुणवि-
<>धयः । लक्षणेति चेत्, वरं लक्षणा कल्पिता, न यागाभि-
<>षानं, लौकिकी हि लक्षणा, हठोऽप्रसिद्धकल्पनेति । अपि
<>च यदि नामधेयं विधीयते, न यागः, अथ यागः, न ना-
<>मधेयम्, उभयविधाने वाक्यभेदः” इति । उच्यते, न
<>नामधेय विधायिष्यते, अनुवादा हि उद्भिदादयः ।
<>कुतः प्राप्तिः? इति चेत् । ततोऽभिधीयते, उच्छब्दसा-
<>मर्थ्यात् भिच्छब्दसामर्थ्याच्च उद्भिच्छब्दः क्रियावचनः, उ-
<>द्भेदनं प्रकाशनं पशूनामनेन क्रियते इत्युद्भित् यागः,
<>एवमाभिमुख्येन जयात् अभिजित्, विश्वजयात विश्वजित्,
<>एव सर्वत्र । अतः कर्मनामधेयम् । यत्त्वप्रवृत्तिविशेष-
<>करोऽनर्थकः इति, नामधेयेऽपि गुणफलोपबन्धेनार्थवत्,
<>तस्मात् कर्मनामधेयान्येवंजातीयकानि--इति सिद्धम्” भा०
[Page1181-b+ 38]
<>गवामयने यज्ञे सप्रममासिकोत्तमाभिप्लविकस्थाने ३ एकादशे
<>दिने । “सप्तमस्य मासस्योत्तमयोरभिप्लवयोः स्थाने
<>त्रिवृद्व्यूहोदशरात्र उद्भिद्बलभिदौ” आश्व० श्रौ० १२,
<>१, ५, “सप्तमस्य मासस्य ये त्रयोऽभिप्लवाः तेषां वौ उत्त-
<>माभिप्लवौ तयोः स्थाने त्रिवृत्स्तोमको व्यूहोदशरात्रः
<>उद्भिद्बलभिदौ च द्बे अहनी इत्येतानि द्वादशाहानि”
<>नारा० वृ० । गवामयनशब्दे विवृतिः ।
<LEND>
