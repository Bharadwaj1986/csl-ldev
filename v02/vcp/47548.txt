<L>47548<pc>5378,a<k1>स्वप्न<k2>स्वप्न
स्वप्न¦ पु० स्वप--भावे नन् । १ निद्रायाम् अमरः २ शयने ३ मान-
सिकज्ञानभेदे ५ दर्शने च मेदि० आर्षे न० । स्वप्नदृष्टपदा-
र्थस्य मायामात्रत्वं शा० सू० भाष्ययोर्व्यवस्थापितं यथा
“सन्ध्ये सृष्टिराह हि” सू० ।
“अतिक्रान्ते पादे पञ्चाग्निविद्यामुदाहृत्य जीवस्य संसा
रगतिप्रभेदः प्रपञ्चितः इदानीं तस्यैवावस्थाभेदः प्रप-
ञ्च्यते । इदमामनन्ति “स यत्र प्रस्वपिति” इत्युपक्रम्य
“न तत्र रथा न रथयोगा न पन्थानो भवन्ति अथ रथान्
रथयोगान् पथः सृजते” इत्यादि । तत्र संशयः किं
प्रवोध इव स्वप्नेऽपि पारमार्थिकी सृष्टिराहोस्विन्माया-
मयीति । तत्र तावत् प्रतिपद्यते । सन्ध्ये सृष्टिरिति ।
सन्ध्यमिति स्वप्नस्थानमाचष्टे वेदे प्रयोगदर्शनात् “सन्ध्य
तृतीयं स्वप्नस्थानम्” इति । द्वयोर्लाकस्थानयोः प्रबोध
सम्प्रसादस्थानयोर्वा सन्धो भवतीति सन्ध्यं तस्मिन् सन्ध्ये
स्थाने तथ्यरूपैव सृष्टिर्मवितुमर्हति । कुतः, यतः
प्रमाणभूता श्रुतिरेवमाह “अथ रथान् रथयोगान्
[Page5378-b+ 38]
पथः सृजते” इत्यादि । स हि कर्त्तेति चोपसंहारादेव-
मेवावगम्यते” भा० । “निर्मातारं चैके पुत्रादयश्च” । सू० “अपि
चैके शाखिनोऽस्मिन्नेव सन्ध्ये स्थाने कामानां निर्मा-
तारमात्मानमामनन्ति “य एष सुप्तेषु जागर्ति कामं
कामं पुरुषो निर्मिमाणः” इति । पुत्रादयश्च तत्र
कामा अभिप्रेयन्ते काम्यन्त इति । ननु काम-
शब्देनेच्छाविशेषा एवोच्येरन्, न, “शतायुषः पुत्र-
पौत्त्रान् वृणीष्व” इति प्रकृत्य “अन्ते कामानान्त्वा
कामभाजं करोमि” इति प्रकृतेषु तत्र पुत्रादिषु काम-
शब्दस्य प्रयुक्तत्वात् । प्राज्ञं चैनं निर्मातारं प्रकरण-
वाक्यशेषाभ्यां प्रतीमः । प्राज्ञस्य हीदं प्रकरणम् “अ-
न्यत्र धर्मादन्यत्राधर्मात्” इत्यादि । तद्विषय एव च
वाक्यशेषोऽपि-- “तदेव शुक्रं तदब्रह्म तदेवामृतमुच्यते ।
तस्मिँल्लोकाः श्रिताः सर्वे तदु नात्येति कश्चन” । इति
प्राज्ञकर्तृका च सृष्टिस्तथ्यरूपा समधिगता यथा जाग-
रिताश्रया तथा स्वप्नाश्रयापि सृष्टिर्भवितुमर्हति । तथा च
श्रुतिः “अथो खल्वाहुर्जागरितदेश एवास्यैष इति यानि
ह्येव जाग्रत् पश्यति तानि सुषुप्तः” इति स्वप्नजागरितयोः
समानन्यायतां श्रावयति । तस्मात् तथ्यरूपैव सन्ध्ये
सृष्टिरित्येवं प्राप्ते प्रत्याह । “मायामात्रन्तु कात्स्न्ये-
नानभिव्यक्तस्वरूपत्वात्” सू० । “तुशब्दः पक्षं व्यावर्त्तयति ।
नैतदस्ति यदुक्तं सन्ध्ये सृष्टिः पारमार्थिकीति ।
मायामय्येव सन्ध्ये सृष्टिर्न परमार्थतोऽप्यस्ति । कुतः
कात्स्न्येनानभिव्यक्तस्वरूपत्वात् । न हि कात्स्न्येन
परमार्थवस्तुधुर्मेणाभिव्यक्तस्वरूपः स्वप्नः । किं पुनरत्र
कात्र्स्न्यमभिप्रेतं, देशकालनिमित्तसम्पत्तिरबाबधश्च । न
हि परमार्थवस्तुविषयाणि देशकालनिमित्तानि अबाधश्च
स्वप्ने रथादीनामुचितो देशः सम्भवति, न तावत् संवृते
देहदेशे रथादयोऽवकाशं लभेरन् । स्यादेतत्, बहि-
र्देहात् स्वप्नं द्रक्ष्यति देशान्तरितद्रव्यग्रहणात् । दर्श-
यति च श्रुतिः बहिर्देहात् स्वप्नं “यहिःकुलायाद-
मृतश्चरित्वा स ईयते अमृतो यत्र कामम्” इति ।
स्थितिगतिप्रत्ययभेदश्च नानिष्क्रान्ते जन्तौ सामञ्जस्य-
मश्नुवीतेति । नेत्युच्यते, न हि सुप्तस्य जन्तोः क्षण-
मात्रेण योजनशतान्तरितं देशं पर्य्येतुं विपर्य्येतुञ्च ततः
सामर्थ्यं सम्भःव्यते । क्वचिच्च प्रत्यागमनवर्जित स्वप्र
श्रावयति “कुरुष्यहं शय्यायां शयानो निदूयाभप्लुतः
स्वप्रे पञ्चालानभिगतश्चास्मिन् प्रतिबुद्धश्च” इति । देहा-
[Page5379-a+ 38]
च्चेदपेयात् पञ्चालेष्वेव प्रतिबुध्येत तानसावभिगत इति
करुष्वोव तु प्रतिबुध्यते । येन चायं देहेन देशान्तर-
मश्नुवानो मन्यते तमन्ये पार्श्चस्थाः शयनदेश एव
पश्यन्ति । यथाभूतानि चायं देशान्तराणि स्वप्ने पश्यति
न तानि तथाभूतान्येव भवन्ति, परिधावंश्चेत् पश्येज्जा-
ग्रद्वस्तुभूतमर्थमाकलयेत् । दर्शयति च श्रुतिः “अन्तरेव
देहे स्वप्नं स यत्रैतत् स्वप्नयाचरति” इत्युपक्रम्य “स्वे
शरीरे यथाकामं परिवर्त्तते” इति । अतश्च श्रुत्युपपत्ति-
विरोधाद्बहिःकुलायश्रुतिर्गौणी व्याख्यातव्या वहिरिव
कुलायादमृतश्चरित्वा, इति यो हि वसन्नपि शरीरे न
तेन प्रयोजनं करोति स वहिरिव शरीराद्भवति इति ।
स्थितिगतिप्रत्ययभेदोऽप्येवं सति विप्रलम्भ एवाप्युप-
गलव्यः, कालविसंवादोऽपि च स्वप्ने भवति रजन्यां
सुप्तो वासुरं भारते वर्षे मन्यते तथा मुहूर्त्तमात्रप्रवर्त्तिनि
स्वप्ने कदाचिद् बहून् वर्षपूगानतिवाहयति । निमि-
त्तान्यपि च स्वप्ने न बुद्धये कर्मणे वोचितानि विद्यन्ते,
करणोपसंहाराद्धि नास्य रथादिग्रहणाय चक्षुरादीनि
सन्ति, रथादिनिर्वर्त्तनेऽपि कुतोऽस्य निमेषमात्रेण
सामर्थ्यं दारुणि वा । बाध्यन्ते चैते रथादयः स्वप्न-
सृष्टाः प्रबोधे, स्वप्न एव चैते सुलभबाधा भवन्ति
आठ्यन्तयोर्व्यभिचारदर्शनात्, रथोऽयमिति हि कदा-
चित् स्वप्ने निर्द्धारितः क्षणेन मनुष्यः सम्पद्यते, मनुष्यो-
ऽयमिति वा निर्द्धारितः क्षणेन वृक्षः । स्पष्टञ्चाभावं
रथादीनां स्वप्ने श्रावयति शास्त्रम् “न वत्र रथा न
रथयोगा न पन्थानो भवन्ति” इत्यादि । तस्मान्मया-
मात्रं स्वप्नदर्शनम्” भा० । “सूचकश्च हि श्रुतेराचक्षते च
तद्विदः” सू० । “मायामात्रत्वात् तर्हि न कश्चित् स्वप्ने
परमार्थगन्ध इति, नेत्युच्यते । सूचकश्च हि स्वप्नो
भवति भविष्यतोः साध्वसाधुनोः । तथा हि श्रूयते
“यदा कर्मसु काम्येषु स्त्रियं स्वप्नेषु पश्यति । समृद्धिं
तत्र जानीयात् तस्मिन् स्वप्ननिदर्शने” इति । तथा
“पुरुषं कृष्णं कृष्णदन्तं पश्यति स एनं हन्ति” इत्येव-
मादिभिः स्वप्नैरचिरजीवित्वमावेद्यत इति श्रावयति ।
आचक्षते च स्वप्नाध्यायविदः “कुञ्जरारोहणादीनि
स्वप्ने धन्यानि खरयानादीन्यधन्यानि” इति । मन्त्रदेवता-
द्रव्यविशेषनिमित्ताश्च केचित् स्वप्नाः सव्यार्थगन्धितो भव-
न्तीति मन्यन्ते । तत्रापि भवतु नाम सूच्यमानस्य वस्तुनः
सत्यत्वं, सूचकस्य तु स्त्रीदर्शनादेर्भवत्येव वैतथ्यं बाध्य-
[Page5379-b+ 38]
मानत्वादित्यभिप्रायः । तस्मादुपपन्नं स्वप्नस्य माया-
मात्रत्वम् । यदुक्तमाह हीति तदेवं सति भाक्तं व्या-
ख्यातव्यं यथा लाङ्गलं गवादोनुद्वहतीति निमित्तमात्र-
त्वादेवमुच्यते न तु प्रत्यक्षमेव लाङ्गलं गवादीनुद्वहति,
एवं निमित्तमात्रत्वात् सुप्तो रथादीन् सृजते स हि
कर्त्तेति चोच्यते न तु प्रत्यक्षमेव सुप्तो रथाटीन् सृ-
जति । निमित्तत्वन्त्वस्य रथादिप्रतिभाननिमित्तमोदत्वा-
सदर्शनात् तन्निमित्तभूतयोः सुकृतदुष्कृतयोः कर्तृत्वे-
नेति वक्तव्यम् । अपि च जागरिते विषयेन्द्रियसंयोगा-
दादित्यादिज्योतिर्व्यतिकराच्चात्मनः स्वयं ज्योतिष्ट्वं द्रष्ट-
र्दुर्विवेचनमिति तद्विवेचनाय स्वप्न उपन्यस्तः, तत्र यदि
रथादिसृष्टिवचनं श्रुत्या नीयेत स्वयं ज्योतिष्ट्वं न नि-
र्णींतं स्यात् । तस्माद्रथाद्यभाववचनश्रुत्या रथादिसृष्टि-
वचनं भाक्तमिति व्याख्येयम् । एतेन निर्माणश्रवणं
व्याख्यातम् । यदन्युक्तम् “प्राज्ञमेनं निर्मातारमामनन्ति”
इति, तदप्यसत् श्रुत्यन्तरे स्वयं विहृत्य स्वयं निर्माय
स्वेन भासा स्वेन ज्योतिषा प्रस्वपिति” इति जोवव्यापार-
श्रवणात् । इहापि च “य एष सुप्तेषु जागर्त्ति इति
प्रसिद्ध्वानुवादाज्जीव एवायं कामानां निर्माता सङ्कीर्त्यते,
तस्य तु वाक्यशेषेण “तदेव शुक्रन्तद्व्रह्मेति” जीवभावं
व्यावर्त्य ब्रह्मभाव उपदिश्यते “तत्त्वमसि” इत्यादिव-
दिति न ब्रह्मप्रकरणत्वं विरुध्यते । त्म चास्माभिः स्वप्ने-
ऽपि प्राज्ञव्यापारः प्रतिषिध्यते, तस्य सर्वेश्वरत्वात् सर्वा-
स्वप्यवस्थास्वथिष्ठातृत्वोपपत्तेः । पारमार्थिकस्तु नायं स-
न्ध्याश्रयः सर्गो वियदादिसर्गवदित्येतावत् प्रतिपाद्यते ।
न च वियदादिसर्गस्यात्यन्तिकं सत्यत्थमस्ति, प्रतिपादितं
हि “तदनन्यत्वमारम्भणशब्दादिभ्यः, इत्यत्र समस्तस्य
मायामात्रत्वम् । प्राक् च ब्रह्मात्मदर्शनात् वियदादि-
प्रपञ्चो व्यवस्थितरूपो भवति, सन्ध्याश्रयस्तु प्रपञ्चः प्रति-
दिनं बाध्यत इत्यतो वैशेषिकं सन्ध्यस्य मायामात्रत्वमुदि-
तम्” भा० । “पराभिध्यानात् तु तिरोहितं ततो ह्यस्य
बन्धविपर्य्ययौ” सू० । “अथापि स्यात् परस्यैव तावदान-
नोऽंशो जीवोऽग्नेरिव विस्फुलिङ्गः । तत्रैवं सति
यथाऽग्निविस्फुलिङ्गयीः समाने दहनप्रकाशनशक्ती
भवतः एवं जीवेरश्वयोरपि ज्ञानैश्वर्य्यशक्ती, ततश्च
जीवस्यैश्वर्य्यवशात् साङ्कल्पिकी स्वप्ने रथादिसृष्टि-
र्भविष्यतीति, अत्रोच्यते । सत्यपि जीवेश्वरयोरंशांशी-
भावे प्रत्यक्षमेव जीवेश्वरविपरीतवर्मत्वं, किं पुनर्जी-
[Page5380-a+ 38]
वस्यैश्वरसमानधर्मत्वं नास्त्येव न नास्तीति, विद्यमान-
मपि तु तत् तिरोहितं, अविद्यादिव्यवधानात् । तत्
पुनस्तिरोहितं सत् परमेश्वरमभिध्यायतो यतमानस्य
जन्तोर्विधूतध्वान्तस्य तिमिरतिरस्कृतस्येव दृक्शक्तिरौषध-
वीर्य्यादिवेश्वरप्रसादात् संसिद्धस्य कस्यचिदेवाविर्भवति न
स्वभावत एव सर्वेषां जन्तूनां, कुतस्ततो हि ईश्वरा
द्धेतोरस्य जीवस्य बन्धमोक्षौ भवतः, ईश्वरस्य स्वरूपा
परिज्ञानाद् बन्धः तत्स्वरूपपरिज्ञानात्तु मोक्षः । तथा
च श्रुतिः “ज्ञात्वा देवं सर्वपाशापहानिः क्षीणैः
क्लेशैर्जन्ममृत्युप्रहाणिः” । तस्याभिध्यानात् तृतीयं देह-
भेदे विश्वैर्श्वर्य्यं केवल आप्तकामः” इत्येवमाद्या” भा० ।
“देहयोगाद् वा सोऽपि” सू० । “कस्मात् पुनर्जीवः परमा-
त्मांश एव सन् तिरस्कृतज्ञानैश्वर्य्यो भवति युक्तन्तु ज्ञानै-
श्वर्य्ययोरतिरस्कृतत्वं विस्फुलिङ्गस्वेव दहनप्रकाशयो-
रिति । उच्यते सत्यमेवैतत्, सोऽपि तु जीवस्य ज्ञानै
श्वर्य्यतिरोभावो देहयोगाद्देहेन्द्रियमनोबुद्धिविषयवेदना-
नादियोगाद्भवति । अस्ति चात्रोपमा यथाग्नेर्दहन-
प्रकाशनसम्पन्नस्याप्यरणिगतस्य दहनप्रकाशने तिरो-
भवतः, यथा वा भस्मनाच्छन्नस्य, एवमविद्याप्रत्युपस्था-
पितनामरूपकृतदेहाद्युपाधियोगात् तदविवेकभ्रमकृतो
जीवस्य ज्ञानैश्वर्य्यतिरोभावः । वाशब्दो जीवेश्वरयोरन्य-
त्वाशङ्काव्यावृत्त्यर्थः । नन्वन्थ एव जीव ईश्वरादस्तु तिर-
स्कृतज्ञानैश्वर्य्यत्वात् किं देहयोगकल्पनया । नेत्युच्यते,
न ह्यन्यत्वं जीवस्येश्वरादुपपद्यते “सेयं देवतैक्षत” इत्यु-
पक्रम्य “अनेन जीवेनात्मनानुप्रविश्य” इत्यात्मशब्देन
जीवस्य परामर्शात् । “तत्सत्यं स आत्मा तत्त्वमसि
श्वेतकेतो” इति च जीवस्योपदिशतीश्वरात्मत्वम्, अ
तोऽनन्य एवेश्वरात् जीवः सन् देहयोगात् तिरोहित-
ज्ञानैश्वर्य्यो भवति, अतश्च न साङ्कल्पिकी जीवस्य स्वप्ने
रथादिसृष्टिसिद्धिर्घटते! यदि च साङ्कल्पिकी स्वप्ने
सृष्टिसिद्धिः स्यात् नैवानिष्टं कञ्चित् स्वप्नं पश्येत् ।
न हि कश्चिदनिष्टं सङ्कल्पयते । यत् पुनरुक्तं जागरित
देशश्रुतिः स्वप्नस्य सत्यत्वं ख्यापयतीति न तत्साम्यवचनं
सत्यत्वाभिप्रायं स्वयंज्योतिष्ट्वविरोधात्, श्रुत्यैव च स्वप्ने
रथाद्यभावस्य दर्शितत्वात्, जागरितप्रभववासनानिमित्त-
त्वात् तु स्वप्नस्य तत्तुल्यनिर्भासत्वाभिप्रायं तत् । तस्मा-
दुपपन्नं स्वप्नस्य मायामात्रत्वम्” ।
स्वप्नभेदस्य शुभाशुभसूचकत्वं नानापुराणेषुक्तं तत्र दिङ-
[Page5380-b+ 38]
मात्रं मत्स्यपुराणे २४२ अध्याये उक्तमत्र प्रदर्श्यते यथा
“इदानीं कथयिष्यामि गिमित्तं स्वप्नदर्शने । नाभिं
विनान्यगात्रेषु तृणवृक्षसमुद्भवः । चूर्णनं मूर्ध्नि कांस्यानां
मुण्डनं नग्नता तथा । मलिनाम्बरधारित्वमभ्यङ्गः
पङ्कदिग्धता । उच्चात् प्रपतनञ्चैव दोलारोहणमेव च ।
अर्जनं पक्वलोहानां हयानामपि मारणम् । रक्तपुष्प-
द्रुमाणाञ्च मण्डलस्य तथैव च । वराहर्क्षखरोष्ट्राणां
तथा च रोहणक्रिया । भक्षणं पक्वमांसानां तैलस्य कृस-
रस्य च । नर्त्तनं हसनञ्चैव विवाहा गीतमेव च ।
तन्त्रीवाद्यविभिन्नानां वाद्यानामभिवादनम् । स्रोतो-
ऽवगाहगमनं स्नानं गोमयवारिणा । पङ्कोदकेन च
तथा महीतोयेन चाप्यथ । मातुः प्रवेशो जठरे चिता-
रोहणमेव च । शक्रध्वजाभिपतनं पतनं शशिसूर्य्ययोः ।
दिव्यान्तरिक्षभौमानामुत्पातानाञ्च दर्शनम् । देवद्विजाति-
भूपालगुरूणां क्रोध एव च । आलिङ्गनं कुमारीणां
पुरुषाणाञ्च मैथुनम् । हानिश्चैव स्वगात्राणां विरेक-
कवमनक्रिया । दक्षिणाशाभिगमनं व्याधिनाभिभवस्तथा ।
फलापहानिश्च तथा पुष्पहानिस्तथैव च । गृहाणाञ्चैव
पातश्च गृहसम्भार्जनन्तथा । क्रीडा पिशाचक्रव्यादवान-
रर्क्षनरैरपि । परादभिभवश्चैव तस्माच्च व्यसनोद्भवः ।
काषायवस्त्रधारित्वं तद्वत् स्त्रीक्रीडनन्तथा । स्नेहपाना-
वगाहौ च रक्तमाल्यानुलेपनम् । एवमादीनि चान्यानि
दुःस्वप्नानि विनिर्दिशेत् । एषां सङ्कथनं धन्यं भूयः प्रस्व-
पनं तथा । कल्कस्नानं तिलैर्होमो व्राह्मणानाञ्च
पूजनम् । स्तुतिश्च वासुदेवस्य तथा तस्यैव पूजनम् ।
नागेन्द्रमोक्षश्रवणं ज्ञेयं दुःस्वप्ननाशनम् । स्वप्नास्तु प्रथमे
यामे संवत्सरविपाकिनः । षड्सिमांसैर्द्वितीये तु त्रि-
मिर्मासैस्तृतीयके । चतुर्थे मासमात्रेण पश्यतो नात्र
संशयः । अरुणोदयवेलायां दशार्हन फलं भवेत् ।
एकस्यां यदि वा रात्रौ शुभं वा यदि वा शुभम् ।
पश्चाद् दृष्टस्तु यस्तत्र तस्य पाकं विनिर्दिशेत् । तस्मा-
च्छोभनके स्वप्ने पश्चात् स्वप्नं न पश्यति । शैलप्रासाद
नागाश्ववृषभारोहणं हितम् । द्रुमाणां श्वेतपुष्पाणां
गमने च तथा द्विज! । द्रुमतृणोद्भवो नाभौ तथैव
बहुवाहुता । तथैव बहुशीर्षत्वं फलितोद्भव एव च ।
सुशुक्लमाल्यधारित्वं सुशुक्लाम्बरधारिता । चन्द्रार्कता-
राग्रहणं परिमार्जनमेव च । शक्रध्वजालिङ्गनञ्च तदु-
च्छ्रायक्रिया तथा । भूम्यम्बुधीनां ग्रसनं शत्रूणाञ्च
[Page5381-a+ 38]
बधक्रिया । जयो विवादे द्यूते च संग्रामे च तथा
द्विज! । भक्षणञ्चार्द्रमांसानां मत्स्यानां पायसस्य च ।
दर्शनं रुधिरस्यापि स्नानं वा रुधिरेण च । सुरारुधिर-
मद्यानां पानं क्षीरस्य चाथ वा । अन्त्रैर्वा वेष्टनं भूमौ
निर्मलं गमनं तथा । मुखेन दोहनं शस्तं महिषीणां
तथा गवाम् । सिंहीनां हस्तिनीनाञ्च वडवानां तथैव
च । प्रसादो देवविप्रेभ्यो गुरुभ्यश्च तथा शुभः । अम्भसा
त्वभिषेकस्तु गवां शृङ्गाश्रितेन वा । चन्द्राद् भ्रष्टेन वा
राजन्! ज्ञेयो राज्यप्रदो हि सः । राज्याभिषेकश्च
तथाच्छेदनं शिरसस्तथा । मरणं वह्निदाहश्च वह्निदाहो
गृहादिषु । लब्धिश्च राज्यलिङ्गानां तन्त्रीवाद्याभिवाद-
नम् । तथोदकानां तरणं तथा विषमलङ्घनम् । हस्ति-
नीबडवानाञ्च गवाञ्च प्रसवो गृहे । आरोहणमथा-
श्वानां रोदनञ्च तथाशुभम् । वरस्त्रीणां तथालाभस्तथा-
लिङ्गनमेव च । निगडैर्बन्धनं धन्यं तथा विष्ठानुलेप-
नम् । जीवतां भूमिपालानां सुहृदामपि दर्शनम् । दर्शनं
देवतानाञ्च विमलानां तथाम्भसाम् । शुभान्यथैतानि नरस्तु
दृष्ट्वा प्राप्नोत्ययत्नाद् ध्रुवमर्थलाभम् । स्वप्नानि वै धर्म-
मृतां वरिष्ठ! व्याधेर्विमोक्षञ्च तथातुरोऽपि” आर्षं न० ।
<LEND>
