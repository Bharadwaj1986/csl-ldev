<L>6748<pc>0691,b<k1>आत्रेय<k2>आत्रेय
आत्रेय¦ पु० अत्रेरपत्यम् ढक् । अत्रिमुनेरपत्ये तस्याप-
त्यानि बहूनि तेषु मन्वन्तरभेदे केचित् सप्तर्षिमध्य-
पातिनः यथा ५ मन्वन्तरे “वेदबाहुर्यदुघ्नश्च मुनिर्वेद
शिरास्तथा । हिरण्यरोमा पर्जन्य ऊर्द्ध्ववाहुश्च
सोमजः । सत्यनेत्रस्तथात्रेव एते सप्तर्षयोऽन्तरे” ।
८ मन्वन्तरे । “रामोव्यासस्तथात्रेषो दीप्निमानिति वि-
श्रुतः भारद्वाजस्तथाद्रौणिरश्वत्थामा महाद्युतिः । गोत-
मस्यात्मजश्चैव शरद्वान्नाम गौतमः । कौशिको दानवश्चेव
रुरुः काश्यप एव च । एते सप्त महात्मानो भविष्यामुनि-
सत्तमाः । ब्रह्मणः सदृशाश्चेति धन्याः सप्तर्षयः स्मृताः” ।
९ मन्वन्तरे । “मेधातिथिस्तु पोलस्त्यो वसुः काश्यप
एव च । ज्योतिष्मान् भार्गवश्चैव द्युतिमानङ्गिरास्तथा ।
सवनश्चैव वाशिष्ठ आत्रेयोहव्यवाहनः पौलहः सत्य
इत्येते मुनयो रौहितेऽन्तरे” । १० मन्वन्तरे “हविष्मान्
पौलहश्चैव सुकृतिश्चैव भार्गवः । आपोमर्त्तिस्तथा
ऽत्रेयो वाशिष्ठश्चाष्टकः स्मृतः । पौलस्त्यः प्रमतिश्चैव नभोग-
श्चैव काश्यपः । अङ्गिरा नभसः सत्यः सप्तैव परमर्षयः”
११ मन्वन्तरे । “हविष्मान् काश्यपश्चापि हविष्मान् यश्च
भार्गवः । तरुणश्च तथात्रेयो वासिष्ठस्तनयस्तथा ।
अङ्गिराश्चोदधिष्णश्च पौलस्त्योनिश्चरस्तथा । पौलहश्चाग्नि-
तेजाश्च भाव्याः सप्त महर्षयः” १२ मन्वन्तरे । “द्युतिर्व-
सिष्ठपुत्रश्च आत्रेयः सुतपास्तथा । अङ्गिरास्तमसोमूर्त्ति-
स्तपस्वी काश्यपस्तथा । पयोऽशनश्च पौलस्त्यः पौलहश्च
तपोरविः । भार्गवः सप्तमस्तेषां विज्ञेयश्च ततोधृतिः” ।
१३ मन्वन्तरे । अङ्गिराश्चैव धृतिमान् पौलस्त्यो हव्यपस्तु
यः । पौलहस्तत्त्वदर्शी च भार्गवश्च निरुत्सुकः । निष्-
प्रकम्पस्तथाऽऽत्रेयो निर्मोहः काश्यपस्तथा । सुतपाश्चैव
वासिष्ठः सप्तैते तु महर्षयः” १४ मन्वन्तरे । अग्नीध्रः
[Page0692-a+ 38]
काश्यपश्चैव पौलस्त्यो भार्गवस्तथा । भार्गवो ह्यतिबाहुश्च
शुचिराङ्गिरसस्तथा । शुक्रश्चैव तथात्रेयः शुक्रो वासिष्ठ
एव च । अजितः पौलहश्चैव अन्त्याः सप्तर्षयोमताः”
हरिवं० ७ अ० । तथा च मन्वन्तरभेदे सप्तर्षिमध्ये अत्रि-
पुत्रा सत्यनेत्रादयः । वैवास्वते तु मन्वन्तरे दत्तः दुर्वासाः
सोमश्चेति त्रय आत्रेयाः प्रसिद्धाः । ते च ब्रह्मेशा-
च्युतांशजाः तथोक्तम्” भाग० ४ स्क० १ अध्या० ।
“अत्रेःपत्न्यनसूया त्रीन् जज्ञे सुयशसः सुतान् । दत्तं
दुर्व्वाससं सोममात्मेशब्रह्मसंभवान् । श्रीविदूरौवाच ।
अत्रेर्गृहे सुरश्रेष्ठाः स्थित्युत्पत्त्यन्तहेतवः । किञ्चिच्चि-
कीर्षवीजाता एतदाख्याहि मे गुरो । श्रीमैत्रेयौवाच ।
ब्रह्मणा नोदितः सृष्टावत्रिर्ब्रह्मविदांवरः । सह-
पत्न्या ययावृक्षं कुलाद्रिं तपसिस्थितः । तस्मिन् प्रसून
स्तवकपलाशाशोककानने । वार्भिः स्रवद्भिरुद्घुष्टे नि-
र्व्विन्ध्यायाः समन्ततः । प्राणायामेन संयम्य मनो वर्ष
शतं मुनिः । अतिष्वदेकपादेन निर्द्वन्द्वोऽनिलभोजनः ।
शरणं तं प्रपद्येऽहं य एव जगदीश्वरः । प्रजामात्मस-
मां सह्यं प्रयच्छत्विति चिन्तयन् । तप्यमानम् त्रिभु-
वनम् प्राणायामैधसाग्निना । निर्गतेन मुनेर्मूर्द्ध्नः स-
मीक्ष्य प्रभवस्त्रयः । अप्सरोमुनिगन्धर्व्वसिद्धविद्याधरो-
रगैः । वितायमानयशसस्तदाश्रमपदं ययुः । तत्प्रादु-
र्भावसंयोगविद्योतितमना मुनिः । उत्तिष्वन्नेकपादेन ददृशे
विबुधषभान् । प्रणम्य दण्डवद्भूमावुपतस्थेऽर्हणाञ्जलिः ।
वृषहंससुपर्णस्थान्स्वैः स्वैश्चिह्नैः सुचिह्नितान् । कृपालोकेन
हसद्वदनेनोपलम्भितान् । तच्छोचिषा प्रतिहते निमील्य
मुनिरक्षिणी । चेतस्तत्प्रवणं युञ्जन्नस्तावीत् संहताञ्जलिः ।
श्लक्ष्णया सूक्तया वाचा सर्वलोकगरीयसः । अत्रिरु-
वाच । विश्वोद्भवस्थितिलयेषु विभज्यमानैर्म्मायागुणैरनुयुगं
विगृहीतदेहाः । ते ब्रह्मविष्णुगिरिशाः प्रणतोऽस्म्यहम्
वस्तेभ्यः कएव भवतां म इहोपहूतः । एकोमयेह भग-
वान् विविधप्रधानैश्चित्तीकृतः प्रजननाय कथं नु यूयम् ।
अत्रागतास्तनुभृतां मनसोऽपि दूरा ब्रूत प्रसीदत महानि-
ह विस्मयोमे । श्रीमैत्रेयौवाच । इति तस्य वचः श्रुत्वा-
त्रयस्ते विबुधर्षभाः । प्रत्याहुः श्नक्ष्णया वाचा प्रहस्य
तमृषिं प्रभो! । श्रीदेवाऊचुः । यथा कृतस्ते संक-
ल्पोभष्यस्तेनैव नान्यथा । स ते सङ्कल्प्स्यते ब्रह्मन् यद्वै ध्या-
यति ते वयम् । अथास्मदंशभूतास्ते आत्मजालोक
विश्रुताः । भवितारोऽङ्ग भद्रन्ते विस्रप्स्यन्ति च ते
[Page0692-b+ 38]
यशः । एवं कामवरं दत्त्वा प्रतिजग्मुः सुरेश्वराः । सभा-
जितास्तयोः सम्यग्दम्पत्योमिषतोस्ततः । सोमोऽभू-
द्ब्रह्मणोऽंशेन दत्तोविष्णोस्तु योगवित् । दुर्व्वासाः शङ्क-
रस्यांशोनिवोधाङ्गिरसः प्रजाः” । आत्रेयश्च शुक्लयजुः
सम्प्रदायप्रवर्त्तकः वंशगणनायाम् “भरद्वाज आत्रेयात्
आत्रेयोमाण्टेः” शत० ब्रा० पठितः स्त्रियां ङीप् ।
“आत्रेय्यस्मि” उत्तरच० शुक्लयजुषां सम्प्रदायप्रवर्त्तक
वंशगणनायाम् “आत्रेयीपुत्रादात्रेयीपुत्र इति” शत०
ब्रा० । “पुत्रमन्थनकर्मणः र्स्त्रासंस्काराङ्गत्वेनोक्तत्वात्
तत्सन्निघानादयं वंशः स्त्रीप्राधान्येनोच्यते” भा० ।
२ अत्रिगोत्रमध्ये श्रेष्ठे पु० । “आत्रेयाय चाग्नी-
ध्रवत्सदसःपुरस्तादुपविष्टाय क आत्रेयं क आत्रेय-
मिति त्रिरुक्त्वा” कात्या० १०, २, २१ । “आत्रेयाय अत्रि-
सगोत्राय अतिप्रवराय” वा कर्कः “आत्रेयाय हिरण्यं
ददाति” शत० ब्रा० । बहुषु ढकोलुक् अत्रयः अत्रि-
पुत्रेषु क्वचिन्न । “आगस्त्याश्च महाभागा आत्रेया-
श्चोत्तमव्रताः । सर्वस्य जगतः श्रेष्ठाः पूजिता ब्राह्म-
णास्तथा” भा० व० २१ अ० । तेषां श्रेष्ठत्वं च यज्ञे
अनिनृत्विद्भ्योऽपि तेभ्यो दक्षिणादानस्य” शत० ब्रा०
उक्तेः यथा “आत्रेयाय हिरण्यं ददातीत्युपक्रम्य
“अत्रिर्वा ऋषीणां होतासावैतत् स दोऽसुरतमसमभिपुप्रुवे
त ऋषयोऽत्रिमब्रुवन्ने हि प्रत्यङ् इदं तमोऽपजहीति
स एतत्तमोऽपाहन्नयं वै ज्योतिर्य इदं तमोऽपाबधी-
दिति तस्मा एतद्दक्षिणामनयन् ज्योतिर्हिरण्यं तद्वैस
तत्तेजसा वीर्य्येणर्षिस्तमोऽपजघानाथैष एतेनेवैतज्ज्यो-
तिषा तमोऽपहन्ति तस्मादात्रेयाय हिरण्यं ददातीति” ।
अत्रिप्रशंसया च तद्वंशजानां प्रशंसा । सचानृत्वि-
गेव “आत्रेयाय चाग्नीध्रवदित्यनन्तरम् “ऋत्विग्भ्यो
दक्षिणां ददातीति कात्या० सूत्रे” ऋत्विक्त्वविशेष-
णात् तत्पूर्बस्य अनृक्त्वमिति” कर्कः । ३ देहस्थरसभेदे” हेम०
४नदीभेदे स्त्री “करतोया तथात्रेयी लौहित्यश्च महानद”
भा० स० प० ९ अ० वर्ण्णिता । “आत्रेयीं वक्ष्यामो रजस्वला-
मृतुस्नातामात्रेयीमाहुः अत्रेत्येयामपत्यं भवतीत्यात्रेयी-
मिति” वशिष्ठोक्तनिर्वचनयुक्तायामृतुस्नातायां ५ स्त्रियां स्त्री
“हत्वा गर्भ मविज्ञातमेतदेव ब्रतं चरेत् । राजन्यवैश्यावी-
जानावात्रेयीमेव च स्त्रियम्” मनुः “आहिताग्नेर्ब्राह्मणस्य
हत्वा पत्नीमनिनिन्दिताम् । ब्रह्महत्याव्रतं कुर्य्यादात्रेयी-
घ्नस्तथैव च” अङ्गि० । “यागस्थक्षत्रविड्घाती चरेद्ब्रह्म-
[Page0693-a+ 38]
हनोव्रतम् । गर्भहा च यथावर्ण्णं तथात्रेयीनिसूदकः”
या० । आत्रेयोयमिति ज्ञात्वा तस्या वधे तु ब्रह्मह-
त्याब्रतद्विगुणव्रतम् कार्य्यम् ब्रह्महत्याव्रतमुक्त्वा “एवं
तु समभिज्ञातामात्रेयीं वा निपातयेत् । द्विगुणा ब्रह्म-
हत्या वै आत्रेयीनिधने भवेत्” भा० शा० प० १६५ अ०
उक्तेः । अश्वादि० भरद्वाजार्थे फञ् । आत्रेयायणः भार-
द्वाजरूपे तद्गोत्रजे पुंस्त्री० । छागलशब्दात् आत्रेयार्थेअण् ।
छागल आत्रेयः अन्यः छागलिः सि० कौ० । आत्रेयो + स्वार्थे
कन् । आत्रेयिका ऋतुमत्यामृतुस्नातायां स्त्रियाम् स्त्री ।
<LEND>
