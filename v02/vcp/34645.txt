<L>34645<pc>4515,b<k1>प्राणायाम<k2>प्राणायाम
प्राणायाम¦ पु० प्राण आयम्यतेऽनेन आ + यम--करणे घञ ।
<>प्राणवायोर्गतिविच्छेदकारकव्यापारभेदे तद्विसिस्तन्त्रसा-
<>रोक्ता यथा “तत्र प्राणायामेऽङ्गुलिनियमो ज्ञानार्णये
<>“भूतशुद्धिं ततः कुर्य्यात् प्राणायामक्रमेण च । कति-
[Page4516-a+ 38]
<>ष्ठानामिकाङ्गुष्ठैर्यन्नासापुटधारणम् । प्राणायामः स
<>विज्ञेयस्तर्जनीमध्यमे विना” । प्राणायामो द्विविधः सगर्भो
<>निगर्भश्च । तथा च “सगर्भो मन्त्रजापेन निर्गर्भो
<>मात्रया भवेत्” । मात्रा च “वामजानुनि तद्धस्तभ्रामणं
<>यावता भवेत् । कालेन मात्रा सा ज्ञेया मुनिभिर्वेदपा-
<>रगैः” । तत्र च मूलमन्त्रस्व वीजस्य प्रणवस्य वा षोडश
<>वारादिजपेन वामनासापुटादिना वायुपूरकादिकं कु-
<>र्य्यात् । तथा च कालीहृदये “प्राणायामत्रयं कुर्य्यात्
<>मूलेन प्रणवेन वा । अथ वा मन्त्रवीजेन यथोक्तवि-
<>धिना सुधीः” । यथा तस्य षोडशवारजपेन वायुं रेच-
<>येत् । तस्य चतुःषष्टिवारजपेन वायुं कुम्भयेत् । तस्य
<>द्वात्रिंशद्वारजपेन वायुं रेचयेत् । पुनर्दक्षिणेनापूर्य्य
<>उभाभ्यां कुम्भयित्वा वामेन रेचयेत् । पुनर्वामेनापूर्य्य
<>उभाभ्यां कुम्भयित्वा दक्षिणेन रेचयेत् । त्रिपुरासार
<>समुच्चये “विपरीतमतो विदधीत बुधः पुनरेव वा तद्विप-
<>रीतमिति” । यौगिके पुनर्मात्रानियमः । तथा च गौत-
<>मीये “मन्त्रप्राणायामः प्रोक्तो यौगिकं कथयामि ते ।
<>पूरयेद्वामया विद्वान् भात्राषोडशसंख्यया” इत्यादि ।
<>यद्वा चतुःषोडशाष्टवारजपेन पूरकादिकं कुर्य्यात् । तथा
<>च तन्त्रान्तरे “पूरयेत् षोडशभिर्वायुं धारयेत्तु चतु-
<>र्गुणैः । रेचयेत् कुम्भकार्द्धेन अशक्त्या तत्तुरीयकम् ।
<>तदशक्तौ तच्चतुर्थमेवं प्राणस्य संयमः । अस्य नित्यता
<>माह “प्राणायामं विना मन्त्रपूजने न हि योग्यता”
<>सन्ध्याङ्गप्राणायामस्वरूपफलादिकं ब्राह्मणसर्वस्वे द-
<>र्शितं यथा तत्राग्निपुराणे “गायत्रीं प्रति ब्रह्मवाक्यम्
<>“कुर्वन्तीऽपीह पापानि ये त्वां ध्यायन्ति पावनि! । उभे
<>सन्ध्ये न तेषां हि विद्यते तु विपातकम् । त्रिः पठेदा--
<>यतप्राणः प्राणायामेन यो द्विजः । वर्त्तते न स लिप्येत
<>पातकैरुपपातकैः” । वृहद्विष्णु “प्राणायामान् द्विजः
<>कुर्य्यात् सर्वपापापनुत्तये । दह्यन्ते सर्वपापानि प्राणाया-
<>मैर्द्विजस्य तु” । विष्णुधर्मोत्तराग्निपुराणयोः “सर्वदोष-
<>हरः प्रोक्तः प्राणायामो द्विजन्मनाम् । ततस्त्वभ्यभिकं
<>नास्ति प्रापप्रशमकारणम्” । अत्रिः “कर्मणा मनसा
<>बाचा अह्ना पापं कृतञ्च यत् । आसीनः पश्चिमां सन्ध्यां
<>प्राणायामैर्व्यपोहति” । अग्निपु० “प्राणायामत्रयं कृत्वा
<>प्राणायामैस्त्रिमिर्निशि । अहोरात्रकृतात् पापान्मुच्यते
<>नात्र संशयः” । बशिष्ठः “प्राणायामान् धारयेत् त्रीन्
<>यथाविधि सुयन्त्रितः । अहोरात्रकृतं पापं तत्क्षणादेव
[Page4516-b+ 38]
<>नश्यति” । वृद्धापस्तम्बः “पूर्वमुक्तेषु चैतेषु तथान्येष्वपि
<>सर्वशः । प्राणायामास्त्रयोऽभ्यस्ताः सूर्यस्योदयनं प्रति ।
<>जायन्ते तद्विनाशाय तमसामिव भास्क्रः । सूर्यस्योद-
<>यनं प्राप्य निर्मला धूतकलमषाः । भवन्ति भास्कराकारा
<>विधूमा इव पावकाः” । योगियाज्ञवल्क्यः “यदह्ना
<>कुरुते पापं कर्मणा मनसापि वा । त्रिकालसन्द्याचर-
<>णात् प्राणायामैर्थ्यपोहति” । वृहस्पतिः “प्राणायामैर्दहेद्
<>दोषात् मनोवादेहसम्भवान्” । प्राणायामानुवृत्तौ
<>बौधायनः “एतदाद्यं तपः श्रेष्ठमेतद्धर्मस्य लक्षणम् ।
<>सर्वदोषोपघातार्थमेतदेव विशिष्यते” । अत्रिवशिष्ठौ “आ-
<>वर्त्तयेत् सदा युक्तः प्राणायामान् पुनःपुनः । आकेशाग्रा-
<>न्नखाग्राच्च तपस्तप्यत उत्तमम्” । विष्णुधर्मोत्तराग्निपुराणयोः
<>“आकेशाग्रान्नखाग्राच्च तपस्तप्ये सुदारुणम् । आ-
<>त्मानं शोधयत्येव प्राणायामः पुनःपुनः । दह्यन्त ध्माय-
<>मानानां धातूनां हि यथा मलाः । तथेन्द्रियाणां दह्यन्ते
<>दोषाः प्राणस्य निग्रहात् । प्राणायामैदहेद्दोषान् प्रा-
<>खायामः परं तपः” । वृहद्यमः “यथा हि शैलधातूना
<>धमतां धम्यते रजः । इन्द्रियाणां तथा दोषान् प्राणा-
<>यामैश्च निर्दहेत्” । वृहस्पतिः “धम्यमानं यथा ह्येतद्धा-
<>तूनां संस्कृतं मलम् । तथेन्द्रियकृतो दोषः प्राणायामेन
<>दह्यते” । योगियाज्ञवलक्यः “यथा पर्वतधातूनां दोषान्
<>दहति पावकः । एवमन्तर्गतञ्चैनः प्राणायामेन दह्यते” ।
<>अत्रिवशिष्ठौ “निरोधाज्जायते वायुर्वायोरग्निः प्रजा-
<>यते । अग्नेरापो व्यजायन्त तैरन्तः शुध्यते त्रिभिः” ।
<>विष्णुधर्मोत्तराग्निपुराणयोः “निरोधाज्जायते बायुस्तस्मा-
<>दग्निस्ततो जलम् । त्रिभिः शरीरं सकलं प्राणायामै-
<>र्विशुध्यति” । योगियाज्ञवल्क्यः “तथा निरोधसंयोगात्
<>देवतात्रयचिन्तनात् । अग्नेर्वायोरपां योगादात्मा शुध्यति
<>वै त्रिभिः” । मनुः “प्राणायामाव्राह्मणस्य त्रयोऽपि
<>विधिवत् कृताः । व्याहृतिप्रणवैर्युक्ता विज्ञेयं परमं
<>तपः” विष्णुधर्मोत्तरमग्निपुराणञ्च “प्राणसंधारणं मासं
<>कुशाग्रच्युतविन्दुना । यः कुर्य्यादम्भसा राजन्! प्राण-
<>यामसु तत्समः” । वृहद्विष्णुः “सव्यार्हातिं सप्रणवां
<>पायर्तौ शिरसा सह । त्रिः पठेदाबतप्राणः प्राक्षायामः
<>स उच्यते । गायत्रीं शिरसा सार्द्धं जपेद्व्याहृतिपू-
<>र्विकास । प्रतिप्रणवर्सयुक्तां त्रिरयं प्राणसंयमः” ।
<>योगियाज्ञवल्क्यः “भूर्भुवः खर्महर्जनस्तपःसत्यं
<>तथैव च । प्रत्योऽङ्कारसमायुक्तं तत्सवितुर्वरेण्यमा ।
[Page4517-a+ 38]
<>ओमापोज्योतिरित्येतच्छिरः पश्चात् प्रयोजयेत् । एवं
<>मन्त्रप्रयोगस्तु प्राणायामनिवेशने । त्रिरावर्त्तनयोगेन
<>प्राणायामस्तु शव्दितः” । योगियाज्ञवल्क्यः “षोडशा-
<>क्षरकं ब्रह्म गायत्र्यास्तच्छिरः स्मृतम् । ओमापोज्याति-
<>रित्येष मन्त्रा यस्तु प्रकीर्त्त्यते । तस्य प्रजापतिरृषि-
<>र्यजुष्ट्वाच्छन्दसा विना । व्रह्माग्निवायुसूर्य्याश्च देवताः
<>समुदाहृताः । प्राणस्यायमने चैव विनियोग उदाहृतः ।
<>गायत्रीशिरसा सार्द्धमेवं श्रुतिनिदर्शनम् । प्रणव
<>व्याहृतियुतां गायत्रीं शिरसा सह । त्रिःपठेदायतप्राणः
<>प्राणायामः स उच्यते । आदानं रोधसंसर्गं वायोस्त्रि
<>स्त्रिः समभ्यसेत् । ब्रह्माणं केशवं शम्भुं ध्यायेदेताननु
<>क्रमात् । रक्तं प्रजापतिं ध्यायेत् विष्णुं नीलोत्पलप्र-
<>भम् । शङ्करं त्र्यम्बकं श्वेतं ध्यायन्मुच्येत बन्धनात् ।
<>पूरके व्रह्मसायुज्यं कुम्भके व्रह्मणोऽन्तिकम् । रेचकेना-
<>द्वितीयन्तु प्राप्नुयादैश्वरं पदम्” अथ प्राणायामविधिः
<>तत्र व्यासपद्यम् “आदौ छन्द ऋषिदेवताविनियोगान्नि-
<>रूप्यते “गायत्रीं शिरसा सार्द्धं सप्तव्याहृतिपूर्विकाम् ।
<>प्राणायामेन त्रिरावर्त्तयेत् ततः शनैः प्रश्वमेच्च प्राणाया-
<>मैदग्धदोषोऽयं यत् श्रेयः तत् सकलं भवति” । व्यासः
<>“गायत्रुष्टिगनुष्टुप् च वृहती पङक्तिरेव च । त्रिष्टुप् च
<>जगती चेति छन्दांस्याहुरनुक्रमात् । अग्निवाय्यर्कवरुणा
<>वृहस्थतिशतक्रतू । विश्वेदेवाः व्याहृतीनां दैवतानि यथा-
<>क्रमम् । विनियोगः स्मृतस्तासां प्राणायामे महर्षिभिः” ।
<>योगियाज्ञवल्क्यः “व्याहृतीनाञ्च सर्वासामार्षञ्चैव प्र-
<>जापतिः । सप्त छन्दांसि प्रोक्तानि छादनानि तु सर्वशः ।
<>गायत्र्युष्टिगनुष्टुप् च वृहती तृष्टुबेव च । पङ्क्तिश्च
<>जगती चैव सप्त छन्दांसि तानि वै । अग्निवायुस्तथादित्यो
<>वृहस्पत्याप एव च । इन्द्रश्च विश्वदेवाश्च देवताः समुदा-
<>हृताः । अनाम्नातेषु नित्येषु प्रायश्चित्तेष्र सर्वदा ।
<>प्राणायामप्रयोगे च विनियोग उदाहृतः” । वृहस्पतिः
<>“बद्ध्वासनं नियम्यासून् स्मृत्वा ब्रह्मादिकं तथा । सं-
<>निमीलितदृङ् मौनी प्राणायामं समभ्यसेत्” । विष्णु-
<>धर्मोत्तरे “सव्याहृतिं सप्रणवां गायत्रीं शिरसा सह ।
<>त्रिः पठेदायतप्राणः प्राणायामः स उच्यते । आदानं
<>रोधमुत्सर्गं मनसा त्रिः समभ्यमेत् । ब्रह्माणं केशवं
<>शम्भुं ध्याबन्मुच्येत बन्धनात् । रक्तं पितामहं
<>ध्याबेद्विष्णुं नीणोत्पलप्रभम् । सुश्वेतं त्र्यम्बकश्चैव
<>तंसारार्णवतरिञ्चम्” । योगियाज्ञवल्क्यः “बाह्यस्थितं
[Page4517-b+ 38]
<>नासपुटेन वायुमाकृष्य तेनैव शनैः समस्तम् । नाडीश्च
<>सर्वाः प्रतिपूरेयुः स पूरको नाम महान्नरोधः । न
<>रेचकोनैव च पूरको वा नासाग्रचारी स्थित एव वायुः ।
<>अनिश्चलं धारयति क्रमेण कुम्भाख्यमेतं प्रवदन्ति
<>तज्ज्ञाः । निष्क्रम्य नासाविवरादशेषं प्राणं बहिः
<>शून्यमिवानिलेन । निरुच्छ संस्तिष्ठति चोर्द्ध्ववायुः स
<>रेचको नाम महान्निरोधः । नासिकयाऽऽकृष्योच्छासं
<>ध्यान पूरक उच्यते । कुम्भोनिश्चलनिश्वासी रिच्यमा-
<>नस्तु रेचकः” । योगियाज्ञवल्क्यः “प्राणेनाप्यपयानेन
<>वेगवायुं समुत्सृजेत् । येन शत्रूनधस्थाँश्च निश्वासेन
<>च चालयेत् । शनैर्नासापुटे वायुमुत्सृजेन्न तु वेगतः” ।
<>यमनियमासनप्राणायामप्रत्याहारधारणाध्यानसमाधयोऽ-
<>ष्टावङ्गानि” पात० सू० तस्य योगाङ्गतोक्ता । तस्य च यो-
<>गाङ्गप्राणायामस्य लक्षणादिः पात० सू० भा० विवरणेषूक्तं
<>यथा “तस्मिन् सति श्वासप्रश्वासयोर्गतिविच्छेदः प्राणा-
<>यामः” सू० । “सत्यासनजये बाह्यस्य वायोराचमनं
<>श्वासः । कोष्ठ्यस्य वायोर्निःसारणं प्रश्वासः, तयोर्गतिवि-
<>च्छेद उभयाभावः प्राणाधामः” भा० । स तु “बाह्याभ्यन्त-
<>रस्तम्भवृत्तिर्देशकालसङ्ख्याभिः परिदृष्टो दीर्घसूक्ष्मः” सू० ।
<>“यत्रा प्रश्वासपूर्वको गत्यभावः स बाह्यः यत्र श्वासपूर्वको
<>गत्यभावः स आभ्यन्तरः तृतीयस्तम्भवृत्तिर्यत्रोभयाभावः
<>सकृत्प्रयत्नाद् भवति यथा तप्ते न्यस्तमुपले जलं सर्वतः
<>सङ्कोचमापद्यते । तथा द्वयोर्युगपद्गत्यभाव इति
<>त्रयोऽप्येते देशेन परिदृष्टाः इयानस्य विषयो देश इति ।
<>कालेन परिदृष्टाः क्षणानामियत्तावधारणेनावच्छिन्ना
<>इत्यर्थः । सङ्ख्याभिः परिदृष्टाः, एतावद्भिः श्वासप्रश्वासैः
<>प्रथम उद्घातस्तद्वन्निगृहीतस्यैतावद्भिः द्वितीय उद्-
<>घातः एवं तृतीयः एवं मृदुरेवं मध्य एवं तीव्र इति
<>सङ्ख्यापरिदृष्टः स खल्वयमेवमभ्यस्तो दीर्घसूक्ष्मः” भा०
<>“बाह्याभ्यन्तरविषयाक्षेपी चतुर्थः” सू० । “देशकालसङ्क्या-
<>भिर्बाह्यविषयः परिदृष्ट आक्षिप्तः तथाभ्यन्तरविषयः परि-
<>दृष्ट आक्षिप्त उमयथा दीर्घसूक्ष्मः तत्पूर्वको भूमिजयात्
<>क्रमेणोभयोर्गत्यभावश्चतुर्थः प्राणायामः । तृतीयस्तु
<>विषयानालोचितो गत्यभावः सकृदारब्ध एव देशकाल-
<>सङ्ख्याभिः परिदृष्टो दीर्घसूक्ष्मश्चतुर्थस्तु श्वासप्रश्वासयो-
<>र्विषयावधारणात् क्रमेण भूमिजयादुभयाक्षेपपूर्वको गत्य-
<>भावश्चतुर्थः प्राणायामः इत्ययं विशेष इति” भा० । “ततः
<>क्षीयते प्रकाशावरणम्” सू० । “प्राणायामानभ्यस्यतोऽस्य
[Page4518-a+ 38]
<>योगिनः क्षीयते विवेकज्ञानावरणीयं यत्तदाचक्षते
<>महामोहमयेन इन्द्रजालेन प्रकाशशीलं सत्त्वमावृन्य तदे-
<>वाकार्य्ये नियुड्क्ते इति तदस्य प्रकाशावरणं कर्म सं-
<>सारनिबन्धनं प्राणायामाभ्यासात् दुर्बलं भवति प्रतिक्षणं
<>च क्षीयते । तथा चोक्तम् “तपो न परं प्राणायामात्ततो
<>विशुद्धिमलानां दीप्तिश्च ज्ञानस्येति” । किञ्च धारणासु च
<>योग्यता मनसः प्राणायामाभ्यासादेव । “प्रच्छर्दन-
<>विधारणाभ्यां वा प्राणास्येति” वचनात्” भा० ।
<P>“प्राणायामविशेषत्रयलक्षणपरं सूत्रमवतारयति स-
<>त्विति । वृत्तिशब्दः प्रत्येकं संवध्यते । रेचकमाह
<>यत्र प्रश्वामेति । पूरकमाह यत्र श्वामेति । कुम्भकमाह
<>गृतीय इति । तदेव स्फुटयति यत्रोभयोः श्वासप्रश्वासयोः
<>सकृदेव विधारकात् प्रयत्नादभावो भवति न पुनः पूर्व-
<>वदापूरणप्रयत्नौघप्रविधारकः प्रयत्नो नापि रेचकप्रय-
<>त्नौघविधारण्य्रयत्नोऽपेक्ष्यते किन्तु यथा तप्ते उपले
<>निहितं जलं परिशुष्यत् सर्वतः सङोचमापद्यते एव
<>मयमपि मारुतो वहनशीलो बलबद्विधारकप्रयत्न
<>निरुद्धक्रियः शरीर एव सूक्ष्मीभूतोऽवतिष्ठते न तु
<>रेचयति येन रेचक इति । इयानस्य देशो विषयः प्रा-
<>देशवितस्तिहस्तादिपरिमितो निवाते प्रदेशे ईषिका
<>तूलादिक्रियानुमितो बाह्य एवमान्तरोऽप्यापादतलमाम-
<>स्तकं पिपीलिकास्पर्शसदृशेनानुमितः । स्पर्शननिमेषक्रिया-
<>वच्छिन्नस्य कालस्य चतुर्थो भागः क्षणस्तेषामियत्तावधा-
<>रणेनावच्छिन्नः स्वजानुमण्डलं पाणिना त्रिः परा-
<>मृश्य च्छोटिकावच्छिन्नः कालो मात्रा ताभिः षट्त्रिंश
<>न्मात्राभिः परिमितः प्रथम उद्घातो मन्दः । स एव द्वि-
<>गुणीकृतो द्वितीयो मध्यमः स एव त्रिगुणीकृतस्तृतीय
<>स्तीव्रस्तमिमं सङ्ख्यापरिदृष्टं प्राणायाममाह सङ्ख्याभि-
<>रिति । स्वस्थस्य हि पुंसः श्वासप्रश्वासक्रियावञ्छिन्नेन
<>कालेन यथोक्तच्छोटिकाकालः समानः प्रथमोथात
<>कर्मतां नीतः उद्घातो विजितो वशीकृतो निगृहीतः
<>क्षणानामियत्ताकालो विवक्षितः श्वासप्रश्वासेयत्ता संख्येति
<>कथञ्चिद्भेदः । स खल्वयं प्रत्यहमभ्यस्ती दिवसपक्षमासादि-
<>कमेण देशकालप्रचयव्यापितया दीर्घः परमनैपुण्यं स
<>भधिगमनीयः तया च सूक्ष्मो न तु मन्दतया” विवृतिः ।
<>भोगाङप्राणायामविधिः दत्तात्रेयसंहितायामुक्तो यथा
<>“तस्मिन् शस्तं समास्तीर्य्य आसनं विष्टरादिकम् ।
<>तत्रो पविश्य मेधावी पद्मासनसमन्वितः । समकायः प्राञ्ज-
[Page4518-b+ 38]
<>लिश्च प्रणम्य चेष्टदेवताम् । ततो दक्षिणहस्तस्याप्यङ्गुष्ठेन
<>तु पिङ्गलाम् । निरुध्य पूरयेद्वायुमिडया तु शनैः
<>शनेः । यथाशक्त्यानिरोधेन ततः कुर्य्याच्च कुम्भकम् ।
<>ततस्त्वजेत् पिङ्गलया शनैरेव न बेगतः । पुनःपिङ्गलया-
<>ऽऽकृत्य पूरयेदुदरं शनैः । धारयित्वा यथाशक्ति रेचये-
<>न्मारुतं शनैः । यथा त्यजेतयाऽपूर्व्व घारयेदविरोघतः ।
<>एवं प्रातः समासीनः कुर्य्याद्विंशातकुम्भकान् । कुम्भकः
<>सहितो नाम सर्वग्रहविवर्जितः । मध्याह्नेऽपि तथा
<>कुर्य्यात् पुनर्विंशतिकुम्भकान् । एवं सायं प्रकुर्वीत
<>पुनर्विंशतिकुम्भकान् । कुर्वीत रेककुम्भाभ्यां सही-
<>तान् प्रतिवासरम् । कुर्य्यादेवं चतुर्वारमनालस्यो दिने
<>दिने । एव मासत्रयं कुर्य्यान्नाडीशुद्धिस्ततो भवेत्” ।
<>ग्रहजामले त्रयोदशपटले “प्राणायामस्त्रिधा प्रोक्तो रेच-
<>कुम्भकपूरकैः । सहितः केवलश्चेति कुम्भको द्विविधो
<>मतः । रेचपूरणयुक्तो यः स वै सहितकुम्भकः ।
<>यावत् केवलसिद्धिः स्यात् सहितं तावदभ्यसेत् । रेचकं
<>पूरकं त्यक्त्वा सुखं यद्वायुधारणम् । प्राणायामोऽय-
<>मित्युक्तः स वै केवलकुम्भकः । गुरूपदिष्टमार्नेण प्राणा-
<>यामं समाचरेत् । यावद्वायुः स्थितो देहे तावज्जीवित-
<>मुच्यते । मरणं तस्य निषक्रान्तिस्ततो वायुं निबन्धयेत् ।
<>मलाकुलासु नाडोषु मासता नैव मध्यगः । कथं स्यात्
<>निर्मलीभावः कायशुद्धिः कथं भवेत् । शुद्धिमेति यदा
<>सर्वं नाडीचक्रं मलाकलम् । तदैव जायते योगो
<>प्राणसंग्रहणे क्षमः । प्राणायामं ततः कुर्य्यान्नित्यं
<>सात्त्विकया धिया । तथा सुषुम्णापार्श्वस्था मलाः
<>शोषं प्रयान्ति हि । बद्धपद्मासनोयोगी प्राणं चन्द्रेण
<>पूरयेत् । धारयित्वा यथाशक्ति पुनः सूर्य्येण रेचयेत् ।
<>प्राणं सूर्य्येण चाकृत्य पूरयेदुदरं शनैः । विधिवत
<>कुम्भकं कृत्वा पुनश्चन्द्रेण रेचयेत् । येन त्यजेच्च तेनैव
<>पूरयेदविरोधतः । रेचयेच्च ततोऽन्येन रेचयेच्च न वेगतः”
<>चन्द्रेण वामनासया सूर्य्येण दक्षिणनासया । “प्राणं
<>चेदिडया पिवेन्नियमितं भूयोऽन्यया रेचयेत् पीत्वा
<>पिङ्गलया समीरणमथो बद्ध्वा त्यजेद्वामया । सूर्था-
<>चन्द्रमसोरनेन विधिना विम्बद्वयं ध्यायतः शुद्धा नाडि-
<>गणा भवन्ति मलिना मासत्रयाद्रर्द्धतः । प्रातर्मध्यन्दिनं
<>सायं मध्यरात्रे च कुम्भकान् । चतुरशीतिपर्य्यन्गं चतु-
<>र्बारं समभ्यसेत् । प्राणायामे महान् धर्मो बोगिनो मो-
<>क्षदायिनि । प्राणायामे दिवारात्रौ देहचालं परि-
[Page4519-a+ 38]
<>त्यजेत् । अधमे द्वादशी मात्रा मध्यमे द्विगुणा स्मृता ।
<>उत्तमे त्रिगुणा ज्ञेया प्राणायामस्य निर्णये । कनीयसि
<>भवेत् स्वेदः कम्पो भवति मध्यमे । उत्तिष्ठत्युत्तमे प्राणी
<>बद्धपद्मासनो मुहुः । जलेन श्रमजातेन गात्रमार्जन-
<>माचरेत् । दृढता लघुता दीप्तिस्तेन गात्रस्य जायते ।
<>यदा तु नाडीशुद्धिः स्यात्तदा चिह्नानि बाह्यतः ।
<>जायन्ते योगिनो देहे तानि वक्ष्याम्यशेषतः । शरीर-
<>लघुता दीप्तिर्जठराग्निविवर्द्धनम् । कृशत्वञ्च शरीरस्य
<>तस्य जायेत निश्चितम् । पूर्वोक्तकाले कुर्वीत परमाभ्यास-
<>मेव च । ततःपरं यथेष्टन्तु शक्तिः स्याद् वायुधारणे ।
<>यथेष्टधारणाद्वायोः सिद्धिः कुम्भस्यकेवला । केवले कुम्भके
<>सिद्धे रेचपूरकवर्जिते । न तस्य दुर्लभं किञ्चित् त्रिषु
<>लोकेषु विद्यते” ।
<LEND>
