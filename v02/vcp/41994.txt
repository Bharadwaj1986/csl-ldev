<L>41994<pc>4936,a<k1>विष्णुपुराण<k2>विष्णुपुराण
विष्णुपुराण¦ न० व्यासप्रणीते महापुराणभेदे तत्प्रतिपाद्य-
विषयाश्च वृहन्नारदीरे ९४ अ० उक्ता यथा
“शृणु वत्स! प्रवक्ष्यामि पुराणं वैष्णवं महत् । त्रयो-
विंशतिसाहस्रं सर्वपातकनाशनम् । यत्रादिभागे नि-
र्दिष्टाः षडंशाः शक्तृजेन ह । मैत्रेयायादिमे तत्र
पुराणस्यावतारिका” । तत्र प्रथमभागस्य प्रथमांशे
“आदिकारणसर्गश्च देवादीनाञ्च सम्भवः । समुद्रमथना-
ख्यानं दक्षादीनां कथाचयः । ध्रुवस्य चरितं चैव
पृथोश्चरितमेव च । प्राचेतसं तथाख्यानं प्रह्लादस्य कथा-
नकम् । पृथुराज्याधिकाराख्यः प्रथमोऽंश इति-
रितः । पातालनरकाख्यानं सप्तसर्गनिरूपणम् ।
सूर्य्यादिचारकथनं पृथग्लक्षणसंगतम् । चरितं भरत-
स्याथ मुक्तिमार्गनिदर्शनम् । निदाघ ऋतुसंवादो द्विती-
योऽंश उदाहृतः” । प्रथमभागस्य तृतीयांशे “मन्वन्तरस-
माख्यानं वेदव्यासावतारकम् । नरकोद्धारकं कर्म गदितञ्च
ततः परम् । सगरस्यैर्वसंवादे सर्वधर्मनिरूपणम् । श्राद्ध-
कल्पं तथोद्दिष्टं वर्णाश्रमनिबन्धने । सदाचारश्च कथितो
मायामोहकथा ततः । तृतीयोऽंशोऽयमुदितः सर्वपाप-
प्रणाशनः” । प्रथमभागस्य चतुर्थांशे “सूर्य्यवंशकथा
पुण्या सोमवंशानुकीर्त्तनम् । चतुर्थेऽंशे मुनिश्रेष्ठ!
नामाराजकथाचितम्” । प्रथमभागस्य पञ्चमांशे “कृ-
ष्णावतारसंप्रश्नो गोकुलीया कपा ततः । पूतनादिबधो
बाल्ये कौमारेऽघादिहिंसनम् । कैशोरे कंसहननं
माथुरं चरितं तथा । ततस्तु यौवने प्रोक्ता लीला द्वार-
वतीभवा । सर्वदैत्यबधो यत्र विवाहाश्च पृथग्विधाः ।
यत्र स्थित्वा जगन्नाथः कृष्णो योयेश्चरेश्वरः । भूभार-
हरणं चक्रे परस्वहननादिभिः । अष्टावक्रीय-
माख्यानं पञ्चमोऽंश इतीरितः” । प्रथमभागस्य षष्ठांशे
“कलिजं चरितं प्रोक्तं चातुर्विध्यं लयस्य च । ब्रह्म-
ज्ञानसमुद्देशः खाण्डिक्यस्य निरूपितः । केशिध्वजेन
चेत्येषः षष्ठोऽंशः परिकीर्त्तितः” । तस्य द्वितीयभागे
“अतःपरन्तु सूतेन शौनकादिभिरादरात् । पृष्टेन
चोदिताः शश्वद्विष्णुधर्मोत्तराह्वयाः । नानाधर्मकथाः
पुण्या व्रतानि नियमा यमाः । धर्मशास्त्रं चार्थशास्त्रं
पेदान्यं ज्योतिषं तथा । वंशाख्यानं प्रकरणात् स्तो-
[Page4936-b+ 38]
त्राणि मनवस्तथा । नानाविद्याश्रयाः प्रोक्ताः सर्वलोको
पकारकाः । एतद्विष्णुपुराणं वै सर्वशास्त्रार्थसंग्रहः”
तत्फलश्रुतिः “वाराहकल्पवृत्तान्तं व्यासेन कथितं
त्विह । यो नरः पठते भक्त्या यः शृणोति च सा-
दरम् । तावुभौ विष्णुलोकं हि व्रजेतां भुक्तभोगकौ ।
तल्लिखित्वा च यो दद्यादाषाढ्यां घृतधेनुना । सहितं
विष्णुभ्रक्ताय पुराणार्थविदे द्विज! । स याति वैष्णवं
धाम विमानेनार्कवचसा । यश्च विष्णुपुराणस्य समनु-
क्रमणीं द्विज! । कथयेच्छृणुयाद्वापि स पुराणफलं
लभेत्” ।
<LEND>
