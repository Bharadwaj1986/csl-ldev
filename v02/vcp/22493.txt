<L>22493<pc>3270,b<k1>तामस<k2>तामस
तामस¦ त्रि० तमोऽस्त्यस्य तमः, प्रधानत्वेनास्त्यस्य वा अण् ।
१ तमोगुणयुक्ते २ तमःप्रधानगुणके स्त्रियां ङीप् । ३ सर्पे
पुंस्त्री० जातित्वात् ङीष् । ४ खले त्रि० मेदि० ५ उलूके
पुंस्त्री राजनि० स्त्रियां ङीष् । ६ चतुर्थे मनौ पु० “सत्या
देवगणाश्चैव तामसस्यान्तरे मनोः । पुत्रांश्चैव प्रवक्ष्यामि
तामसस्य मनोर्नृप! । द्युतिस्तपस्यः सुतपास्तपोमूलस्त-
पोऽशनः । तपोरतिरकल्माषस्तन्वी धन्वी परन्तपः ।
तामसस्य मनोरेते दश पुत्रा महाबलाः” हरिवं० ७ अ० ।
“चतुर्थे उत्तमभ्राता मनुर्नाम्ना च तामसः । पृथुः भा-
तिर्नवः केतुरित्याद्या दश तत्सुताः । सत्यका हरयो
घीरा देवास्त्रिशिखईश्वरः । ज्योतिर्धामादयः सप्त
ऋषयस्तामसेऽन्तरे । देवा वैधृतयो नाम विधृतेस्तनया
नृप! । नष्टाः कालेन यैर्वेदा विधृताः स्वेन तेजसा ।
भाग० ८ । १ । २४ । भागवते अन्यथोक्तं कल्पभेदादविरुद्धम् ।
तमोऽधिकृत्य प्रवृत्तम् अण् तमसा कृता वा अण् ।
७ तमोगुणाधिकारेण प्रवृत्ते शास्त्रे ८ तमसाकृते च
स्त्रियां ङीप् । तामसशास्त्राणि च पद्मपुराणे
पार्वतीं प्रतीश्वरवाक्येनोक्तानि यथा
“शृणु देवि! प्रवक्ष्यामि तामसानि यथाक्रमम् ।
येषां श्रवणमात्रेण पातित्यं ज्ञानिनामपि । प्रथमं हि
मयैवोक्तं शैवं पाशुपताभिधम् । मच्छक्त्यावेशितैर्विप्रैः
संप्रोक्तानि ततःपरम् । कणादेन तु सम्प्रोक्तं शास्त्रं
वैशेषिकं महत् । गौतमेन तथा न्यायं साङ्ख्यन्तु कपि-
लेन वै । द्विजन्मना जैमिनिना पूर्वं वेदमपार्थतः । निरी-
श्वरेण वादेन कृतं शास्त्र महत्तरम् । धिषणेन च संप्रोक्तं
चार्वाकमतिगर्हितम् । दैत्यानां नाशनार्थाय विष्णुना
बुद्धरूपिणा । बौद्धशास्त्रमसत् प्रोक्तं नग्ननीलपटादि-
कम् । मायावादमसच्छास्त्रं प्रच्छन्नं वौद्धमेव च । मयैव
कथितं देवि! कलौ ब्राह्मणरूपिणा । अपार्थं श्रुति-
वाक्यानां दर्शयल्लोकगर्हितम् । कर्मस्वरूपत्याज्यत्वमत्र
च प्रतिपाद्यते । सर्वकर्मपरिभ्रंशान्नैष्क्रर्म्यं तत्र
[Page3271-a+ 38]
चोच्यते । परात्मजीवयोरैक्यं मयात्र प्रतिपाद्यते । ब्रह्म-
णोऽस्य परं रूपं निर्गुणं दर्शितं मया । सर्वस्य जगतो-
ऽप्यस्य नाशनार्थं कलौ युगे । वेदार्थवन्महाशास्त्रं माया-
वादमवैदिकम् । मयैव कथितं देवि! जगतां नाशकारणात्”
<फ्>कूर्मपुराणे केषाञ्चित्तन्त्राणां तामसत्वमुक्तं यथा
“यानि शास्त्राणि दृश्यन्ते लोकेऽस्मिन् विविधानि च ।
श्रुतिस्मृतिविरुद्धानि निष्ठा तेषां तु तामसी ।
करालभैरवञ्चापि यामलं वाममाश्रितम् । एवंविधानि
चान्यानि मोहनार्थानि तानि तु । मया सृष्टानि
चान्यानि मोहायैषां भवार्णवे” । तामस पुरणानि यथा ।
“मात्स्यं कौर्म्मं तथा लैङ्गं शैवं स्कान्दं तथैव च ।
आग्नेयञ्च षडेतानि तामसानि निवोघत” । सात्त्विक
पुराणानि यथा । “वैष्णवं नारदीयञ्च तथा भागवतं
शुभम् । गारुडञ्च तथा पाद्मं वाराह शुभदर्शने! ।
सात्त्विकानि पुराणानि विज्ञेयानि शुभानि वै” । राजस
पुराणानि यथा “व्रह्माण्डं व्रह्मवैवर्त्तं मार्कण्डेयं
तथैव च । भविष्यं वामनं ब्राह्मं राजसानि शुभानने!”
पद्म० उ० ख० ४३ अ० । “सङ्कीर्णेषु सरस्वत्याः पितृणां
व्यष्टिरुच्यते । अग्नेः शिवस्य माहात्म्यं तामसेषु दिवा-
करे । राजसेषु च माहात्म्यमधिकं ब्रह्मणः स्मृतम् ।
यस्मिन् कल्पे तु यत् प्रोक्तं पुराणं ब्रह्मणा पुरा ।
तस्य तस्य तु माहात्म्यं तत्स्वरूपेण वर्ण्यते । सात्त्वि-
केष्वधिकं तद्वद्विष्णोर्माहात्म्यमुत्तमम् । तथैव योगसं-
सिद्धा गमिष्यन्ति परां गतिम्” मत्स्य पु० ।
<फ्>तामसमुनयः पद्मपु० उ० उक्ता यथा । “कणादो
गौतमः शक्तिरुपमन्युश्च जैमिनिः । दुर्वासाश्च मृकण्डुश्च
भार्गवश्च वृहस्पतिः । जमदग्निश्च इत्येते मुनयस्तामसाः
स्मृताः” । तामसस्मृतयस्तत्रैवोक्ता यथा “वार्हस्पत्या
गोतमी च सांवर्त्ती यमनिर्म्मिता । शाङ्खी चौशनसी
चैव तामस्यः स्मृतयः स्मृताः” । तामसश्रद्धादिकं गीतायां
१७ अ० उक्तं यथा ।
त्रिविधा भवति श्रद्धा देहिनां सा स्वभावजा । सात्त्वि
कीराजसी चैव तामसी चेति तां शृणु । यजन्ते सा-
त्विका देवान् यक्षरक्षांसि राजसाः । प्रेतान् भूतागणां-
श्चान्ये यजन्ते तामसा जनाः” । तामसाहारादिक-
मपि भा० १७ अ० उक्तं यथा “यातयामं गतरसं
पूति पर्य्युषितञ्च यत् । उच्छिष्टमपि चामेध्यं भोजनं
तामसप्रियम्” “विधिहीनमसृष्टान्नं मन्त्रहीनमद-
[Page3271-b+ 38]
क्षिणम् । श्रद्धाविरहितं यज्ञं तामसं परिचक्षते” ।
“मूढग्राहेणात्मनो यत् पीडया क्रियते तपः । परस्योत्
सादनार्थं वा तत्तामसमुदाहृतम्” । “अदेशकाले यद्दान
मपात्रेभ्यश्च दीयते । असत्कृतमवज्ञानं तत्तामसमुदा-
हृतम्” । किञ्च “नियतस्य तु संन्यासः कर्म्मणो नोपप-
द्यते । मीहात्तस्य परित्यागस्तामसः परिकीर्त्तितः” ।
“यत्तु कृत्स्नवदेकस्मिन् कार्य्ये सक्तमहेतुकम् । अतत्त्वार्थ-
वत्ल्पञ्च तत्तामसमुदाहृतम् । अनुबन्धं क्षयं हिंसा
मनपेक्ष्य च पौरुषम् । मोहादारभ्यते कर्म यत्तत्तामस-
मुच्यते” । “अयुक्तः प्राकृतस्तब्धः शठो नैकृतिकोऽलसः ।
विषादी दीर्घसूत्री च कर्त्ता तामस उच्यते । अधर्मं
धर्ममिति या मन्यते तमसावृता । सर्वार्थान् विपरी-
तांश्च बुद्धिः सा पार्थ! तामसी” । “यथा स्वप्नं भयं शोकं
विषादं मदमेव च । न विमुञ्चति दुर्म्भेधा धृतिः सा
तामसी मता” । “यदग्रे चानुबन्धे च सुखं मोहनमात्मनः ।
निद्रालस्यप्रमादीत्थं तत्तामसमुदाहृतम्” १८ अ० । राजसता-
मसकर्म्माणि यथा “यत् शैवं दैवतं पैत्रं वौपदेवं तथा-
ध्वरम् । शाक्तं शैवं गाणपत्यं यागहोमादिकं तथा ।
पौरहित्यं याजनञ्च दैवल्यं ग्रामयाजनम् । विष्णुसेवा-
पराधश्च तथा नामापराधकः । असत्प्रतिग्रहो देवि!
सङ्कल्प आभिचारिकः । पशुजीवादिहननं पातकञ्चोप-
पातकम् । अतिपापं महापापमनुपातकमेव च ।
लोभो मोहो ह्यहङ्कारः कामः क्रोधः मदस्तथा । एतद्
यदपरं कर्म गर्हितञ्च वरानने! । राजसं तामसं प्रोक्तं
मया च मुनिभिः सदा” पद्म० उ० ख० ।
<फ्>हारीतः “तामसेन तु द्रव्येण ऋत्विग्भिस्तामसै-
स्तथा । तामसं भावमास्थाय तामसो यज्ञ उच्यत ।
तामसेन तु यज्ञेन दानेन तपसा तथा । निरये जन्म
चेदाहुर्वृद्धिं विद्याच्च तामसीम्” । “तामसी वृद्धिम्लेच्छा-
धिपत्य रूपा” इति रत्नाकरः । तमसो राहोरपत्यम्
अण् । ९ राहुसुते तामसकीलः ।
<LEND>
