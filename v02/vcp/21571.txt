<L>21571<pc>3165,b<k1>ज्वर<k2>ज्वर
ज्वर¦ पु० ज्वर + भावे थ । स्वनामख्याते रोगभेदे । ज्वरस्योद्भव
निदानादि भावप्र० उक्तं यथा ।
“दक्षायमानसंक्रुद्धरुद्रनिःश्वाससम्भवः । ज्वरोऽष्टधा
पृथग्द्वश्वसङ्घातागन्तुजः स्मृतः । अस्थायमर्थः । दक्ष-
कर्तृको योऽपमानस्तेन संक्रुद्धो यो रुद्रस्तस्य यो निः-
श्वासस्तस्मात्सम्भव ऊत्पत्तिर्यस्य स ज्वरः । क्रुद्धरुद्रनिः-
श्वाससम्भूतत्वेन ज्वरः स्वभावात्पैत्तिक इति बोध्यते ।
यत उक्तं चरकेण, क्रोधात्पित्तमित्यादि तेन सर्वज्वरेषु
पित्तोपशमकारिणो चिकित्सा कर्तव्या अतएव वाग्भटः
“उष्मा पित्तादृते नास्ति ज्वरो नास्त्युष्मणा विना ।
तस्मात्पित्तविरुद्धानि त्यजेत्पित्ताधिकेऽधिकम्” रुद्र-
सम्भूतत्वेन ज्वरस्य देवतात्मकत्वात् पूजार्हत्वं चोपदर्शि-
तम् अतएव वैदेहः “ज्वरः संपूनैवार्पि सह-
सैवोपशाम्यतीति” । मूर्त्तिरप्यस्योक्ता सुश्रुतेन “रुद्र-
कोपाग्निसंमूतः सर्वभूतप्रतापनः । त्रिपाद्भस्मप्रहरणस्त्रि-
शिराः सुमहोदरः । वैयाघ्रचर्मवसनः कपिलो माल्य-
विग्रहः । पिङ्गेक्षणो ह्रस्वजङ्घो बीभत्स्यो बलवान्म-
हान् । पुरुषो लोकनाशर्थमसौ ज्वर इति स्थितः ।
तैस्तैर्नामभिरन्येषां सत्वानां परिकीर्त्त्यते । जन्मादौ
निधने चैव प्रायोविशति देहिनम् । ऋते देवमनुष्याभ्यां
नान्यो विषहते हि तम्” तस्य ज्वरस्य संख्यारूपां संपा-
प्तिमाह ज्वरोऽष्टधेति । अष्टत्वं विवृणोति पृथगिति
वातिकः पैत्तिकः श्लैष्मिकशैति त्र्यः । द्वन्यजाश्च त्रयः
वातपैत्तिकः वातश्लैष्मिकः पित्तश्लैष्मिकश्चेति । सङ्घातजः
सन्निपातिक एकः । “द्व्युस्यणैकोस्त्वणैः षट् स्थुहीऽनमध्या-
धिकैश्च षट् । समश्चैको विकारास्ते सन्निपातास्त्रयोदश”
इति चरके त्रयोदश सन्निपाता उक्तास्ते यथा ।
वातोल्वणः पित्तोल्वणः । कफोल्वणः । वातपित्तो-
ल्वणः । वातश्लेष्मोल्वणः पित्तश्लेष्मोल्वणः । एवं षट् ।
अधिकवातो मध्यपित्तो हीनकफः । अधिकवातो मध्य-
कफो हीनपित्तः । अधिककफो मध्यपित्तो हीनवातश्चेति
षट् । त्र्युलवण एकः एवं त्रयोदश । अत्र तु त्रिदोष-
जत्वेन साम्यात्सान्निपातिक एक एव गणितः । आगन्तुज
इति । अत्रागन्तुशब्देनाभिधातादयो हेतव उच्यन्ते ।
[Page3166-a+ 38]
कुत्रचिद्व्याधयः कार्थकारणयोरभेदोपचारात् आग-
न्तुजा अभिधाताद्यनेककारणयोगादनेक भवन्ति । तथा-
प्यागन्तुजत्वेन साम्यादागन्तुजोऽप्यत्रैक एव गणितः ।
नन्वागन्तुजेऽपि ज्वरे वातादिलक्षणदर्शनादागन्तुजः कथं
दोषजाद्भिन्नः उच्यते, उत्तरकालं दोषोत्पत्तेः । तथा
च चरके “आगन्तुजो हि व्यथापूर्वं जायते पश्चाद्भि-
न्नैर्दोषैरनुबध्यते” इति । अथ ज्वरस्य विप्रकृष्टकारणक-
थनपूर्बिका अम्प्राप्तिमाह “मिथ्याहारविहाराभ्यां दोषा
ह्यामाशयाश्रयाः । वहिर्न्निरस्य कोष्टाग्निं ज्वरदाः स्थूर-
सानुगाः” । मिथ्याहारविहाराभ्यां अनुचिताहारचे-
ष्टाभ्यां हेतुभूताभ्यां दोषाः वातपित्तकफाः आमाशया-
श्रयाः आमाशयं गता रसानुगाः रसदूषकाः बहिर्नि-
रस्य कोष्टाग्निं कोष्टगताग्नेरूष्माणम् न तु समस्त-
वग्निं तदा दोषपाकासम्भवः स्यात् । बहिः प्रक्षिप्य
ज्वरदाः स्युर्ज्वरकांरिणो भवेयुरित्यर्थः । अथ ज्वरस्य
सामान्यं विशिष्टञ्च पूर्वरूपमाह “श्रमोऽरतिर्विवरणत्वं
वैरस्यं नयनप्लवः । इच्छाद्वेषो मुहुश्चापि शीतवाता-
तपादिषु । जृम्भाऽङ्गमर्द्दो गुरुता रोमहर्षोऽरुचिस्तमः ।
अप्रहर्षश्च शीतञ्च भवन्त्युत्पत्स्यति ज्वरे । सामान्यतो
विशेषात्तु जृम्भात्यर्थं समीरणात् । पित्तान्नयनयोर्द्दाहः
कफान्नान्नाभिनन्दनम्!” श्रमो व्यापार’ विनैव, अरति-
रस्वस्थचित्तत्वम् विवर्णत्वं म्लानगात्रता । वैरस्यं मुख्य-
स्याऽप्रकृतरसता । नयनप्लवः नयनयोरश्रुपूर्णत्वम् ।
शीतवातातपादिषु मुहुरिच्छाद्वेषौ । आदिशब्दाज्ज्वलने
जले च । यत उक्तं चरकेण “ज्वलनातपवातेषु भक्ति-
द्वेषावनिश्चिताविति” । शयनादिष्वित्यन्ये । अङ्गमर्द्दोऽङ्ग-
मोटनम् । गुरुता गात्रस्य । तोमहर्षः रोमाञ्चता ।
अरुचिर्भोज्ये, तमः तमोमग्नस्येव ज्ञानम् । अप्रहर्षः
हर्षाभावः । शीतं लगति चकाराद्वलहानिः उपदेश-
द्वेषादयोऽपि भवन्ति । तृतीयश्लोकस्थम् सामान्यत इति
पूर्वश्लोकाभ्यां सम्बन्धनीयम् । तेन सामान्यतो ज्वर उत्प-
त्स्थति भविष्यति श्रमादयः पूर्वमेव भवन्तीत्यर्थः ।
उत्पत्स्थतीत्यात्मनेपदिनोऽपि तङभाव आर्षत्वात् । वि-
शेषात् उच्यते । समीरणात् ज्वरे उत्पत्स्यति अतिशयेन
जृम्भा भवति । पित्तज्वरे उत्पत्स्यति अत्यर्थनयोर्दाहो
भवति । कफज्वरे उत्पत्स्यति अत्थर्थेन नान्नाभिनन्दनम्
अन्नाकाङ्क्षा न भवति । जृम्भादयो भवन्ति यतः सामा-
न्यधर्माक्रान्तो विशिंष्टोधर्मोभवति । द्वन्द्वजपूर्वरूपमाह,
[Page3166-b+ 38]
“रूपैरन्यतराभ्यां तु संसृष्टैर्द्वन्दजं विदुः । अन्यतराभ्यां
जृम्भानेत्रदाहाभ्याम् । जृम्भान्नारुचिभ्यां नेत्रदाहान्ना-
रुचिभ्यां वा संसृष्टैरूपैः श्रमादिभिः द्वन्द्वजं द्विदोषजं
पूर्वरूपं विदुः । त्रिदोषजपूर्वरूपमाह, “सर्वलिङ्गसमा-
वायः सर्वदीषप्रकोपजे । सर्वरूपजे सर्वरूपे सर्वलिङ्गसम-
वायः । अतिशयितजृम्भानेत्रदाहान्नारुचिसहितानां
श्रमादीनां समवायो भवति । अथ ज्वरस्य सामान्यलक्षण-
माह, “स्वेदावरोधः सन्तापः सर्वाङ्गग्रहणं तथा ।
युगपद्यत्र रोगे तु स ज्वरो व्यपदिश्यते । ताप इति
वक्तव्ये सन्तापाभिधानं देहेन्द्रियमनसां सन्तापबोधना-
र्थम् । यत उक्तं चरकेण ज्वरविशेषणम् । “देहेन्द्रिय-
मनस्तापीति” । तत्र देहसन्तापो देहेन्द्रियोष्णता । इन्द्रि-
यसन्ताप इन्द्रियवैकृत्यम् । यत उक्तम् “इन्द्रियाणां तु
वैकृत्यं यत्र सन्तापलक्षणम् । वैचित्त्यमरतिर्ग्लानिर्म्मनः-
सन्तापलक्षणम् इति” । सर्वाङ्गग्रहणम् सर्वेषामङ्गानां
वेदनया ग्रहणं सर्वाण्यङ्गानि स्तम्भनगृहीतानीव वा
भवन्ति । युगपदिति । मिलितमेतल्लक्षणम् । प्रत्येकस्य
व्यभिचारात् । यथा स्वेदावरोधः कुष्ठपुर्वरूपे । तथा
सन्तापो दाहव्याधौ । तथा सर्वाङ्गग्रहणं सर्वाङ्गरो-
गाख्यवातव्याधौ । प्रस्वेदानिर्गमनपक्षे कारणमाह ।
“रुणद्धि चाप्यपां धातुं यस्मात्तस्माज्जरातुरः । भवत्य-
त्युष्णगात्रश्च स्विद्यते न च सर्वशः । तस्माज्ज्वरोऽत्र
भवति सर्वशः स्विद्यते न च” ।
सुश्रुते उत्तरतन्त्रे च तत्र विशेष उक्तो यथा
“ऋते देवमनुष्येभ्यो नान्यो विषहते तु तम् । कर्मणा
लभते यस्माद्देवत्वं मानुषादपि । पुनश्चैव च्युतः स्वर्गा-
न्मानुष्यमनुवर्त्तते । तस्मात्ते देवभागेन सहन्ते मानुषा
ज्वरम् । शेषाः सर्वे विपद्यन्ते तैर्य्यग्योना ज्वरार्दिताः ।
स्वेदावरोधः सन्तापः सर्वाङ्गग्रहणं तथा । विकारा
युगपद्यस्मिन् ज्वरह् स परिकीर्तितः । दोषैः पृथक् सम-
स्तैश्च द्वन्द्वैरागन्तुरेव च । अनेककारणोत्पन्नः स्मृतस्त्वष्ट-
विधो ज्वरः । दोषाः प्रकुपिताः स्वेषु कालेषु स्वैः प्रको-
पनैः । व्याप्य देहमशेषेण ज्वरमापादयन्ति हि । दुष्टाः
स्वहेतुभिर्दोषाः प्राप्यामाशयमूष्मणा । सहिता रसमागत्य
रसस्वेदप्रवाहिणाम् । स्रोतसां मार्यमावृत्त्य मन्दीकृत्य
हुताशनम् । गिरस्य वहिरूष्माणम् पक्तिस्थानाच्च केवलम् ।
शरीरं समाभव्याप्य स्वकालेषु ज्वरागमम् । जनयन्त्यथ
वृद्धिश्च स्ववर्णञ्च त्वगादिषु । मिथ्यातियुक्तैरपि च
[Page3167-a+ 38]
स्नेहाद्यैः कर्मभिर्नृणाम् । विविधादभिघाताच्च रोगो-
त्थानात् प्रपाकतः । श्रमात् क्षयादजीर्णाच्च विषात्
सात्म्यर्त्तुपर्य्ययात् । अओषधीपुष्पगन्धाच्च शोकान्नक्षत्र-
पीडनात् । अभिचाराभिशापाभ्यां मनोभूताभिशङ्कया ।
स्त्रीणामपप्रजातानां प्रजातानां तथाऽहितैः । स्तन्याव-
तरणे चैव ज्वरो दोषैः प्रवर्त्तते । तैर्वेगवद्भिर्बहुधा
समुद्भ्रान्तैर्विमार्गकैः । विक्षिप्यमाणोऽन्तरग्निर्भवत्याशु
बहिश्चरः । रुणद्धि चाप्यपान्धातुं यस्मात्तस्माज्ज्वरा-
तुरः । भवत्यत्युष्णगात्रश्च न च स्विद्यति सर्वशः ।
श्रमोऽरतिर्विवर्णत्वं वैरस्यं नयनप्लवः । इच्छाद्वेषौ
मुहुश्चापि शीतवातातपादिषु । जृम्भाङ्गमर्दो गुरुता
रोमहर्षोऽरुचिस्तमः । अप्रहर्षश्च शीतञ्च भवत्युत्पत्स्यति
ज्वरे । सामान्यतो विशेषात्तु जृम्भात्यर्थं समीरणात् ।
पित्तान्नयनयोर्दाहः कफान्नाभिनन्दनम् । सर्वलिङ्ग-
समावायः सर्वदोषप्रकोपजे । द्वयोर्द्धयोस्तु रूपेण संसृष्टं
द्वन्द्वजं विदुः । वेपथुर्विषमो वेगः कण्ठोष्ठमुखशोषणम् ।
निद्रानाशः क्षवः स्तम्भो गात्राणां रौक्ष्यमेव च । शिरो-
हृद्गात्ररुग्वक्त्रवैरस्यं बद्धविट्कता । जृम्भाध्मानं तथा
शूलं भवत्यनिलजे ज्वरे । वेगस्तीक्ष्णोऽतिसारश्च निन्द्रा-
ल्पत्वं तथा वमिः । कण्ठौष्ठमुखनासानां पाकः स्वेदश्च
जायते । प्रलापः कटुता वक्त्रे मूर्च्छा दाहो मदस्तृषा ।
पीतविण्मूत्रनेत्रत्वं पैत्तिके भ्रम एव च । गौरवं
शीतमुत्क्लेशो रोमहर्षोऽतिनिद्रता । स्रोतोरोधो रुग-
ल्पत्वं प्रसेको मधुरास्यता । नात्युष्णगात्रता च्छर्दिरङ्ग-
सादोऽविपाकता । प्रतिश्यायोऽरुचिः कासः कफजेऽ-
क्ष्णोश्च शुक्लता । निद्रानाशो भ्रमः श्वासस्तन्द्रा सुप्ता-
ङ्गताऽरुचिः । तृष्णा मोहो मदः स्तम्भो दाहः शीतं
हृदिव्यथा । पक्तिश्चिरेण दोषाणामुन्मादः श्यावद-
न्तता । रसना परुषा कृष्णा सन्धिमूर्द्धास्थिजा रुजः ।
निर्भुग्नकलुषे नेत्रे कर्णौ शब्दरुगन्वितौ । प्रलापः
स्रोतसां पाकः कूजनं चेतनाच्युतिः । स्वेदमूत्रपुरोषा-
णामल्पशः सुचिरात् सृतिः । सर्वजे सर्वलिङ्गानि विशेष-
ञ्चात्र मे शृणु । नात्यु ष्णशीतोऽल्पसंज्ञो भ्रान्तप्रेक्षी
हतस्वरः । खरजिह्वः शुष्ककण्ठः स्वेदविण्मूत्रवर्जितः ।
सास्रनिर्भुग्नहृदयो भक्तद्वेषी हतप्रभः । श्वसन् निप-
तितः शेते प्रलापोपद्रवैर्युतः । तमभिन्यासमित्याहु-
र्हतौजसमथापरे । सन्निपातज्वरं कृच्छ्रमसाध्यमपरे विदुः ।
निद्रोपेतमभिन्यासं क्षीणमेनं हतौजसम् । संन्यस्त-
[Page3167-b+ 38]
गात्रं संन्यासं विद्यात्सर्बात्मके ज्वरे । ओजोविस्रंसते
यस्य पित्तानिलसमुच्छ्रयात् । स गात्रस्तम्भशीताभ्यां
शयने स्यादचेतनः । अपि जाग्रत् स्वपतु जन्तुस्तन्द्रालुश्च
प्रलापवान् । संहृष्टरोमा स्रस्ताङ्गो मन्दसन्तापवेदनः ।
ओजोनिरोधजं तस्य जानीयात् कुशलो भिषक् । सप्तमे
दिवसे प्राप्ते दशमे द्वादशेऽपि वा । पुनर्धोरतरो भूत्वा
प्रशमं याति हन्ति वा । द्विदोषोच्छ्रायलिङ्गास्तु द्वन्वजा-
स्त्रिविधाः स्मृताः । जृम्भाध्मानमदोत्कम्पपर्वभेदपरि-
क्षयाः । तृट्प्रलापाभितापाः स्युर्ज्वरे मारुतपैत्तिके ।
शूलकासकफोत्क्लेशशीतवेपथुपीनसाः । गौरबारुचि-
विष्टम्भा वातश्लेष्मसहृद्भवे । शीतदाहारुचिस्तम्भस्वेद-
मोहमदभ्रमाः । कासाङ्गसादहृल्लासा भवन्ति कफ-
पैत्तिके । क्षामाणां ज्वरमुक्तानां मिथ्याहारविहारि-
रिणाम् । दोषः स्वल्पोऽपि संवृद्धो देहिनामनिलेरितः ।
सन्ततान्येद्युषत्र्याख्यचातुर्थान् सप्रलेपकान् । कफस्थान-
विभागेन यथासङ्घ्यं करोति हि । अहोरात्रादहो-
रात्रात् स्थानात् स्थानं प्रपद्यते । ततश्चामाशयं प्राप्य
घोरं कुर्य्याज्ज्वरं नृणाम् । तथा प्रलेपको ज्ञेयः शोषिणां
प्राणनाशनः । दुश्चिकित्स्यतमो मन्दः सुकष्टो धातुशोष-
कृत् । कफस्थानेषु वा दोषस्तिष्ठन् द्वित्रिचतुर्षु वा ।
विपर्य्ययाख्यान् कुरुते विषमान् कृच्छ्रसाधनान् । परो
हेतुः स्वभावो वा विषमे कैश्चिदीरितः । आगन्तुश्चानु-
बन्धो हि प्रायशो विषमज्वरे । वाताधिकत्वात् प्रवदन्ति
तज्ज्ञास्तृतीयकञ्चापि चतुर्थकञ्च । औपात्यके मद्यसमु-
द्भवे च हेतु ज्वरे पित्तकृतं वदन्ति । प्रलेपकं वातबला-
सकञ्च कफाधिकत्वेन वदन्ति तज्ज्ञाः । मूर्च्छानुबन्धा-
विषमज्वरा ये प्रायेण ते द्वन्द्वसमुत्थितास्तु । त्वक्स्थौ
श्लेष्मानिलौ शीतमादौ जनयतो ज्वरे । तयोः प्रशा-
न्तयोः पित्तमन्ते दाहं करोति च । करोत्यादौ तथा
पित्तं त्वक्स्थं दाहमतीव च । तस्मिन् प्रशान्ते त्वितरौ
कुरुतः शीतमन्ततः । द्वावेतौ दाहशीतादी ज्वरौ संस-
र्गजौ स्मृतौ । दाहपूर्वस्तयोः कष्टः कृच्छ्रसाध्यतमः
स्मृतः । प्रसक्तश्चाभिधातोत्थश्चेतनाप्रभवस्तु यः । रा-
त्र्यह्नोः षट्सु कालेषु कीर्त्तितेषु यथा पुरा । प्रसह्य
विषमोऽभ्येति मानवं बहुध ज्वरः । स चापि विषमो
देहं न कदादिद्विमुञ्चति । ग्लानिगौरवकाश्र्येभ्यः स
यस्मान्न प्रमुच्यते । वेगे तु समतिक्रान्ते गतोऽयमिति
लक्ष्यते । धात्वन्तरस्थो लीनत्वान्न सोक्ष्म्यादुपलभ्यते ।
[Page3168-a+ 38]
अल्पदोषेन्धनः क्षीणः क्षीणेन्धन इवानलः । दोषोऽ-
ल्पोऽनिलसंभूतो ज्वरोत्सृष्टस्य वा पुनः । धातुमन्यतमं
प्राप्य करोति विषमज्वरम् । सन्तरं रसरक्तस्थः सोऽन्येद्युः
पिशिताश्रितः । मेदोगतस्तृतीयेऽह्नि त्वस्थिमज्जगतः
पुनः । कुर्य्याच्चातुर्थकं घोरमन्तकं रोगसङ्करम् । केचिद्
भूताभिषङ्गोत्थं ब्रुवतेविषमज्वरम् । सप्ताहं वा दशाहं
वा द्वादशाहमथापि वा । सन्तत्या योऽविसर्गी स्यात्
सन्ततः स निगद्यते । अहोरात्रे सन्ततको द्वौ कालाषनु-
वर्तते । अन्येद्युष्कस्त्वहोरात्रादेककालं प्रवर्तते । तृतीय-
कस्तृतीयेऽह्नि चतुर्थेऽह्नि चतुर्थकः । वातेनोद्धूयमानस्तु
यथा पूर्येत सागरः । वातेनोदीरितास्तद्वद्दोषाः कुर्वन्ति वै
ज्वरान् । यथा वेगागमे वेलां छादयित्वा महोदधेः ।
वेगहानौ तदेवाम्भस्तत्रैवान्तर्निधीयते । दोषवेगोदयं
तद्वदुदीर्येत ज्वरोऽस्यवै । तेमहानौ प्रशाम्येत यथाम्भः
सागरे तथा । विविधेनाभिधातेन ज्वरो यःसंप्रवर्तते ।
यथा दोषप्रकोपन्तु तथा मन्ये त तं ज्वरम् । श्यावास्यता
विषकृते दाहातीसारहृद्ग्रहाः । अभक्तरुक्पिपासा
च तोदो मूर्च्छा बलक्षयः । अओषधौगन्धजे मूर्च्छा शिरो-
रुक्क्षवथुस्तथा । कामजे चित्तविभ्रंशस्तन्द्रालस्यमभक्त-
रुक । हृदये वेदना चाशु गात्रञ्च परिशुष्यति ।
भयात् प्रलापः शोकाच्च भवेत्कोपाच्च वेपथुः । अभिचारा-
भिशापाभ्यां मोहस्तृष्णाभिजायते । भूताभिषङ्गादु-
द्वेगहास्यकम्पनरोदनम् । श्रमक्षयाभिघातेभ्यो देहिनां
कुपितोऽनिलः । पूरयित्वाखिलं देहं ज्वरमापादयेद्-
भृशम् । रोगाणां तु समुत्थानाद्विदाहागन्तुतुस्तथा ।
ज्वरोऽपरः सम्भवति तैस्तैरन्यैश्च हेतुभिः । दोषाणां स
तु लिङ्गानि कदाचिन्नातिवर्तते । गम्भीरस्तु ज्वरो ज्ञेयो
ह्यन्तर्दाहेन तृष्णया । आनद्धत्वेन चात्यर्थं श्वास-
कासोद्गमेन च । हतप्रभेन्द्रियं क्षमं दुरात्मानमुप-
द्रुतम् । गम्भीरतीक्ष्णवेगार्तं ज्वरितं परिवर्जयेत् ।
हीनमध्याधिकैर्दोषैस्त्रिसप्तद्धादशाहिकः । ज्वरवेगो भवे-
त्तीव्रो यथापूर्बं सुखक्रियः । इति ज्वराः समाख्याता
कर्मेदानीं प्रवक्ष्यते” ।
ज्वरभेदे क्रियाभेदः सुश्रु० उ० त० उक्तो यथा
“ज्वरस्य पूर्वरूपेप्रुवर्त्तमानेषु बुद्धिमान् । पाययेत घृतं
ज्वच्छं ततः स लभते सुखम् । विधिर्मारुतजेष्वेष
पत्तिकेष विरेचनम । मृदु प्रच्छर्दनं तद्वत्कफजेषु विधी-
यते । सर्बं द्विदोषजेषूक्तं यथादोषं विकल्पयेत् ।
[Page3168-b+ 38]
अस्नेहनीयोऽशोध्यश्च संयोज्यो लङ्घनादिना । रूप-
प्राग्रूपयोर्विद्यान्नानात्वं वह्निधूमवत् । प्रव्यक्तरूपेषु
हितमेकान्तेनापतर्पणम् । आमाशयस्थे दोषे तु सोत्-
क्लेशे वमनं परम् । आनद्धः स्तिमितैर्द्दोषैर्य्यावन्तं काल-
मातुरः । कुर्य्यादनशनं तावत्ततः संसर्गमाचरेत् । न
लङ्घयेन्मारुतजे क्षयजे मानसे तथा । अलङ्घ्याश्चापि
ये पूर्बं द्विव्रणीये प्रकोर्त्तिताः । अनवस्थितदोषाग्नेर्ल्ल-
ङ्घनं दोषपाचनम् । ज्वरघ्नं दीपनं काङ्क्षारुचिलाघव-
कारकम् । सूष्टमारुतविण्मूत्रं क्षुत्पिपासाऽसहं
लघुम् । प्रसन्नात्मेन्द्रियं क्षामं नरं विद्यात् सुलङ्घितम् ।
बलक्षयस्तृषाशोषस्तन्द्रानिद्राभ्रमक्लमाः । उपद्रवाश्च
श्वासाद्याः सम्भवन्त्यतिलङ्घनात् । दीपनं कफविच्छेदि
पित्तवातानुलोमनम् । कफवातज्वरार्त्तेभ्यो हितमुष्णाम्बु
तृट्च्छिदम् । तद्धि मादवकृद्दोषस्रोतसां शीतमन्यथा ।
सेव्यमानेन तोयेन ज्वरः शीतेन वर्द्धते । पित्तमद्यविषो-
त्थेषु शीतलं तिक्तकैः शृतम् । गाङ्गेयनागरोशीरपर्प-
टोदीच्यचन्दनैः । दीपनी साचनी लध्वी ज्वरार्त्तानां
ज्वरापहा । अन्नकाले हिता पेया यथास्वम्पाचनैः
कृता । बहुदोषस्य मन्दाग्नेः सप्तरात्रात्परं ज्वरे ।
लङ्घनान्ते यवागूभिर्यदा दोषो न पच्यते । तदा तं मुख-
वैरस्यतृष्णारोचकनाशनैः । कषायैः पाचनैर्हृद्यैर्ज्वरघ्नैः
समुपाचरेत् । पञ्चमूलीकषायन्तु पाचनं पवनज्वरे ।
सक्षौद्रं प्रैत्तिके मुस्तकटुकेन्द्रयवैः कृतम् । पिप्पल्यादि-
कषायन्तु कफजे परिपाचनम् । द्वन्द्वजेषु तु संसृष्टं
दद्यादथ विवर्जयेत् । पीताम्बुर्लङ्घितोभुक्तो जीर्णी
क्षीणः पिपासितः । मृदौ ज्वरे लघौ देहे प्रचलेषु
मलेषु च । पक्वं दोषं विजानीयाज्ज्वरे देयं तदौषधम् ।
दोषप्रकृतिवैकृत्यादेकेषां पक्वलक्षणम् । हृदयोद्वेष्टनं
तन्द्रालालास्रुतिररोचकम् । दोषाप्रवृत्तिरालस्यं
विबन्धो बहुमूत्रता । गुरूदरत्वसस्वेदो न पक्तिः शकृ-
तोऽरतिः । स्वापः स्तम्भो गुरुत्वस्य गात्राणां वह्निमा-
र्दवम् । मुखस्याशुद्धिरग्लानिः प्रसङ्गी बलवान् ज्वरः ।
लिङ्गैरेभिर्विजानीयाज्ज्वरमामं विचक्षणः । सप्तरात्रात्परं
केचिन्मन्यन्ते देयमौषधम् । दशरात्रात्परं केचिद्दातव्य-
मिति निश्चिताः । पौत्तिके वा ज्वरे देयमल्पकालसमु-
त्थिते । अचिरज्वरितस्यापि देयं स्याद्दोषपाकतः । भोषजं
ह्यामदोषस्य भूयो ज्वलयति ज्वरम् । शोधनं शमनीयन्तु
करोति विषमज्वरम् । च्यवमानं ज्वरोत्क्लिष्टमुपेक्षेत मलं
[Page3169-a+ 38]
सदा । अतिप्रवर्त्तमानञ्च माधयेदतिसारवत् । यदा
कोष्ठानुगाः प्रक्वाविबद्धाः स्रोतसां मलाः । अचिरज्वरि-
तस्यापि तदा दद्याद्विरेचनम् । पक्वोह्यनिर्हृतोदोषो
देहे तिष्ठन् महात्ययम् । विषमं वा ज्वरं कुर्य्याद्बल-
व्यापदमेब च । तस्मान्निर्हरणं कार्य्यं दोषाणां वमना-
दिभिः । प्राक्कर्म्म वमनं चास्य कार्य्यमास्थापनं तथा ।
विरेचनं तथा कुर्य्याच्छिरसश्च विरेचनम् । क्रमेण
बलिने देयं वमनं श्लैष्मिके ज्वरे । पित्तप्राये विरेकस्तु
कार्य्यः प्रशिथिलाशये । सरुजेऽनिलजे कार्य्यं सोदा-
वर्त्ते निरूहणम् । कटीपृष्ठग्रहार्त्तस्य दीप्ताग्नेरनुवा-
सनम् । शिरोगौरवशूलघ्नमिन्द्रियप्रतिबोधनम् । कफाभि-
पन्ने शिरसि कार्य्यं मूर्द्धविरेचनम् । दुर्बलस्य समाध्मा-
तमुदरं सरुजं दिहेत् । दारुहैमवतीकुष्ठशताह्वाहिङ्गु-
सैन्धवैः । अम्लपिष्टैः सुखोष्णैश्च पवने तूर्द्ध्वमागते ।
रुद्धमूत्रपुरीषाय गुदे वर्त्तिं निधापयेत् । पिप्पलीपि-
प्पलीमूलयवानीचष्यसाधिताम् । पाययेत यवागूं वा
मारुताद्यनुलोमनीम् । शुद्धस्योभयतो यस्य ज्वरः शान्तिं
न गच्छति । सशेषदोषरूक्षस्य तस्य तं सर्पिषा जयेत् ।
कृशञ्चैवाल्पदोषञ्च शमनीयैरुपाचरेत् । उपवासैर्बलस्थन्तु
ज्वरे सन्तर्पणोत्थिते । क्लिन्नां यवागूं मन्दाग्निं तृषार्त्तं
पाययेन्नरम् । तृट्च्छर्दिदाहघर्मार्त्तं मद्यपं लाजतर्प-
णम् । सक्षौद्रमम्भसा पश्चाज्जीर्णे यूषरसौदनम् । उप-
पासश्रमकृते क्षीणे वाताधिके ज्वरे । दीप्ताग्निं मोजये-
त्प्राज्ञो नरं मांसरसौदनम् । मुद्गयूषौदनञ्चापि हितं
कफसमुत्थिते । स एव सितया युक्तः शीतः पित्त-
ज्वरे हितः । दाडिमामलमुद्गानां युषश्चानिलपैत्तिके ।
ह्रस्वमूलकयूषेण भोजयेत्कफवातिके । पटोलनिम्बयूषस्तु
पथ्यः पित्तकप्रात्मके । दाहच्छर्दियुतं क्षामं निरन्नं
नृष्णयार्दितम् । सिताक्षौद्रयुतं लाजतर्पणं पाययेत च ।
कफपित्तपरीतस्य ग्रोष्मेऽसृक्पित्तनस्तथा । मद्यनित्यस्य
न हिता यवाहूस्तमुपाचरेत् । यूषैरम्लैरनम्लैर्वा जाङ्गलैर्वा
रसैर्हितैः । मद्यं पुराणं मन्दाग्वेर्य्यवान्नोपहितं हि-
तम् । सव्योषं वितरेत्तक्रं कफारोचकपीडिते । कृशोऽल्प-
दोषो दीनश्च नरो जीर्णज्वरार्दितः । विबद्धः सृष्टदोषश्च
रूक्षः पित्तानिलज्वरी । पिपासार्त्तः सदाहो वा षयसा
स सुखी भवेत् । तदेव तु पयः पीतं तरुणे हन्ति मा-
तवम् । सर्वज्वरेषु सप्ताहं मात्रावद्भोजनं हितम् ।
वेगापायेऽन्यथा तद्धि ज्वरवेगाभिवर्द्धनम् । ज्वरितो
[Page3169-b+ 38]
हितमश्नीयाद्यद्यप्यस्यारुचिर्भवेत् । अन्नकाले ह्यभुञ्जानः
क्षीयते म्रियतेऽथ वा । गुर्वभिष्यन्द्यकाले च ज्वरी
नाद्यात्कथञ्चन । न तु तस्याहितं भुक्तमायुषे वा सुखाय
वा । सततं विषमं वापि क्षीणस्य सुचिरोत्थितम् । ज्वरं
संभोजनैः पथ्यैर्लघुभिः समुपाचरेत् । मुद्गान्मसूरांश्च-
णकान् कुलत्थान् समकुष्ठकान् । आहारकाले यूषार्थं
ज्वरिताय प्रदापयेत् । लाबान् कपिञ्जलानेणान् पृषतान्
शरभान् शशान् । कालपुच्छान् कुरङ्गांश्च तथैव मृगमा-
त्रकाम् । मांसार्थे मांससात्म्यानां ज्वरितानां प्रदापयेत् ।
सारसक्रौञ्चशिखिनः कुक्कुटांस्तित्तिरीस्तथा । गुरूष्ण-
त्वान्न शंसन्ति ज्वरे केचिच्चिकित्सकाः । ज्वरितानां प्र-
कोपन्तु यदा याति समीरणः । तदैतेऽपि हि शस्यन्ते
मात्राकालोपपादिताः । परिषेकावगाहांश्च स्नेहान्
संशोधनानि च । स्तानाभ्यङ्गदिवास्नप्नशीतव्यायामयो-
षितः । न भजेत ज्वरोत्सृष्टो यावन्न बलवान् भवेत् ।
त्यक्तस्यापि ज्वरेणाशु दुर्बलस्याहितैर्ज्वरः । प्रत्यापन्नो
दहेद्देहं शुष्कं वृक्षमिवानलः । तस्मात्कार्य्यः परीहारो
ज्वरमुक्तेन जन्तुना । यावन्न प्रकृतिस्थः स्याद्दोषतः
प्राणतस्तथा । ज्वरे प्रमोहो भवति स्वल्पैरप्यवचेष्टितैः ।
निषण्णं भोजयेत् तस्मान्मूत्रोच्चारौ च कारयेत् । अरो-
चके गात्रसादे वैवर्ण्येऽङ्गमलादिषु । शान्तज्वरोऽपि
शोध्यः स्यादनुबन्धभयान्नरः । न जातु तर्पयेत् प्राज्ञः
सहसा ज्वरकर्शितम् । तेन सन्दूषितो ह्यस्य पुनरेव भवे-
ज्ज्वरः । चिकिस्तेच्च ज्वरान् सर्वान्निमित्तानां विप-
र्य्ययैः । श्रमक्षयाभिघातोत्थे मूलव्याधिमुपात्तरेत् ।
स्त्रीणामपप्रजातानां स्तन्यावतरणे च यः । तत्र संश-
मनं कुर्य्याद्यथादोषं विधानवित्” ।
<फ्>अत्र विशेषो गरुड पुरा० १५२ अ० उक्तो यथा ।
“ज्वरोरोगपतिः पाप्मा मृत्युराजोऽशनोऽन्तकः ।
क्रोधाद्दक्षाध्वरध्वंसो रुद्रोर्द्धनयनोद्भवः । तत्सन्तापो
ग्रोहमयः सन्तापात्माऽपचारजः । विविधैर्नामभिः क्रूरो
नानायोनिषु वर्तते । पाकलो गजेष्वभितापो वाजिष्व-
लर्कः कुक्कुरेषु । ईन्द्रमदो जलदेऽप्सु नीलिका ज्योति-
रौषधिषु भूस्यामूषरो नाम । हृल्लासश्छर्दनं कासः
स्तम्भः शैत्यं त्वगादिषु । अङ्गेषु शीतपिडकामात्रो
दर्दः कफोद्भवे । काले यथास्वं सर्वेषां प्रवृत्तिर्वृद्धिरेव
वा । निदानोक्तानुपशयो विपरीतोपशायिता । अरु-
चिश्चाविपाकश्च स्तम्भमालस्यमेव च । हृद्दाहश्च विपा-
[Page3170-a+ 38]
कश्च तन्द्राङ्कालस्य मेव च । वस्तिर्विसर्गविलया दोषा-
णामप्रवर्तनम् । लालाप्रसेको हृल्लासः क्षुन्नाशो रसदं
मुखम् । यच्च सुष्ठुगुरुत्वञ्च गात्राणां बहुमूत्रता । न
विजीर्णा न वा ग्लानिर्ज्वरस्यामस्य लक्षणम् । क्षुत्-
क्षामता लघुत्वञ्च गात्राणां ज्वरमार्दवम् । दोषप्रवृत्ति-
रष्टाहो निरापज्वरलक्षणम् । यथास्वलिङ्गं संसर्गे ज्व-
रसंसर्गजोऽपि बा । शिरोऽर्तिमूर्छावमिदेहदाहकण्ठास्य
शोषारुचिपर्वभेदाः । उन्निद्रता संभ्रमरोमहर्षा जृम्भाति
वाक्त्वं पवनात् स पित्तात् । तापहान्थरुचिपर्वशिरो-
रुक् पीनसश्वसनकासविबन्धाः । शीतजाड्यतिमिर-
भ्रमितन्द्राः श्लेष्मवातजनितज्वरलिङ्गम् । शीतस्तम्भ
स्वेददाहव्यवस्था तृष्णाकासः श्लेष्मपित्तप्रवृत्तिः ।
मोहस्तन्द्रालिप्नतिक्तास्यता च ज्ञेयं रूपं श्लेष्मपित्त-
ज्वरस्य । सर्वजो लक्षणैः सर्वैर्द्दाहोऽत्र च मुहुर्मुहुः ।
तद्वच्छीतं महानिद्रा दिवा जागरणं निशि । सदा वा
नैव वा निद्रा महास्वेदोऽति नैव वा । गीतनर्तन-
हास्यादिप्रकृतेहाप्रवर्तनम् । साश्रुणी कलुषे रक्ते
मग्ने लुसितपश्गणी । अक्षिणी पिण्डिका पार्श्वमूर्द्ध-
पर्व्वास्थिरुग्म्भ्रमः । सस्वनौ सरुजौ कर्णौ महास्वेदोऽति
नैव वा । परिदग्धा खरा जिह्वा गुरुस्रस्ताङ्गसन्निभा ।
रक्तपित्तकफे जिह्वा लोचने शिरसोऽतितृट् । कीटानां
श्यावरक्तानां मुण्डलानाञ्च दर्शनम् । हृद्व्यथा मलसंसर्गः
प्रवृत्तिरल्पशोऽति वा । स्निग्धास्यता बलभ्रंशः स्वरसादः
प्रलापिता । दोषपाकश्चिरात्तन्द्रा प्रततं कण्ठकूजनम् ।
सन्निपातमभिन्यासं तं ब्रूयाच्च हृतौजसम् । वायुना
कफरुद्धेन पित्तमन्तः सुपीडितम् । व्यवायित्वाच्च
सौख्याच्च बहिर्मार्गं प्रपद्यते । तेन हारिद्रनेत्रत्वं
सन्निपातोद्भवे ज्वरे । दोषे पिवृद्धे नष्टेऽग्नौ सर्व-
संपूर्णलक्षणः । असाध्यः सोऽन्यथा कृच्छ्रो भवे-
द्वैकल्पदोऽपि वा । अन्यश्च सन्निपातोत्थो यत्र
पित्तं पृथक् स्थितम् । त्वचि कोष्ठे च वा दाहं
विदधाति पुरोऽनु वा । तद्वद्वातकफौ शीतं दाहादि-
र्दुस्तरस्तयोः । शीतादौ तत्र पित्तेन कफे स्थन्दित-
शोषिते । शीते शान्तेऽष्टके मूर्च्छा मदस्तृष्णा च
जायते । दाहादौ पुनरन्ते स्थुस्तन्त्रास्वेदवमिक्रमाः ।
आगन्तुरभिघाताभिषङ्गशापाभिचारतः । चतुर्द्धा तु
कृतच्छेदोदाहाद्यैरभिघातजः । श्रमाच्च तस्मिन् पवनः
प्रायो रक्तं प्रदूपयन् । सव्यथाशोकवैवर्ण्यं सरुजं
[Page3170-b+ 38]
कुरुते ज्वरम् । ग्रहावेशौषधिविषक्रोधभीशोककामजः ।
अभिषङ्गाद् ग्रहेणास्मिन्नकस्मात्त्रासरोदने । औष-
धी गन्धजे मूर्च्छा शिरोरुग्वमथुः क्षवः । विषात् मूर्च्छा-
तिसारास्यश्यावता दाहतृड्भ्रमः । क्रोधात् कम्पः
शिरोरुक् च प्रलापो भयशोकजे । कामाद्भ्रमोऽरु-
चिर्द्दाहो ह्रीनिद्राधीधृतिक्षयः । ग्रहादौ सन्नि-
पातस्य रूपादौ मरुतस्तयोः । कोपः कोपेऽपि पित्तस्य
यौ तु शापाभिचारजौ । सन्निपातज्वरौ धोरौ ताव-
सह्यतमौ मतौ । तत्राभिचारिकैर्मन्त्रैर्हूषमानस्य
तप्यते । पूर्वञ्चेतस्ततो देहस्ततो विस्फोटतृड्भ्रमैः ।
सदाहमूर्च्छैर्ग्रस्तस्थ प्रत्यहं वर्द्धते ज्वरः । इति ज्वरो-
ऽष्टधा दृष्टः समासाद्विविधस्तु सः । शारीरो मानसः
सौम्यस्तीक्ष्णोऽन्तर्वहिराश्रयः । प्राकृतो वैकृतः साध्यो
ऽसाध्यः सामो निरामकः । पूर्वं शरीरे शारीरे तापो
मनसि मानसे । पवने योगवाहित्वाच्छीतं श्लेष्मयुते
भवेत् । दाहः पित्तयुते मिश्रं मिश्रेऽन्तःसंश्रये पुनः ।
ज्वरोऽधिकं विकाराः स्थुरन्तःक्षोभो मलग्रहः ।
वहिरेव वहिर्वेगे तापोऽपि च सुसाधितः । वर्षा
शरद्वसन्तेषु वाताद्यैः प्राकृतः क्रमात् । वैकृतोऽन्यः
मृदुः साध्यः प्रायश्च प्राकृतोऽनिलात् । वर्सासु मारुतो
दुष्टः पित्तश्लेष्मान्वितो ज्वरम् । कुर्य्यात् पित्तञ्च शरदि
तस्य चानुबलः कफः । तत् प्रकृत्या निसर्गाच्च तत्र
नानशनाद्भयम् । कफो वसन्ते तमपि वातपित्तं भवेदनु ।
बलवत्स्वल्पदोषेषु ज्वरः साध्योऽनुपद्रवः । सर्वथाविकृति
ज्ञाने प्रागसाध्य उदाहृतः । ज्वरोक्पद्रवतीक्ष्णत्वमग्लानि-
र्बहुमूत्रता । न प्रवृत्ति र्न विजीर्णा न क्षुत् सामज्वरा-
कृतिः । ज्वरवेगेऽधिका तृष्णा प्रलापः श्वसनं भ्रमः ।
मलप्रवृत्तिरुत्क्लेशः पच्यमानस्य लक्षणम् । जीर्णता-
मविपर्य्यासात् सप्तरात्रञ्च लङ्घनात् । ज्वरः पञ्चविधः
प्रोक्तोमलकालबलाबलात् । प्रायशः सन्निपातेन भूयसा-
ऽप्युपदृश्यते । सन्ततः सततोऽन्योद्युस्तृतीयकचतुर्थकौ ।
धातुमूत्रशकृद्वाहिस्रोतसाव्यापिनो मलाः । तापयन्त-
स्तनूं सर्वां तुल्यदृष्थादिबर्द्धिताः । बलिनो गुरवस्तद्व-
द्विशेषेण रसान्विताः । सततं निष्प्रतिद्वन्द्वा ज्वरं कुर्य्युः-
सुदुःसहम् । मलं ज्वरोष्मा धातून् वा स शीघ्रं क्षपये-
त्ततः । सर्वाकाररसादीनां शुद्ध्याऽशुद्ध्यापि वा क्रमात् ।
वातपित्तकफैः सप्तदशद्वादशवासरान् । प्रायोऽनुयाति
मर्य्यादां मोक्षय च बधाय च । इत्यग्निवेशस्य मतं
[Page3171-a+ 38]
हारीतस्य पुनः स्मृतिः । द्विमुण । सप्तमी (चतुर्दशी) या च
नवम्येकादशी तथा । एषा त्रिदोषमर्य्यादा मोक्षाय च ब-
धाय च । शुद्ध्यशुद्द्यै ज्वरः कालं दीर्घमप्यत्र वर्तते ।
कृशानां व्याधियुक्तानां मिथ्याहारादिसेविनाम् ।
अल्पोऽपि दोषो दुष्ट्यादेर्लब्धान्यतमतो बलम् । स प्रत्यनीको
विषमं यस्माद्वृद्धिक्षयान्वितः । सोऽरिपक्षो ज्वरं कुर्य्या-
द्विषमक्षयवृद्धिभाग् । दोषः प्रवर्तते तेषां स्वे काले
ज्वरयन् बली । निवर्तते पुनश्चैव प्रत्यनीकबलाबलः ।
क्षीणदोषे ज्वरः सूक्ष्मो रसादिष्वेव लीयते । लीन-
त्वात् कार्श्यवैवर्ण्यजाड्यादीनादधाति सः । आसन्न
विवृतास्यत्वात् स्रोतसां रसवाहिनाम् । आशु सवैस्य
वपुषो व्याप्तिर्द्दोषेण जायते । सन्ततः सततस्तेन विप-
रीतो विपर्य्ययात् । विषमो विषमारम्भः क्षपाकालेन
सङ्गवान् । दोषो रक्ताशयः प्रायः करोति सन्ततं
ज्वरम् । अहोरत्रस्य सन्धिः स्यात् सकृदन्येद्युराश्रितः ।
तस्मिन्मासवहा नाडी मेदोनाडी तृतीयके । ग्राही-
पित्तानिलान् मूर्द्ध्नस्त्रिकस्य कफपित्ततः । स पृष्ठस्या-
निलकफात् स चैकाहान्तरः स्मृतः । चतुर्थको मलै-
र्मेदोमज्जास्थ्यन्यतरस्थिते । मज्जामूत्ररैत्यपरः प्रभा-
वमनुदर्शयेत् । द्विविधं कफेन जङ्वाभ्यां सपूर्वं
शिरसोऽनिलात् । अस्थिमज्जोरूपगते चातुर्थकविप-
र्य्ययः । तिधा त्र्यहं ज्वरयति दिनमेकञ्च मुञ्चति ।
बलाबलेन दोषाणामनुचेष्टादिजन्मनाम् । पक्वानामवि-
पर्य्यासात् सप्तरात्रन्तु लङ्घयेत् । ज्वरः स्यात् मनस-
स्तद्वत् कर्मणश्च तदा तदा । गम्भीरधातुचारित्वात् सन्नि-
पातेन सम्भवात् । तुल्यो भूयिष्ठदोषाणां दुश्चिकित्स्य
श्चतुर्थकः । सूक्ष्मात् सूक्ष्मतरास्येषु दूराद्दूरतरेषु च ।
दोषो रक्तादिमार्गेषु शनैरल्पश्चिरेण यत् । याति देहञ्च
नाशेषं सन्तापादीन् करोत्यतः । क्रमो थत्नेन विच्छिन्नः
सन्तापो लक्ष्यते ज्वरः । विषमो विषमारम्भः क्षपाका-
लानुसारवान् । यथोत्तरं मन्दमतिर्मन्दशक्तिर्यथायथम् ।
कालेनांप्नोति सदृशान् स रसादींस्तथा तथा । दोषो ज्वर-
यति क्रुद्धश्चिराच्चिरतरेण च । भूमौ स्थितं जलैः सिक्तं
कालमेव प्रतीक्षते । अङ्कुराय यथा वीजं दोषवीजं
भवेत्तथा । वेगं कृत्वा विषं यद्वदाशये नीयते बलम् ।
कुप्यत्याप्तबलं भूयः काले दोषविषं तथा । एवं ज्वराः
प्रवर्त्तन्ते विषमाः सन्ततादयः । उत्क्लेशो गौरवं दैन्यं
भङ्गोऽङ्गानां विजृम्भणम् । अरोचको वमिः श्वासः सर्व-
[Page3171-b+ 38]
स्मिन्रसगे जवरे । रक्तनिषोदलं तृष्णा अक्ष्णोस्तु पिडलो-
द्गमः । दाहरागभ्रममदप्रलावो रक्तसंश्रिते । तृङ्ग्लानि-
स्पष्टवर्च्चस्कमन्तर्द्दाहो भ्रमस्तथा । दौर्बल्यं गात्रविक्षेपो
मांसस्थे मेदसि स्थिते । स्वेदोऽतितृष्णा वमनं दौर्गन्ध्यं
चासहिष्णुता । प्रलापो ग्लानिररुचिरस्थिगे त्वस्थिभेड-
नम् । दोषप्रवृत्तिरूर्द्धाधःश्वासाङ्गक्षेपकूजनम् । अन्त-
र्द्दाहो बहिःशैत्यं श्वासो हिक्का च मज्जगे । तमसो
दर्शनं मर्म्मच्छेदनं स्तब्धमेढ्रता । शुक्रप्रवृत्तिर्मृत्यु व
जायते शुक्रसंश्रये । उत्तरोत्तरदुःसाध्याः पञ्चान्ये
ते विपर्य्यये । प्रलिम्पन्निव गात्राणि श्लेष्मणा गौर-
वेण च । मन्दज्वरः प्रलापस्तु स शीतः स्यात् प्रलेपकः ।
नित्यं मन्दज्वरो रूक्षः शीतः कृच्छ्रेण गच्छति । स्त-
ब्धाङ्गः श्लेष्मभूयिष्ठो भवेद्वातबलासकः । हरिद्राभेदवर्णा-
भस्तद्वल्लेपः प्रमेहति । स वै हारिद्रको नाम ज्वरभे-
दोऽन्तकः स्मृतः । कफवातौ समौ यत्र हीनपित्तस्य
देहिनः । तीक्ष्णोऽथ वा दिवा मन्दो जायते रात्रिजो
ज्वरः । दिवकरापितवले व्यायापामाच्च विशोषिते । शरीरे
नियतस्थाता ज्वरः स्यात् पौर्वरात्रिकः । आमाश्ये
यदा दुष्टे श्लेष्मपित्ते ह्यधःस्तिते । तदार्द्धं शीतलं
देहे त्वर्द्धं चोष्णं प्रजायते । काये पित्तं यदा दुष्टं
श्लेष्मा चान्ते व्यवस्थितः । उष्णत्वं तेन देहस्य शीतत्वं
करपादयोः । रसरक्ताश्रयः साध्यो मांसमेदोगतश्च यः ।
अस्थिमज्जागतः कृच्छ्रस्तैस्तैः साङ्गैर्हतप्रभः । वि-
संज्ञो ज्वरवेगार्त्तः सक्रोध इव वीक्ष्यते । सदोष्णशब्दञ्च
शकृदुद्रवं मुञ्चति वेगवत् । देहो लघुर्व्यपगतक्लभमीह-
तापः पाको मुखे करणसौष्ठबमव्यथत्वम् । स्वेदः क्षपः
प्रकृतिगामिमनोऽन्नलिप्सा कण्डूश्च मूर्ध्नि विगतज्वर-
लक्षणानि” ।
<फ्>माधवकरनिदाने वातिकादीनां लक्षणभेद उक्तस्तत्र
वातिकस्य लक्षणं यथा
“वेपथुर्विषमो वेगः कण्ठौष्ठपरिशोषणम् । निद्रानाशः क्षवः-
स्तम्भो गात्राणां रौक्ष्यमेब च । शिरोह्वद्गात्ररुग्वक्लवैरस्यं
गाढविट्कता । शूलाध्माने जृम्भणञ्च भवत्यनिलजे ज्वरे ।
पैत्तिकस्य लक्षणं यथा
“वेगस्तीक्ष्णोऽतिसारश्च निद्राल्पत्वं तथा वमिः । कण्ठौष्ठ
सुखनासाना पाकः स्वेदस जायते । प्रलापो वक्त्रकटुता
मूर्च्छा दाहो मदस्तृषा । पीतविण्मूत्रनेत्रत्वं पैत्तिके
भ्रम एव च” ।
[Page3172-a+ 38]
कफनिमित्तजस्य माधवकरनिदानोक्तं लक्षणं यथा
“स्तैमित्यं स्तिमितो वेग आलस्यं मधुरास्यता । शुक्ल-
मूत्रपुरीषत्वं स्तम्भस्तप्तिरथापि च । गौरवं शीतमुत्क्लेदो
रोमहर्षोऽतिनिद्रता । प्रतिश्यायोऽरुचिः कासः कफजे-
ऽक्ष्णोश्च शुक्लता” ।
वातपैत्तिकस्य लक्षणं यथा “तृष्णा मूर्च्छा भ्रमो दाहः
स्वप्ननाशः शिरोरुजा । कण्ठास्यशोषो वमथूरोमहर्षो-
ऽरुचिस्तमः । पर्वभेदश्च जृम्भा च वातपित्तज्वराकृतिः ।
वातश्लैष्मिकस्य लक्षणं यथा
“स्तैमित्यं पर्वणां भेदो निद्रा गौरवमेव च । शिरोग्रहः
प्रतिश्यायः कासः स्वेदाप्रवर्त्तनम् । सन्तापो मध्यवेगश्च
वातश्ले ष्मज्वराकृतिः” ।
पित्तश्लैष्मिकस्य लक्षणंयथा
“लिप्ततिक्तास्यता तन्द्रा मोहः कासोऽरुचिस्तृषा । मुहु-
र्दाहो मुहुःशीतं पित्तश्लेष्मज्वराकृतिः” ।
सान्निपातिकस्य लक्षणं यथा
“क्षणे दाहः क्षणे शीतमस्थिसन्धिशिरोरुजा । सास्रावे
कलुषे रक्ते निमग्ने चापि लोचने । स्वखनौ
सरुजौ कर्णौ कण्ठः शूकैरिवावृतः । तन्द्रा मोहः
प्रलापश्च कासः श्वासोऽरुचिर्भ्रमः । परिदग्धा खर-
स्पर्शा जिह्वा त्रस्ताङ्गता परम् । ष्ठीवनं रक्तपित्तस्य
कफेनोन्मिश्रितस्य च । शिरसो लोटनं तृष्णा निद्रा-
नाशो हृदि व्यथा । खेदमूत्रपुरीषाणां चिराद्दर्शन-
मल्पशः । कृशत्वं नातिगात्राणां सततं कण्ठकूजनम् ।
कीटानां श्यावरक्तानां मण्डलानाञ्च दर्शनम् । मूकत्वं
स्रोतसां पाको गुरुत्वमुदरस्य च । चिरात् पाकश्च
दोषाणां सन्निपातज्वराकृतिः” ।
असाध्यस्य सान्निपातिकस्य तस्य लक्षणं यथा
“दोषे विरुद्धे नष्टेऽग्नौ सर्वसम्पूर्णलक्षणः । सन्नि-
पातज्वरोऽसाध्यः कृच्छ्रसाध्यस्ततोऽन्यथा । सप्तमे दिवसे
प्राप्ते दशमे द्वादशेऽपि वा । पुनर्घोरतरोभूत्वा प्रशमं
याति हन्ति वा । सप्तमी द्विगुणा (चतुर्द्दशी) चैव
नवम्येकादशी तथा । एषा त्र्दोषमर्य्यादा मोक्षाय च
बधाय च । सन्निपातज्वरस्यान्ते कर्णमूले सुदारुणः ।
<फ्>शोथः संजायते तेन कश्चिदेव प्रमुच्यते” ।
जीर्णस्य लक्षणं यथा
“त्रिसप्ताहव्यतीतस्तु ज्वरोयस्तनुतां गतः । प्लीहाग्नि-
सादं कुरुते स जीर्ण इति उच्यते” ।
[Page3172-b+ 38]
आमन्तोर्लक्षणं यथा “अभिघाताभिचाराभ्यामभिषङ्गा भ-
शापतः । आगन्तुर्जायते दोषैर्यथास्वं तं विभावयेत्” ।
विषभक्षणजागन्तुकस्य तस्य लक्षणं यथा
“श्यवास्यता विषकृते तथातीसार एव च । भक्तारुचिः
पिपासा च तोदश्च सह मूर्च्छया” ।
ओषधीगन्धजस्य कामजस्य च तस्य लक्षणं यथा ।
“औषधीगन्धजे मूर्च्छा शिरोरुग्वमथुस्तथा । कामजे चित्त
विभ्रं शस्तन्द्रालस्यमभोजनम्” ।
भवादिजस्य लक्षणं यथा “भयात् प्रलापः शोकाच्च
भवेत् कोपाच्च वेपथुः । अभिचाराभिशापाभ्यां मोह-
स्तृष्णा च जायते । भूताभिषङ्गादुद्वेगो हास्यरोदन
कम्पनम् । कामशोकभयाद्वायुः क्रोधात् पित्तं त्रयो-
मलाः । भूताभिषङ्गात् कुप्यन्ति भूतसामान्यलक्षणाः” ।
विषमज्वरस्य संप्राप्तिर्यथा
“दोषोऽल्पिऽहितसम्भूतो ज्वरोत्सृष्टस्य वा पुनः । धातु-
मन्यतमं प्राप्य करोति विषमज्वरम्” ।
सन्ततादिज्वराणां प्रतिनियतं धातवोदूष्यास्तथा हि
“सन्तती रसरक्तस्थः सोऽन्येद्युः पिशिताश्रितः । मेदोगत
स्तृतीयेऽह्नि त्वस्थिमज्जगतः पुनः । कुर्याच्चातुर्थकं
घोरमन्तकं रोगसङ्करम् । सप्ताहं वा दशाहं वा द्वाद-
शाहमथापि वा । सन्तत्या योऽविसर्गी स्यात् सन्ततः
स निगद्यते । अहोरात्रे सन्ततको द्वौ कालावनुव-
र्त्तते । अन्येद्युष्कस्त्वहोरात्र एककालं प्रवर्त्तते । तृतीयक
स्तृतीयेऽह्नि चतुर्थेऽह्नि चतुर्थकः । केचिद्भूताभिषङ्गोत्थं
ब्रुवते विषमज्वरम् । कफपित्तात् एकग्राही पृष्ठाद्वात
कफात्मकः । वातपित्ताच्छिरोग्राही त्रिविधः स्यात्
तृतीयकः । चतुर्थको दर्शयति प्रभावं द्विविधं ज्वरः ।
जङ्घाभ्यां श्लैष्मिकः पूर्वं शिरस्तोऽनिलसम्भवः । विषम-
ज्वर एवान्यश्चातुर्थकविपर्य्ययः । मध्ये अहनी ज्वरय-
त्यादावन्ते च मुञ्चति” ।
वातबलासकलक्षणं
“नित्यं मन्दज्वरो रूक्षः शूनकस्तेन सीदति । स्तब्धाङ्गः
श्लेष्मभूयिष्ठो नरो वातबलासकी” ।
प्रलेपकलक्षणं यथा
“प्रलिम्पन्निव गात्राणि धर्मेण गौरवेण वा । मन्दज्वरो
विलेपी च सशीतः स्यात् प्रलेपकः” ।
विषमज्वरविशेषाः ।
“विदग्धेऽन्नरसे देहे श्लेद्मपित्ते व्यवस्थिते । तेनार्द्धं
[Page3173-a+ 38]
शीतलं देहे चार्द्धञ्चोष्णं प्रजायते । काये दुष्टं यदा
पित्तं श्लेष्मा चान्ते व्यवस्थितः । तेनोष्णत्वं शरीरस्य शी-
तत्वं हस्तपादयोः” अत्र मतान्तरम् । “काये श्लेष्मा
यदा दुष्टः पित्तञ्चान्ते व्यवस्थितम् । शीतत्वं तेन गात्रा-
णामुष्णत्वं हस्तपादयोः” ।
शीतपूर्वोज्वरो यथा ।
“त्वक्स्थौ श्लेष्मानिलौ शीतमादौ जनयतो ज्वरे ।
तयोः प्रशान्तयोः पित्तमन्ते दाहं करोति च” ।
दाहपूर्वो ज्वरो यथा ।
“करोत्यादौ तथा पित्तं त्वक्स्थं दाहमतीव च ।
तस्मिन् प्रशान्ते हीतरौ कुरुतः शीतमन्ततः । द्वावेतौ
दाहशीतादी ज्वरौ संसर्गजौ स्मृतौ ।
दाहपूर्वस्तयोः कष्टः कृच्छ्रसाध्यतमश्च सः” ।
वातादिज्वराणां धातुविशेषदुष्यतया रसादिगतदोषज
ज्वराणां लक्षणानि
“गुरुता हृदयोत्क्लेशः सदनं छर्द्यऽरोचकौ । रसस्थे
न्यज्ज्वरे लिङ्गं दैन्यञ्चास्योपजायते” १ । रक्तनिष्ठीवनं
दाहो मोहश्छर्दनविभ्रमौ । प्रलापः पिडका तृष्णा
रक्तप्राप्ते ज्वरे नृणाम् २ । पिण्डकोद्वेष्टनं तृष्णा दुष्टमूत्र-
पुरीषता । ऊष्मान्तर्दाहविक्षेपौ ग्लानिःस्यान्मांसगे ज्वरे ३ ।
भृशं स्वेद स्तृषा मूर्च्छा प्रलापश्छर्दिरेव च । दौर्गन्ध्या-
रोच कौ ग्लानिर्मेदःस्थे चासहिष्णुता ४ । भेदोऽस्थ्नां
कूजनं श्वासो विरेकश्छर्दिरेव च । विक्षेपणञ्च गात्राणा
मेतदस्थिगते ज्वरे ५ । तमः प्रवेशनं हिक्का कासः शैत्यं
वमिस्तथा । अन्तर्द्दाहो महाश्वासो मर्मच्छेदश्च मज्जगे ६ ।
मरणं प्राप्नुयात् तत्र शुक्रस्थानगते ज्वरे ७ । शेफसः
स्तब्धतामोक्षा शुक्रस्थे तु विशेषतः” ।
ऋतुभेदे प्राकृतादिज्वरविशेषो यथा
<फ्>“वर्षाशरद्वसन्तेषु वाताद्यैः प्राकृतः क्रमात् ।
वैकृतोऽन्यः स दुःसाध्यः प्राकृतश्चानिलोद्भवः । वर्षासु
मारुतो दुष्टः पित्तश्लेष्मान्वितो ज्वरम् । कुर्य्यात्
पित्तञ्च शरदि तस्य चानुबलः कफः । तत् प्रकृत्या विद-
ध्याच्च तत्र नानशनाद्भयम् । कफो वसन्ते तमपि वात-
पित्तं भवेदनु । काले यथास्वं सर्वेषां प्रवृत्तिर्वृद्धिरेव वा ।
अन्तर्वेगज्वरलक्षणम् ।
“अन्तर्दाहोऽधिकस्तृष्णा प्रलापः श्वसनं भ्रमः । सन्ध्यस्थि-
शूलमस्वेदो दोषवृद्धौ विनिग्रहः । अन्तर्वेगस्य लिङ्गानि
ज्वरस्यैतानि लक्षयेत्” ।
[Page3173-b+ 38]
बहिर्वेगज्वरलक्षणम् “सन्तापोऽभ्यधिको वाह्यस्तृष्णादीनाञ्च
मार्दवम् । बहिर्वेगस्य लिङ्गानि सुखसाध्यत्वमेव च” ।
आमज्वरलक्षणम्
“लालाप्रसेको हृल्लासहृदयाशुद्ध्यरोचकाः । तन्द्रालस्या-
विपाकास्यवैरस्यं गुरुगात्रता । क्षुन्नाशो बहुमूत्रत्वं
स्तब्धता बलवान् ज्वरः । आमज्वरस्य लिङ्गानि न दद्यात्
तत्र भेषजम् । भेषजं ह्यामदोषस्य भूयो ज्वलयति ज्वरम् ।
पच्यमानज्वरस्य लक्षणं यथा
“ज्वरवेगोऽधिकस्तृष्णा प्रलापः श्वसनं भ्रमः । मलप्र-
वृत्तिरुत्क्लेशः पच्यमानस्य लक्षणम्” ।
पक्वज्वरस्य लक्षणम्
<फ्>“क्षुत्क्षामता लघुत्वञ्चगात्राणां ज्वरमार्दवम् । दोष-
प्रवृत्तिरष्टाहो निरामज्वरलक्षणम्” ।
साध्यज्वरस्य लक्षणं यथा
“बलवत्स्वल्पदोषेषु ज्वरः साध्योऽनुपद्रवः” ।
असाध्यज्वरलक्षणं यथा ।
“हेतुभिर्बहुभिर्जातो बलिभिर्बहुलक्षणः । ज्वरः
प्राणान्तकृद्यश्च शीघ्रमिन्द्रियनाशनः । ज्वरक्षीणस्य शूनस्य
गम्भीरो दैर्ध्यरात्रिकः । असाध्यो वलवान् यश्च केश-
सीमन्तकृज्ज्वरः” ।
गम्भीरस्य लक्षणं यथा “गम्भीरस्तु ज्वरो ज्ञेयोह्यन्तर्दाहो
न तृष्णया । आनद्धत्वेन चात्यर्थं श्वासकासोद्गमेव च ।
आरम्भाद्विषमो यस्तु यश्च वा दैर्घ्यरात्रिकः । क्षीणस्य
चातिरूक्षस्य गम्भीरोयस्य हन्ति तम् । विसंज्ञस्ताम्यते
यस्तु शेते निपतितोऽपि वा । शीतार्दितोऽन्तरुष्णश्च ज्वरेण
म्रियते नरः । यो हृष्टरोमा रक्ताक्षो हृदिसंधातशूलवान् ।
वक्त्रेण चैवोच्छसिति तं ज्वरो हन्ति मानवम् । हिक्का-
श्वासतृषायुक्तं मूढविम्रान्तलोचनम् । सन्ततोच्छ्वासिनं
क्षीणं नरं क्षपयति ज्वरः । हतप्रभेन्द्रियक्षाममरोचक-
निपीडितम् । गम्भीरतीक्ष्णवेगार्त्तं ज्वरितं परिवर्जयेत्” ।
ज्वरस्योपद्रवा रक्षितोक्ताः यथा
“श्वासोमूर्च्छाऽरुचिश्छर्दिस्तृष्णातीसारविड्ग्रहाः । हि-
क्काकासोऽङ्गमेदश्च ज्वरस्योपद्रवा दश” ।
ज्वरमुक्तिपूर्वरूपम् । “दाहः स्वेदो भ्रमस्तष्णा कम्प-
विडभिसंज्ञिता । कूजनञ्चास्यवैगन्ध्यमाकृतिर्ज्वरमोक्षणे” ।
“ज्वरमुक्तलक्षणं “स्वेदो लघुत्वं शिरसः कण्डूपाकोमुखस्य
च । क्षवथुश्चान्नलिप्सा च ज्वरमुक्तस्य लक्षणम्” ।
सुश्रुतगारुडाद्युक्ताद् विशेषज्ञापनाय पृथगुपन्यासः ।
[Page3174-a+ 38]
ज्वरितस्य वर्ज्याबर्ज्यानि भावप्र० उक्तानि यथा
“सामान्यतो ज्वरी पूर्वं निर्वाते निलये वसेत् । निर्वात-
मायुषो वृद्धिमारोग्यं कुरुते यतः । व्यजनस्यानिल
स्तृष्णास्वेदमूर्च्छाश्रमापहः । तालवेत्रभबो वात-
स्त्रिदोषशमनो मतः । वंशव्यजनजः सोष्णो रक्तपित्त
प्रकोपनः । चामरो वस्त्रसंभूतो मायूरो वेत्रजस्तथा ।
एते दोषजिता वाताः स्तिग्धा हृद्याः सुपूजिताः ।
नषज्वरी भवेद्यत्नाद्गुरूष्णवसनावृतः । यथर्तुपक्वपानीयं
पिवेत् किञ्चिन्निवारयन् । विनापि भेषजैर्व्याधिः पथ्यादेव
निवर्तते । न तु पथ्यविहीनस्य भेषजानां शतैरपि ।
ततो ज्वरे वर्जनीयान्याह सुश्रुतः “परिषेकान् प्रदे-
हांश्च स्नेहान् संशोधनानि च । दिवास्वप्नं व्यवायञ्च
व्यायामं शिशिरं जलम् । क्रोधप्रवातभोज्यांश्च वर्जये-
त्तरुणज्वरी” । परिषेकः स्तानादिः, प्रदेहोऽनुलेपना-
भ्यङ्गादिः । परिषेकादिसेवने दोषमाह तत्रैव
<फ्>“शोषं छर्दिं मदं मूर्च्छां भ्रमं तृष्णामरोचकम् ।
प्राप्तोत्युपद्रवानेतान् परिषेकादिसेवनात्” । आदि-
शब्देन प्रदेहादयो गृह्यन्ते । हारीतेन प्रत्येकं सेवने
कलसुक्तञ्च “व्यायामज्ज्वरसंवृद्धिर्त्यवायात स्तम्भमूर्च्छनम् ।
मृतिश्च स्नेहपानाद्यैर्मूर्च्छा छर्दिर्मदोऽरुचिः । गुर्वन्नभो-
जनात् स्वप्नाद्विष्टम्भो दोषकोपनम् । अग्निसादः खर-
त्वञ्च स्रोतसां च प्रवर्तनम्” । मृतिरिति व्यवायादित्यत्र
संवध्यते । स्वप्नात् दिवास्वापात्, ज्वरमुक्तावपि वर्ज्यमाह ।
“सज्वरो ज्वरमुक्तो वा विदाहीनि गुरूणि च । असा-
त्म्यान्नानि पानानि विरुद्धाध्यशनानि च । व्यायाम-
मतिचेष्टां वाऽभ्यङ्गं स्नानञ्च वर्जयेत् । तेन ज्वरः शमं
याति शान्तश्च न पुनर्भवेत्” । ज्वरी लङ्घनं कुर्य्यादित्याह
चरको वाग्भटश्च “आमाशयस्थो हत्वाग्निं सामो
मार्गान् पिधापयन् । विदधाति ज्वरं दोषस्तस्माल्लङ्घन-
माचरेत्” । तथा “ज्वराद्रौ लङ्घनं प्रोक्तं ज्वरमध्ये
तु पाचनम् । ज्वरान्ते भोषजं दद्याज्ज्वरमुक्ते विरे-
चनम् । त्रिविधं त्रिविधे दोषे तत्समीक्ष्य प्रयोजयेत् ।
दोषेऽपि लङ्घनं पथ्य मध्ये लङ्घनपाचनम् । प्रभूते
शोभनं तच्च मूलादुन्मूलयेन्मलान्” । चक्रदत्तश्च “तरुणं
तु ज्वर पूर्वं लङ्घनेन क्षयं नयेत् । आमदोषमलिङ्गाद्वा
लङ्घयेत्तं यथाविधि, । अन्यच्च “वातः पचति सप्तहात्
पित्तं तु दशमिर्दिनैः । श्लेष्माद्वादशभिर्धस्रैः पच्यते
वदतां वर! । “लङ्घनं लङ्घनीयस्तु कुर्य्याद्दोषानुरूपतः ।
[Page3174-b+ 38]
त्रिरात्रमेकरात्रं वाऽहोरात्रमथ वा ज्वरे । निर्वात-
सेवनात् स्वेदाल्लङ्घनादुष्णवारिणः । पानादामज्वरे
क्षीणे पश्चादौषधमाचरेत्” । आत्रेयेणोक्तम् “ज्वरादौ
लङ्घनं प्रोक्तं ज्वरमध्ये तु पाचनम् । ज्वरान्ते भेषजं
दद्याज्ज्वरमुक्ते विरेचनम् । दोषशेषस्य पाकार्थमग्नेः
सन्धुक्षणाय च । लङ्घितश्चाप्यदोषश्चेत् यवागूपानमा-
चरेत् । शालिषष्टिकमुद्गानां यूषं वा शस्तमाचरेत् ।
पञ्चकोलेन संसिद्धां यवागूं मध्यलङ्घने । अत्यर्थं
लङ्घितं दृष्ट्वा तस्य सन्तर्पणे हितम् । द्राक्षादाडिम
खर्जूरपियालैः सपरूषकैः । तर्पणार्हस्य कर्तव्यन्तर्पणं
ज्वरशान्तये” । अत्र लङ्घनशब्देनानशनमुच्यते । यत
आह सुश्रुतः “अनद्धःस्तिमितैर्दोषैर्यावन्तं कालमातुरः ।
तावत्त्वनशनं कुर्य्यात्ततः संसर्गमाचरेत्” । आनद्धःस्तिमितै-
र्दोषैः सम्बन्द्धः । संसर्गं औषधान्नादिप्रसङ्गम् । यत्र
आह चरकः “चतुःप्रकारा संशुद्धिः पिपासारोध-
प्तारुतो । पाचनान्युपवासश्च व्यायामश्चेति लङ्घनम् ।
चतुःप्रकारा संशुद्धिर्वमनञ्च विरेचनम् । निरूहणं च व-
स्तिश्च शिरोविरेचनं तथा । तत्वनुवासनं कार्य्यं तस्य
वृंहणत्वात् । अत्र लङ्घनं कर्शनमित्यर्थः । तथा च सुश्रुतः
“शरीरलाघवकरं यद्द्रव्यं कर्म वा पुनः । तं लङ्घन-
मिति ज्ञेयं वृंहणं तु पृथग्विधम्” । लङ्घनात्कर्शनादन्यत्
शरीरपोषकमित्यर्थः । ननु “आनद्धः स्तिमितैर्दोषैरित्यादि
पूर्वोक्तमुश्रुतवचनात्सामान्यतो ज्वरिणा यथाऽनशगरूपं
लङ्घनं क्रियते । तथा चतुःप्रकारा संशुद्धिः इत्यादि
चरकवचनाद्वमनादिरूपं लङ्घनं सर्वैर्ज्वरिभिः कथं न
क्रियते । तत्रोच्यते वमनादिकमंवस्थाविशषषु क्रियते
नतु सर्वज्वरेषु तथा च सुश्रुतः “सोत्क्लेशे बलेने देयं
वमनं श्लैष्मिकज्वरे । पित्तप्राये विरेकस्तु कार्यः प्रशि-
थिलाशये । सरुजे नीरुजे कार्य्यं सोदावर्त्ते निरूहणम्-
कफाभिपन्ने शिरसि कार्य्यं मूर्द्धविरेचनम्” । अपिच
सर्वज्वरिभिः पिपासानिग्रहो न कार्य्यः । यत आह
हारीतः । “तृष्णा गरीयसी धोरा सद्यः प्राणविना-
शिनी । तस्माद्देयं तृषार्त्ताय पानीयं प्राणधारणम्” ।
अतोऽवस्थाविशेष एव पिपासासहनं ज्वरिभिर्मारुतसेवनं
न कार्य्यम् सुश्रुतेन प्रवातसेवनस्य सर्वथा निषिद्ध-
त्वात् । अतो मारुतसेवनमप्यवस्थाविशेष एव युक्तम् ।
लङ्घनाम्बुयवागूभिर्यदा दोषो न पच्यते । तदा तु
मुखवैरस्यतृष्णारोचकनाशनैः । ज्वरघ्नैः पाचनैर्हृद्यैः
[Page3175-a+ 38]
कषायैः समुपाचरेत्” इत्यत्र लङ्घनपाचनयोः स्फुट
एव भेदः । व्यायामोऽपि न कार्य्यस्तस्यातिनिषिद्ध-
त्वात् अवस्थाविशेषे पुनः पार्श्वपरिवर्तनादिरूपः
सोऽपि कर्त्तव्यः तस्माच्चतुःप्रकारा संशुद्धिरित्यादिश्लोके
लङ्घनपदं कर्शनपर्य्यायमिति निर्णीतम् । अनशनरूपस्य
लङ्घनस्य फलमाह “लङ्घनेन क्षयं नीते दोषे सन्धु-
क्षितेऽनले । विज्वरत्वं लघुत्वं च क्षुच्चैवास्योपजायते” ।
लङ्घनेन अनशनेन प्रवृद्धे दोषे क्षयन्नीते । यत आह
“आहारं पचति शिखी दोषानाहारवर्जितः” । पचतीति
सन्धुक्षितेऽनले आच्छादकदोषे क्षीणेऽग्नौ प्रदीप्ते यथो-
क्तसंप्राप्तिसामग्रीविघटनात् विज्वरत्वं शरीरस्य गौरवा-
भावेन लघुत्वम् । क्षुत् बुभुक्षा च जायते इत्यर्थः ।
अन्यच्चाह सुश्रुतः “अनवस्थितदोषाग्नेर्लङ्घनं दोष-
पाचनम् । ज्वरघ्नं दीपनं काङ्क्षारुचिलाघवकारणम्” ।
अनवस्थितदोषाग्नेः स्वस्थानादितो गतोदोषोऽग्निश्च
यस्य तस्य ज्वरिणः काङ्क्षा अन्नाभिलाषः, रुचिः लङ्घने-
नामपाकान्मु खशोषादिनाशे मुखस्य यत्प्रकृतत्वं सैव
रुचिः शोभा । “रुचिः स्त्री दीप्तिशोभायामभीष्टार्था-
भिलाषयोरिति” मेदिनीकारः” सम्यक्वृतस्य लङ्घनस्य
लक्षणमाह “वातमूत्रपूरीषाणां विसर्गे गात्रलाघवे ।
हृदयोद्गारकण्ठास्यशुद्धौ तन्द्राक्लमे गते । स्वेदे जातेऽ
रुचौ चापि क्षुत्पिपासासहोदये । कृतं लङ्घनमाद्देश्यं
निर्व्यथे चान्तरात्मनि” । हृदयस्य शुद्धिरनवरोधः उद्गार-
शुद्धिः सधूमाम्लोद्गाराभावः । कण्ठस्य शुद्धिः कफानव-
लिप्तत्वम् । आस्यशुद्धिः मुखस्य प्रकृतरसत्वम् । तन्द्राक्लमे
तन्द्रा च क्लमश्च तस्मिं स्तन्द्रा निद्रा क्लमोऽत्र ग्लानिः ।
क्षुत्पिपासासहोदये क्षुत्पिपासयोः सह युगपदुदये,
अन्तरात्मनि मनसि । एतानि लक्षनानि मिलितन्येव
सम्यक्कृतं लङ्घनं बोधयन्ति नतु प्रत्येकम् । हीनस्य
लङ्घनस्य लक्षणमाह “कफोत्क्लेशः सहृल्लासष्ठीवनं
च मुहुर्मुहुः । कण्ठस्य हृदयाशुद्धिस्तन्द्रा स्याद्धीन
लङ्घने” । उपस्थितवमनत्वमिव कफोत्क्लेशः कफस्य
वमनायोपस्थितिः । हृल्लासष्टीवनं हृदयात्कफनिर्गमः ।
अतिशयितस्य लङ्घनस्य लक्षणमाह “पर्वभेदोऽङ्गमर्दश्च
कासः शोषो मुखस्य च । क्षुत्प्रणाशोऽरुचिस्तृष्णा
दौर्बल्यं श्रोत्रनेत्रयोः । मनसः संभ्रमोऽभीक्ष्णमूर्द्धवात-
स्तमो हृदि । देहाग्निर्बलहानिश्च लङ्घनेऽतिकृते भवेत् ।
अरतिर्बलहानिश्च लङ्घनेऽतिकृते भवेत्” । कर्णनेत्रयोः
[Page3175-b+ 38]
दौर्बल्यं स्वविषयग्रहणासामर्थ्यम् । मनसः संभ्रमः
भ्रान्तिः । ऊर्द्धवातः उद्गारबाहुल्यम् । हृदि तमः
अन्धकारप्रविष्टस्येवाज्ञानम् । वलरक्षणेन लङ्घनं कार-
येदित्याह “वलाविरोधिना चैनं लङ्घनेनोपादयेत् ।
बलाधिष्ठानमारोग्यं यदर्थोऽयं क्रियाक्रमः” अयमर्थः ।
एनं रोगिणं वलाविरोधिना अनतिबलक्षयकारिणा
लङ्घनेन उपपादयेत् कुत इति चेत्तत्राह । यदर्थ-
मस्मै आरोग्याय अयं क्रियाक्रमः चिकित्सोपक्रमः ।
तत आरोग्यं बलाधिष्ठानं बलाश्रयमित्यर्थः । केषा-
ञ्चिदनशनस्य निषेधमाह सुश्रुतः” “तद्धि मारुततृष्णा-
क्षुत्सुखशोषभ्रमान्वितैः । न कार्य्यं गुर्विणीबालवृद्ध
दुर्बलभीरुभिः । न क्षयाध्वश्रमक्रोधकामशोषचिर-
ज्वरी” । तत् अनशनम् उल्वणमारुतयुक्तेन ज्वरिणा
न कार्य्यं सारुतोऽत्र निरामोबोद्धव्यः । सामे मारुते
लङ्घनं कार्य्य मेव यत आह तन्त्रान्तरे “अवश्यमेब
कुर्वीत ज्वरी सामे समीरणे । लङ्घनं ह्यामपाकार्थं न
तदूर्द्ध्वं यथा कफे” । तदूर्द्ध्वं आमपाकादूर्द्ध्वम् । अत-
एवोक्तम् “कफपित्ते द्रवौ धातू सहेते लङ्घनं बहु ।
आमक्षयादूर्द्ध्वमपि वायुर्न सहते क्षणम्” । आमस्य
लक्षणमाह “आहारस्य रसः सारो यो न पक्वोऽग्नि-
लाघवात् । आमसंज्ञाज्ञ लभते बहुव्याधिसमाश्रयः” ।
तन्त्रान्तरे तु “आममन्नरसं केचित् केचित्तु मल-
सञ्चयम् । प्रथमं दोषदुष्टिं वा केचिदामं प्रचक्षते ।
अविपक्वमसंसक्तं दुर्गन्धं बहुपिच्छिलम् । सादनं सर्व-
गात्राणामाममत्यामशब्दितः । तेनामेन समायुक्ताः दोषा
दुष्याश्च तादृशाः । तदुद्भवा आमयाश्च साम इति बुधैः
स्मृताः” । तत्र सामस्य वातस्य लक्षणमाह, “वायुः
सामो विबद्धान्तिः सादतन्द्रान्त्रकूजनैः । वेदनाशोथ
निस्तोदैः क्रमशोऽङ्गानि पीडयेत् । विचरेद्युगपच्चापि
गृह्णाति कुपितो भृशम् । स्नेहाद्यैर्वृद्धिमायाति मेघः
सूर्य्योदये निशि” । विचरेदु युगपत् वायुरामश्चैककालं
विचरेत् कुपितः सामो वायुः भृशमतिशयेन
गृह्णात्यङ्गानीत्यर्थः । वातस्य तस्यैव निरामस्य लक्षण-
माह “निरामो विशदो रूक्षो निर्गन्धोऽत्यल्पवेदनः ।
विपरीतगुणैः शान्तिः स्तिग्धैर्जातिविशेषतः” ।
<फ्>अथ प्रसङ्गात्सामस्य पित्तस्य लक्षणमाह “पित्तं सामं
भवेदम्लं दुर्गन्धं हरितं गुरु । अम्लिकाकण्ठहृद्दाहकरं
श्यावं तथा स्थिरम्” । अम्लिका अम्बिलता (चुकीति)
[Page3176-a+ 38]
लोक । पित्तस्य तस्य निरामस्य लक्षणमाह । “निरामं
पित्तमाताम्रमत्युष्णं कटुकं सरम् । दुर्गन्धि रुचिकृद्वह्निब-
जवर्द्धनमीरितम्” ।
<फ्>अथ सामकफस्य लक्षणमाह “आलस्यतन्द्राहृद-
याविशुद्धिर्दोषाप्रवृत्त्या विड्मूत्रतामिः । गुरूदर-
त्वास्नचिसुप्तताभिरामान्वितं व्याधिमुदाहरन्ति । आम-
ञ्जयेल्लङ्घनकोष्णपेयालध्वन्नसूपौदनतिक्तयूषैः । विरूक्ष-
णस्वेदनपाचनैश्च संशोधनैरूर्द्ध्वमधस्तथैव । तद्धि मारु-
नतृष्णायां लङ्घनं कार्य्यमेव च” । तथा मुखशोष-
भ्रमावपिनिरामयोरेव विवक्षितौ सामयोस्तु तयोर्ल्लङ्घनं
कार्य्यमेव, गुर्विणीबालवृद्धादिभिरपि निरामैरेव नैव
लङ्घनं कार्य सामैः पुनस्तैरपि लङ्घनं कार्य्यमेव ।
“क्षये धातुक्षये राजयक्ष्मणि च वातजे ज्वरे लङ्घनं न
कार्य्यम् । ज्वरी लङ्घनेऽपि जलं पिबेदित्याह सुश्रुतः ।
“तृषितो मोहमायाति मोहात् प्राणान्विमुञ्चति । अतः
सर्वास्ववस्थासु न क्वचिद्वारि वर्जयेत्” । हारीतेनोक्तम्
“तृष्णा गरीयसी घोरा सद्यःप्राणविनाशिनी । तस्मा-
द्देयं तृषार्त्ताय पानीयं प्राणधारणम्” । अवश्यं पेय-
मपि जलं ज्वरी किञ्चिद्वारयन् पिवेत् । यत आह सुश्रुत
एव । “जीविनां जीवनं जीवो जगत्सर्वं तु तन्मयम् ।
अतोऽत्यन्तनिषेधेन न क्वचिद्वारि वारयेत्” । जीवनं जलं
क्वचिन्न वारयेदेव तथा च, “ज्वरे नेत्रामये कुष्ठे
मन्देऽग्नावुदरे तथा । अरोचके प्रतिश्याये प्रसेके श्वयथौ
क्षये । व्रणे च मधुमेहे च षानीयं मन्दमाचरेत्” ।
मुखप्रसेके अल्पं पिवेत् मन्दमाचरेत् पिबेत् । यत
आह “अतियोगेन सलिलं तृष्यतोऽपि प्रयोजितम् ।
प्रयाति श्लेष्मपित्तत्वं ज्वरितस्य विशेषतः” । तच्च जलं
नवज्वरी शीतलं न पिबेदित्याह सुश्रुतः “नवज्वरे
प्रतिश्याये पार्श्वशूले गलग्रहे । सद्यःशुद्धौ तथाऽऽ-
ध्माने व्याधौ वातकफोद्भवे । अरुचिग्रहणीगुल्मश्वास-
कासेषु विद्रधौ । हिक्कायां स्नेहपाने च शीतं वारि
विवर्जयेत्” । अन्यच्च वर्ज्यमाह स एव “सेव्यमानेन शीतेन
ज्वरस्तोयेन वर्द्धते” । अत्र शीतं जलं अक्वथितं निषिद्ध्वम् ।
तथा सति क्वथितमायातम् । तत्र क्वथितस्य विधिर्गु-
णश्च “क्वाय्यमानं तु निर्वेगं निष्फेनं निर्मलं च
यत् । तत्तोयं क्वथितं ज्ञेयं दोषघ्नं पाचनं लघु” ।
शनैः क्वथितस्य विधानमाह सुश्रुतः “वातश्लेष्मज्वरार्त्ताय
हितमुष्णाम्बु तृष्यते । दीपनं स्यात्तु कफजे वातपि-
[Page3176-b+ 38]
त्तानुलोमनम् । तद्धि मार्दवकृद्दोषस्रोतसां शीतम-
न्यथा” । वाग्भटश्च “तृष्णायां प्राप्तमुष्नाम्बु
पिबेद्वातकफज्वरे । तत्कफं विलयं नीत्वा तृष्णामाशु
निवर्त्तयेत् । उदीर्य्य चाग्निं स्रोतांसि मृदूकृत्य विशो-
धयेत् । वातपित्तकफस्वेदशकृण्मूत्राणि सारयेत् ।
अथोष्णोदकस्य लक्षणं गुणाश्च “क्वाथ्यमानन्तु निर्वेगं
निष्फेनं निर्मलं तथा । अर्द्धावशिष्टं यत्तोयं तदुष्णो-
दकमुच्यते । ज्वरकासकफश्वासपित्तवाताममेदसाम् ।
नाशनं पाचनञ्चैव पथ्यमुष्णोदकं सदा” ।
अथर्त्तुभेदे जलस्य पाकभेदः । “त्रिपादशेषं सलिलं
ग्रीष्मे शरदि शस्यते” । “अन्ये तु निदाधे त्वर्द्ध्वपादोनं
पादहीनन्तु शारदम् । हिमेऽर्द्धशेषं शिशिरी तथा
वर्षावसन्तयोः । शिशिरे च वसन्ते च हिमे चार्द्धावशे-
षितम् । अष्टमांशावशेषन्तु वारि वर्षासु शस्यते ।”
ज्वरविषये कश्चिदस्यावर्ज्यादिगेदः चक्रदत्त उक्तो यथा
<फ्>“ज्वरितं ज्वरमुक्तं वा दिनान्ते भोजयेल्लधु । श्लेष्म-
क्षये विवृद्धोष्मा बलवाननलस्तदा । गुर्वभिष्यन्द्यकाले
च ज्वरी नाद्यात् कथञ्चन । न हि तस्याहितं भुक्त-
सायुषे वा सुखाय वा । लङ्घनं स्वेअनं काये यवाग्व-
स्तिक्तको रसः । पाचनान्यविपक्वानां दोषाणां तरुणे
ज्वरे । आसप्तरात्रं तरुणं ज्वरमाहुर्मनीषिणः । मध्यं
द्वादशरात्रन्तु पुराणमत उत्तरम् । पाचनीयं शमनीयं
कषायं पाययेत् तु तम् । ज्वरितं षडहेऽतीते
लध्वन्नं प्रतिभोजयेत् । सप्ताहात् परतोऽस्तब्धे सामे
स्यात् पाचनं ज्वरे । निरामे शमनं लब्धे सामे नौषध-
माचरेत् । लालाप्रसेको हल्लासहृदयाशुद्ध्यरोचकाः ।
तन्त्रालस्याविपाकास्यवैरस्यं गुरुगात्रता । क्षुन्नाशो बहु-
मूत्रं च स्तब्धता बलवान् ज्वरः । आमज्वरस्य लिङ्गानि
न दद्यात् तत्र भेपजम् । भेषजं ह्यामदोषस्य भूयो
ज्वलयति ज्वरम् । मृदौ ज्वरे लघौ देहे प्रचलेषु मलेषु
च । पक्वं दोषं विजानीयाज्ज्वरे देयं तदौषधम्” ।
तेन ज्वरो नानाविधः ऐकाहिकादिः नवज्वरः जीर्ण-
ज्वरः विषमज्वरादिश्च उक्तवाक्येभ्योज्ञेयः ।
नक्षत्रभेदे ज्वरोत्पत्तौ मृत्युतद्भोगकालभेदाः महुर्त्तचि०
पी० धा० उक्ता यथा
<फ्>“स्वातीन्द्रपूर्वाशिवसर्पभे मृतिर्ज्वरेऽक्न्त्यमैत्रे स्थिरता
मवेद्रुजः । याम्यश्रवोवारुणतक्षभे शिवाघस्रा हि पक्षो द्व्य-
धिपार्कवासवे । मूलाग्निदास्रे नव पित्र्यभे नखा बुध्न्या-
[Page3177-a+ 38]
र्यमेज्यादितिधातृभे नगाः” मासोऽब्जवैश्वेऽथ यमाहि
मूलभे मिश्रेशपित्र्ये फणिदंशने मृतिः । मु० चि०
<फ्>“स्वातीति । इन्द्रो ज्येष्ठा पूर्वास्तिस्रः शिव आर्द्रा
सार्पभम् अश्लेषा । एषु भेषु ज्वरे पुंसः स्त्रियो वा ज्वरो-
त्पत्तौ मृतिरेव स्यात् उक्तञ्च वसिष्ठेन” “पूर्वात्रयस्वाति-
भुजङ्गरौद्रसुरेश्वरर्क्षेषु च यस्य रोगः । स्याद्रक्षितुं देव-
चिकित्सकोऽपि क्षिताबशक्तः स्वलु रोगिणं तम्” देव-
चिकित्सको देववैद्यो धन्वन्तरिः । अथान्त्यमैत्रे रेवत्य-
नुराधयोर्ज्वरोत्पत्तौ रुजो रोगस्य स्थिरता भवेत् बहु-
कालेन रोगनिवृत्तिः स्यादित्यर्थः । तथा भरण्यादिन-
क्षत्रचतुष्के शेवा एकादश घस्रादिवसाः रोगस्थैर्यं
स्यात्तदनन्तरं रोगमुक्तिरिति सर्वत्र व्याख्येवम् । द्व्यधिपं
विशाखा अर्को हस्तः वासबं धनिष्ठा एषु त्रिषु भेषु
पक्षः पञ्चदश दिवसा रोगस्थैर्यस्य । मूलाग्निदास्रे
मूलकृत्तिकाश्विनीषु त्रिषु नव दिवसाः पित्र्यभे मघायां
नखा विंशतिर्दिवसाः नामैकदेशै नामग्रहणमिति न्या-
येन बुध्न्योऽहिर्बुध्न्य उत्तराभाद्रपदा अर्यमोत्तरा-
फाल्गुनी । ईज्यादितिधातृमानि प्रसिद्धानि एषु पञ्चसु
भेषु नगाः सप्त दिवसाः । अब्जवैश्वे मृगोत्तराषाढयोर्द्वयो-
र्मासस्त्रिंशद्दिनानि रोगस्थैर्यं ततो रोगनिवृत्तिः यदाह
“कृच्छ्रात् स्फुटं प्राणिति मित्रपौष्णे धिष्ण्ये चमासाच्छ-
शिविश्वधिष्ण्ये । रोगस्य मुक्तिः पितृदेवधिष्ण्ये वारैर्भवे-
द्विं शतिभिश्च नूनम्” प्राणिति जीवतीत्यर्थः । “पक्षाद्वसुद्वी-
शकरेषु भेषु मूलाश्विनाग्नित्रितये नवाहात् । तोयेश
चित्रान्तकविष्णुभेषु नैरुज्यमेकादशभिर्दिनैश्च । पुष्ये
त्वहिर्बुध्न्य पुनर्वसौ च ब्रध्न्यार्यपक्षेषु च सप्तरात्रात् ।
<फ्>अत्र शीघ्रं रोगविमिक्तये संक्षिप्ता शान्तिरप्यभिहिता
वसिष्ठे न “ऋक्षिशरूपं कनकेन कृत्वा तल्लिङ्गमन्ध्वैश्च सु-
गन्धिपुष्पैः । वस्त्राक्षतैर्गुग्गुलुधुपदीपनैवेद्यताम्बूल-
फलैश्च सम्यक् । पूजां च कृत्वामयनाशनाय द्विजाय
दद्यादतुलं शिवाय” आमयो रोगः । अतुलममरिमित-
द्रव्यम् प्रत्येकनक्षत्रशान्तिर्विशदा नक्षत्रशान्त्यध्याये वसि-
ष्ठेनोक्ता सा तत एव सम्यबधार्य्या” ।
भैषज्यर० अन्यथा तद्भोगकाल उक्तो यथा
“कृत्तिकायां यदा व्याधिरुत्पन्नो भवति स्वयम् । नवरात्रं
भवेत् पीडा त्रिरात्रं रोहिणीषु च । मृगशीर्षे पञ्च-
रात्रमार्द्रायां मुच्यतेऽसुभिः । पुनर्वसौ तथा पुष्यै सप्त-
रात्रेण मोचनम् । नवरात्रं तथाऽश्लेषे श्मशानान्तं
[Page3177-b+ 38]
मघासु च । द्वौ मासौ पूर्वफल्गुन्यामुत्तरासु त्रिपञ्च-
कम् । हस्ते च सप्तमे मोक्षश्चित्रायामर्द्धमासकम् ।
मासद्वयं तथा स्वात्यां विशाखे दिनविशतिः । मित्रे
चैव दशाहानि ज्येष्ठायामर्द्धमासकम् । मूलेन जायते
मोक्षः पूर्वाषाढे त्रिपञ्चकम् । उत्तरे दिनविंशत्या द्वौ
मासौ श्रवणे तथा । धनिष्ठायामर्द्धमासो वारुणे च
दशाहकम् । पूर्वभाद्रपदे देवि! ऊनविंशतिवासरान् ।
त्रिपक्षञ्चाहिव्रध्न्ये च रेवत्यां दशरात्रकम् । अहोरात्रं
तथाश्विन्यां भरण्यान्तु गतायुषः । एवं क्रमेण जानी-
यान्नक्षत्रेषु यथोचितम्” ।
रोगिणस्ताराशुद्ध्यिशुद्धिभ्यां भोगकालभेदव्यवस्था ।
<फ्>तिथिनक्षत्रवारयोगभेदे ज्वरोत्पत्तौ मु० चि० मृत्यु-
रुक्तो यथा ।
<फ्>“रौद्राहिशाक्राम्बुपयाम्यपूर्वाद्विदैववस्वग्निषु पाप-
वारे । रिक्ताहरिस्कन्ददिने च रोगे शीघ्रं भवेद्रोगि-
जनस्य मृत्युः” मु० चि० ।
<फ्>“रौद्रादीनि भानि प्रसिद्धानि पापवाराः सूर्यभौम-
शनयः रिक्ताः प्रसिद्धाः हरिर्द्वादशी सकन्ददिनं षष्ठी
एतास्तिथयः एवंविधे विशिष्टयोगे यस्य रोगोत्पत्ति-
र्भवेत्तस्य रोगिजनस्य शीघ्रं मृत्युर्भवेत् । उक्तं च दैबज्ञ
मनोहरे “उरगवरुणरुद्रावासवेन्द्रत्रिपूर्वायमदहनवि-
शाखाः पापवारेण युक्ताः । तिथिषु नवमिषष्ठीद्वादशी
वा चतुर्थी सहजमरणयोगो रोगिणां कालहेतुः” इति
चतुर्थीग्रहणं चतुर्दश्युपलक्षकं मत्वा मूले रिक्ताग्रहणं
कृतम् अतएवाह वसिष्ठः “अश्लेषार्द्रात्रिपूर्वायमवरुणम-
रुच्छक्रतारानलाः स्थुर्द्वादश्यां स्कन्दरिक्तातिथिषु च
रविजार्कारवारेषु येषाम् । रोगः संजायते ते यमुपुर-
मचिरात् प्राप्नुवन्त्येव चन्द्रे जन्मन्यष्टाख्यबन्धुव्ययभवन-
गते मृत्युलग्ने च राशाविति” पी० धा०!
अस्य प्रतिप्रसवः “यद्यत्र चन्द्रस्तस्यैव गोचरे चाशुभप्रदः ।
तदा नूनं भवेन्मृत्युः सुधासंसिक्तदेहिन” । इति दीपि-
काटीकाधृतवाक्यम्
२ ज्वराधिष्ठातृदेवभेदे च रौद्रज्वरदेवस्य वैष्णवज्वरदेवेन
युद्धादिकथा हरिवं० १८१ अ०
“भज्यमानेष्वनीकेषु त्रातुकामः समभ्ययात् । ज्वरस्त्रि-
पादस्तिशिराः षड्भुजो नवलोचनः । भस्मप्रहरणो
रौद्रः कालान्तकयमोपमः । नदन्मेघसहस्रस्य तुल्यो नि-
र्वातनिस्वनः । निश्वसन् जृम्भमाणश्च निद्रान्विततनुर्भृ-
[Page3178-a+ 38]
शम् । नेत्राभ्यामाकुलं वक्त्रं मुहुः कुर्वन् भ्रमन्मुहुः ।
संहृष्टरोमा ग्लानाक्षः क्षिप्तचित्त इव श्वसन् । हलायुध-
मभिक्रुद्धः साक्षेपमिदमब्रवीत्” । तेन बलरामस्याभिभवे
ततस्तस्य कृष्णेन सह युद्धे पराजयकथा १८२ अ०
<फ्>“मृत इत्यभिविज्ञाय ज्वरं शत्रुनिसूदनः । कृष्णो
भुजबलात्तन्तुचिक्षेपाथ महीतले । मुक्तमात्रस्तु बाहुभ्यां
कृष्णदेहं विवेश सः । अमुक्त्व विग्रहन्तस्य कृष्णस्याप्रति-
मौजसः । स ह्याविष्टस्तदा तेन ज्वरेणाप्रतिमौजसा ।
कृष्णः स्खलन्निव मुहुः क्षितौ गाढं व्यवर्त्तत । जृम्भते
श्वसते चैव स्खलते च पुनः पुनः । रोमाञ्चोत्थितगात्रस्तु
निद्रया चाभिभूयते । ततः स्थैर्य्यं समालम्ब्य कृष्णः
परपुरञ्जयः । विकुर्वाणो महायोगी जृम्भमाणः पुनः पुनः ।
ज्वराभिभूतमात्मानं विज्ञाय पुरुषोत्तमः । सोऽसृजज्ज्वर-
मयं तु पूर्वज्वरविनाशनम् । धोरं वैष्णवमत्युग्रं सर्वप्रा-
णिभयङ्करम् । स सृष्टमात्रस्ते जस्वी बलवान् भीमवि-
क्रमः । कृष्णज्वरो ज्वरं पूर्वं गृहीत्वा स्वेन तेजसा ।
कृष्णाय हृष्टः प्रायच्छत्तं जग्राह ततो हरिः । ततस्तं
परमक्रुद्धो वासुदेवो महाबलः । स्वगात्रात् स्वज्वरेणैव
निरक्रामयत् वीर्य्यवान् । आविध्य भूतले चैनं शतधा
कर्त्तुमुद्यतः । व्याधोषयज्ज्वरस्तत्र भोः परित्रातुमर्हसि ।
आविध्यमाने तस्मिंस्तु कृष्णेणामिततेजसा । अशरीरा
ततो वाणी तमुवचान्तरीक्षगा । कृष्ण! कृष्ण! महा-
बाहो! यदूनां नन्दिवर्द्धन! । मा बधीर्ज्वरमेतं तुरक्ष-
णीयस्त्वयाऽनथ! । इत्येवमुक्ते वचने तं मुमोच हरिः
स्वयम् । भूतभव्यभविष्यस्य जगतः परमो गुरुः । कृष्णस्य
पादयोर्मूर्ध्ना शरणं स गतो ज्वरः । प्रणम्य च हृषी-
केशं ज्वरो वाक्यमथाब्रवीत् । शृणुष्व मम गोविन्द!
विज्ञाप्यं यदुनन्दन! । यो मे मनोरथो देव! तं त्वं कुरु
महाभुज! । अहमेको ज्वरस्तात! नान्यो लोके ज्वरो
भवेत् । त्वत्प्रसादाद्धि देवेश! वरमेतं वृणोम्यहम् । देव
उवाच । एवम्भवतु भद्रं ते यथा त्वं ज्वर! काङ्क्षसे ।
वरार्थिनां वरो देयो भवांश्च शरणागतः । एक एव ज्वरो
लोकेभवानस्तु यथा पुरा । योऽयं मया ज्वरः सृष्टो मय्ये-
वैष प्रलीयताम् । वैशम्पायन उवाच । एवमुक्ते तु वचने
ज्वरं प्रति महायशाः । कृष्णः प्रहरतां श्रेष्ठः पुनर्वाक्य-
मुवाच ह । कृष्ण उवाच । शृणुष्व ज्वर! सन्देशं यथा
लोके चरिष्यसि । सर्वजातिषुविन्यस्तस्तथा स्थावरजङ्गमे ।
त्रिधा विभज्य चात्मानं मत्प्रियं यदि काङ्क्षसे । चतुष्प-
[Page3178-b+ 38]
दान् भजैकेन द्वितीयेन च स्थावरान् । तृतीयो यश्च ते
भागी मानुषेषुपपत्स्यते । त्रिधाभूतं वपुः कृत्वा पक्षिषुत्वं
भवज्वर! । चतुर्थो यस्तृतीयस्य भविष्यति च तेध्रुवम् ।
एकान्ततश्चतुर्भागः खोरकश्च चतुर्थकः । मानुषेष्वेकपादेन
वस त्वं प्रविभज्य वै । जातिष्वथावशेषेषु निवस त्वं
शृणुष्व मे । वृक्षेषु कीटरूपेण तथा सग्कोचपत्रकः ।
पाण्डुपत्रश्च विख्यातः फलेष्वातुर्य्यमेव च । पद्मिनीषु
हिमं भूत्वा पृथिव्यामपि चोषरः । अपान्तु नीलिकां
भूयाः शिखोद्भेदश्च वर्हिणाम् । गैरिकः पर्वतेष्वेव मत्-
प्रसादाद्भविष्यसि । गोष्वपस्मारको भूत्वा खोरकश्च
भविष्यसि । एवं विविधरूपेण भविष्यसि महीतले ।
दर्शनात् स्पर्शनाच्चैव प्राणिनां बधमेष्यसि । ऋते देव-
मनुष्यांश्च नान्यस्त्वां विषहिष्यते” ।
ज्वराश्च नानादेवसृष्टा यथोक्तं हरिवं० १६८ अ० “पिता-
महमुखोद्भूता रौद्रा रुद्राङ्गसम्भवाः । कुमारस्कन्दजा-
श्चैव ज्वरावै वैष्णवादयः” “स्वेद्यमामज्वरं प्राज्ञः को-
ऽम्भसा परिषिञ्चति” माघः ।
<LEND>
