<L>16542<pc>2473,a<k1>खाण्डव<k2>खाण्डव
खाण्डव¦ त्रि० खाण्डं खण्डविकारं वाति वा० क । खण्ड-
विकारयुक्ते मोदकादौ । “रसालापूपकांश्चित्रान् मोदकांश्च
सखाण्डवान्” भा० आनु० ५३ अ० ।
२ वनभेदे । तच्च वनं पुरा शक्राद्यावासस्थानं तच्च छित्त्वा
सोमवंश्येन सुदर्शनेन राज्ञा खाण्डवी पुरी कृता पुनः सा
काशीराजेन विजयेन जित्वाशक्रनिदेशात् वनतां प्रापिता
यथाह कालिकापु० ७८ अ० ।
<फ्>“सोमवंशेऽभवद्राजा महात्मा स महाबलः । वीरः
सुदर्शनो नाम चारुरूपः प्रतापवान् । स वै हिमवतो
नातिदूरे भङ्क्त्वा महावनम् । सिंहान् व्याघ्रान् समुत्-
सार्य्य क्वचिच्चापि तपोधनान् । खाण्डवीं नाम नगरीम-
करोत्तत्र शीभनाम् । त्रिंशद्योजनविस्तीर्णामायतां
शतयोजनम्” ॥ “असहिष्णुर्नरपतिर्विजयस्तं सुदर्शनम् ।
कृतापचारं बहुधा देवानाञ्च तथा नृणाम् । वाराणसी
पतिं वीरं विजयं जयशालिनम् । सन्धाय कृत्वा सा-
चिव्यं तत्रैवैष न्ययोजयत् । विजयो विवरं प्राप्य
महाबलपराक्रमः । सुदर्शनस्य नृपतेरवस्कन्दमथा-
करोत् । नासहत् सोऽप्यवस्कब्दं विजयस्य सुदर्शनः ।
चतुरङ्गबलेनाशु युद्धायाभिमुखोऽभवत् । विजयो रथ-
मारुह्य नियुज्य चतुरङ्गिणीम् । सेनां सुदर्शनं योद्धुं
सम्मुखोऽभवदञ्जसा । तदा महद्युद्धमासीद्विजयेन
महात्मना । सुदर्शनस्य नृपतेर्वृत्रवासवयोरिव । ततः
सुदर्शनो राजा दारितो गदयाऽपतत् । उत्फुल्लनयनो
राजा विजयः परवोरहा । मेनेऽमरावतीं तान्तु पुरीं
क्षितिगतामिव” । “तं वीक्षन्तं नरपतिं नगरीं तां सुरे-
श्वरः । समेत्य विजयं प्राह सान्त्वयन् श्लक्ष्णया गिरा ।
इन्द्र उवाच । राजन्! महद्वनमिदमासीद्देवगणावृतम् ।
नरगन्धर्व्वयक्षाणां मुनीनाञ्च मनोहरम् । सर्व्वानुत्-
सार्य्य देवादीन्मम चाप्यप्रिये रतः । भङ्क्त्वा वनमिदं
गुह्यं समुत्सार्य्य तपोधनम् । खाण्डपीं नगरीं चक्रे
हठाद्राजा सुदर्शनः । तदिदं पुनरेव त्वं वनं कुरु
नृपोत्तम! । तत्राहं विहरिष्यामि तक्षकेण समं रहः ।
मुनीनाञ्च तपःस्थानं मण्डलं ते प्रसादतः । भवि-
ष्यति च यक्षाणां किन्नराणाञ्च पार्थिव! । मार्कण्डेय
उवाच । एतत् श्रुत्वा वचस्तस्य शक्रस्य विजयस्तदा ।
वनमेवाकरोत्तान्तु खाण्डवीं शक्रगौरवात् । गच्छन्तु मो
[Page2473-b+ 38]
यथास्थानं प्रजाः सर्ब्धा यथेच्छया । येषां वाञ्छास्ति
लोकानां मद्राज्यगमने पुनः । वाराणसीं ते गच्छन्तु
मयैव प्रतिपालिताम् ॥ ततस्तस्य वचः श्रुत्वा जनाः
केचिन्निजं पदम् । जग्मुर्वाराणसीं केचिद्विजयेनाभिपा-
लिताम्” ॥ “अष्टाविंशतिमे प्राप्ते युगे द्वापरशेषतः ।
वह्निर्ब्राह्मणरूपेण भिक्षां जिष्णुमयाचत । दातुमङ्गी-
कृते भिक्षां तदा पाण्डुसुतेन वै । वह्निस्वरूवमास्थाय
जिष्णुं वचनमब्रवीत् । अहमग्निः पाण्डुपुत्र! यज्ञ-
मागातिभोजनात् । व्याधितोऽहं ततो व्याधिं मम
त्वं नाशयाधुना । खाण्डवं नाम विपिनं सपक्षिमृग-
राक्षसम् । यदि त्वं मां भोजयितुं शक्नोषि श्वेतवाहन
तदा ममात्यसौ व्याधिरपयास्यति नोचिरात् । पुरा तु
विजयो राजा खाण्डवीं नाम तां पुरीम् । भङ्क्त्वा वनं
ततश्चक्रे तेन तत् खाण्डवं वनम् । यदर्थं देवविहितं वन
तच्छेतवाहन! । विरोधात्तत्तु शक्रस्य न स्वयं भोक्तु-
मुत्सहे । तन्मां त्राहि महाभाग! वले तस्मिन्नियोजय ।
यथाहं सकलं भोक्तुं प्राप्तोमि त्वत्प्रसादतः । तस्य
तद्वचनं श्रुत्वा सव्यसाची महावलः । दाहयामास
विपिनं तत् सर्बं प्राणिसंयुतम् । देवकीतनयोपेतो
वासुदेवेन पालितः । खाण्डवं दाहयामास ज्वलनस्य
हिते रतः” । २ तन्नामपुर्य्यां स्त्री ।
<LEND>
