<L>17141<pc>2543,b<k1>गरुडपुराण<k2>गरुडपुराण
गरुडपुराण¦ न० गरुडायोक्तं विष्णुना पुराणम् । अष्टादश-
महापुराणान्तर्गते सप्तदशे महापुराणभेदे । गरुडस्येदम्
उद्देश्यतया अण् गारुणमप्यत्र । तत्संख्याप्रतिपाद्यविष-
याश्च उत्तरख० १०८ अ० नारदीयपुराणोक्ताः यथा
<फ्>“ब्रह्मोवाच । मरीचे! शृणु वच्म्यद्य पुराणं गा-
रुडं शुभम् । गरुडायाव्रवीत् पृष्टो भगबान् गरुडा-
[Page2544-a+ 38]
सनः । एकोनविंशसाहस्रं तार्क्ष्यकल्पकथाचितम्” ।
तत्र पूर्वखण्डे । “पुराणोपक्रमो यत्र सर्गः सङ्क्षेपत
स्ततः । सूर्य्यादिपूजनविधिर्दीक्षाविधिरतः परम् ।
श्र्यादिपूजा ततः पश्चान्नवव्यूहार्च्चनं द्विज! । पूजा-
विधानञ्च वैष्णवं तथा पञ्जरं ततः । योगाध्यायस्ततो
विष्णोर्नामसाहस्रकीर्त्तनम् । ध्यानं विष्णोस्ततः
सूर्य्यपूजा मृत्युञ्जयार्च्चनम् । मालामन्त्राः शिवार्च्चाऽथ
गणपूजा ततः परम् । गोपालपूजा त्रैलोक्यमोहनं
श्रीधरार्च्चनम् । विष्ण्वर्च्चा पञ्चतत्त्वार्च्चा चक्रार्च्चा देवपूजनम् ।
न्यासादिसन्ध्योपास्तिश्च दुर्गार्च्चाऽथ सुरार्च्चनम् ।
पूजा माहेश्वरी चातः पवित्रारोहणार्च्चनम् ।
मूर्त्तिध्यानं वास्तुमानं प्रासादानाञ्च लक्षणम् । प्रतिष्ठा
सर्वदेवानां पृथक् पूजा विधानतः । योगोऽष्टाङ्गो दान-
धर्मः प्रायश्चित्तविधिक्रिया । द्वीपेशनरकाख्यानं
सूर्य्यव्यूहश्च ज्यौतिषम् । सामुद्रिकं स्वरज्ञानं नवरत्न
परीक्षणम् । माहात्म्यमथ तीर्थानां गयामाहात्म्य-
मुत्तमम् । ततो मन्वन्तराख्यानं पृथक् पृथग् विभागशः ।
पित्राख्यानं वर्णधर्मा द्रव्यशुद्धिः समर्पणम् । श्राद्धं
विनायकस्यार्च्चा ग्रहयज्ञस्तथाऽऽश्रमाः । मलहाख्या प्रेता
शौचं नीतिसारो व्रतोक्तयः । सूर्य्यवंशः सोमवंशो-
ऽवतारकथनं हरेः । रामायणं हरिवंशो भारता
ख्यानकन्ततः । आयुर्वेदे निदानं प्राक्चिकित्सा द्रव्यजा
गुणाः । रोगघ्नं कवचं विष्णोर्गारुडस्त्रैपुरो मनुः ।
प्रश्नचूडामणिश्चान्ते हयायुर्वेदकीर्त्तनम् । ओषधी-
नामकथनं ततोव्याकरणोहनम् । छन्दःशास्त्रं सदा-
चारस्ततः स्नानविधिः स्मृतः । तर्पणं वैश्वदेवञ्च सन्ध्या
पार्वणकर्म च । नित्यश्राद्धं सपिण्डाख्यं धर्मसारोऽघ
निष्कृतिः । प्रतिसंक्रम उक्तोऽस्माद्युगधर्माः कृतेः
फलम् । योगशास्त्रं विष्णुभक्तिर्नमस्कृतिफलं हरेः ।
माहात्म्यं वैष्णवञ्चाथ नारसिंहस्तवोत्तमम् । ज्ञाना-
मृतं गुह्याष्टकं स्तोत्रं विष्ण्वर्च्चनाह्वयम् । वेदान्तसा-
ङ्ख्यसिद्धान्तं ब्रह्मज्ञानात्मकं तथा । गीतासारः
फलोत्कीर्त्तिः पूर्वखण्डोऽयमीरितः” । उत्तरखण्डे
प्रेतकल्पे । “अथास्यैवोत्तरे खण्डे प्रेतकल्पः पुरोदितः ।
यत्र तार्क्ष्येण संपृष्टो भगवानाह वाडव! । धर्मप्रकटनं
पूर्वयोनीनां गतिकारणम् । दानादिकं फलञ्चापि प्रोक्त
मत्रौर्द्ध्वदहिकम् । यमलोकस्य मार्गस्य वर्णनञ्च ततः
परम् । षोडशश्राद्धफलकं वृत्तानाञ्चात्र वर्णितम् ।
[Page2544-b+ 38]
निष्कृतिर्यममार्गस्य धर्मराजस्य वैभवम् । प्रेतपीडा-
विनिर्द्देशः प्रेतचिह्ननिरूपणम् । प्रेतानां चरिताख्यानं
कारणम् प्रेततां प्रति । प्रेतकृत्यविचारश्च सपिण्डी
करणोक्त यः । प्रेतत्वमोक्षणाख्यानं दानानि च विमुक्तये ।
आवश्यकोत्तनं दानं प्रेतसौख्यकरं हितम् । शारीरक-
विनिर्द्देशो यमलोकस्य वर्णनम् । प्रेतत्वोद्धारकथनं कर्म
कर्त्तृविनिर्णयः । मृत्योः पूर्वक्रियाख्यानं पश्चात् कर्म
निरूपणम् । मध्यं षोडशकं श्राद्धं स्वर्गप्राप्तिक्रियो-
हनम् । सूतकस्याथ सङ्ख्यानं नारायणबलिक्रिया ।
वृषोत्सर्गस्य माहात्म्यं निषिद्धपरिवर्जनम् । अप-
मृत्युक्रियोक्तिश्च विपाकः कर्मणां नृणाम् । कृत्या
कृत्यविचारश्च विष्णुध्यानं विमुक्तये । स्वर्गतौ विहि-
ताख्यानम् स्वर्गसौख्यनिरूपणम् । भूर्लोकवर्णन-
ञ्चैव सप्तधा लोकवर्णनम् । पञ्चोर्द्धलोककथनं ब्रह्माण्ड-
स्थितिकीर्त्तनम् । ब्रह्माण्डानेकचरितं ब्रह्मजीवनिरूप-
णम् । आत्यन्तिकलयाख्यानं फलस्तुतिनिरूपणम् ।
इत्ये तद्गारुडं नाम पुराणं भुक्तिमुक्तिदम्” । तत्फल-
श्रुतिः । “कीर्त्तितं पापशमनं पठतां शृण्वतां नृणाम् ।
लिखित्वैतत्पुराणन्तु विषुवे यः प्रयच्छति । सौवर्णं
हंसयुग्माढ्यं विप्राय स दिवं व्रजेत्” ।
<LEND>
