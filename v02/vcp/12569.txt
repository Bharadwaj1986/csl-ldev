<L>12569<pc>1813,a<k1>कल्कि<k2>कल्कि
कल्कि¦ पु० कल्कोऽस्त्यस्य हार्य्यतया इन् । भगवतो-
<>दशमेऽवतारे तदाविर्भावप्रसङ्गादि कल्किपु० उक्तं यथा
<>“आधिव्याघिजराग्लानिदुःखशोकभयाश्रयाः । कलि-
<>रांजानुगाश्चेरुर्यूथशोलोलनाशकाः । बभूवुः कालविभ्रष्टाः
<>क्षणिकाः कामुकानराः । दम्भाचारदुराचारास्तातमातृ
<>विहिंसकाः । वेदहीना द्विजा दीनाः शूद्रसेवापराः सदा ।
<>कुतर्कवादवहुला धर्म्मविक्रयिणोऽधमाः । वेदविक्रयिणो
<>व्रात्या रसविक्रयिणस्तथा । मांसविक्रयिणः क्रूराः शिश्नो-
<>दरपरायणाः । परदाररता मत्ता वर्णसङ्करकारकाः ।
<>ह्रस्वाकाराः पापचाराः शठा मठनिवासिनः । षोड-
<>शाब्दायुषः श्यालबान्धवा नीचसङ्गमाः । विवादकलह-
<>क्षुब्धाः केशवेशविभूषणाः । कलौ कुलीना धनिनः, पूज्या
<>वार्द्धुषिका द्विजाः । सन्न्यासिनो गृहासक्ता गृहस्थास्त्व-
<>विवेकिनः । गुरुनिन्दापरा धर्म्मध्वजिनः साधुवञ्चकाः ।
<>प्रतिग्रहरताः शूद्राः परस्वहरणादराः । द्वयोः स्वीकार-
<>उद्वाहः शठे मैत्री, वदान्यता । प्रतिदाने, क्षमाऽशक्तौ,
<>विरक्तिःकरणाक्षमे । वाचालत्वञ्च पाण्डित्ये, यशोऽर्थे
<>धर्म्मसेवनम् । धनाढ्यत्वञ्च साधुत्वे, दूरे नीरे च
<>तीर्थता । सूत्रमात्रेण विप्रत्वं, दण्डमात्रेण मस्करी ।
<>अल्पशस्या वसुमती नदीतीरेऽवरोपिता । स्त्रियो वेश्या-
<>लापसुखाः स्वपुंसा त्यक्तमानसाः । परान्नलोलुपा विप्रा-
<>श्चण्डालग्रामयाजकाः । स्त्रियो वैधव्यहीनाश्च स्वच्छ-
<>न्दाचरणप्रियाः । चित्रवृष्टिकरा मेघा, मन्दशस्या च
<>मेदिनी । प्रजाभक्षा नृपा, लोकाः करपीडाप्रपीडिताः ।
[Page1813-b+ 38]
<>स्कन्धे भारं, करे पुत्रं, कृत्वा क्षुब्धाः प्रजाजनाः ।
<>गिरिदुर्गं वनं घोरमाश्रयिष्यन्ति दुर्भगाः । मधुमांसै-
<>र्मूलफलैराहारैः प्राणधारिणः । एवं तु प्रथमे पादे
<>कलेः कृष्णविनिन्दकाः । द्वितीये तन्नामहीनास्तृतीये
<>वर्ण्णसङ्कराः । एकवर्णाश्चतुर्थे च विस्मृताच्युतसत्क्रियाः ।
<>निः--स्वाध्याय--स्वधा--स्वाहा--वौषड्ॐकार--वर्ज्जिताः ।
<>देवाः सर्व्वे निराहाराः ब्रह्मणं शरणं ययुः” । इत्यन्तेन
<>१ अ० कलिस्वभावमुपवर्ण्ण्य भगवतः प्रादुर्भावप्रतिज्ञोक्ता
<>“स्तुत्वा प्राह पुरोब्रह्मा देवानां हृदयेप्सितम् । तत्श्रुत्वा
<>पुण्डरीकाक्षो ब्रह्माणमिदमब्रवीत् । शम्भले विष्णुयशसो-
<>गृहे प्रादुर्भवाम्यहम् सुमत्यां मातरि विभोः कन्यायां
<>त्वन्निदेशतः । चतुर्भिर्भ्रातृभिर्देव! करिष्यामि कलिक्षयम् ।
<>भवन्तोबान्धवा देवाः स्वांशेनावतरिष्यथ । इयं मम प्रिया
<>लक्ष्मीः सिंहले संभविष्यति । वृहद्रथस्य भूपस्य कौमुद्यां
<>कमलेक्षणा । भार्य्यायां, मम भार्य्यैषा पद्मानाम्ना
<>जनिष्यते । यात यूयं भुबं देवाः स्वांशावतरणे
<>रताः । राजानौ मरुदेवापी स्थापयिष्याम्यहं भुवि ।
<>पुनः कृतयुगं कृत्वा धर्मान् संस्थाप्य पूर्ववत् । कलि-
<>व्यालं संनिरस्य प्रयास्ये स्वालयंनिभो! । इत्युदीरितमा-
<>कर्ण्य ब्रह्मा देवगणै र्वृतः । जगाम ब्रह्मा सदनं देवाश्च
<>त्रिदिवं ययुः । महीमाश्वास्य भगवान् निजजन्मकृतोद्यमः ।
<>विप्रर्षे! शम्भलग्राममाविवेश परात्मकः । सुमत्यां विष्णु-
<>यशसा गर्भमाधत्त वैष्णवम् । ग्रहनक्षत्रराश्यादिसेवित-
<>श्रीपदाम्बुजम् । सरित्समुद्रागिरयोलोकाःस्थावरजङ्गमाः ।
<>सहर्षा ऋषयो देवा जाते विष्णौ जगत्पतौ । बभूव सर्वसत्वा-
<>नामानन्दोविविधाश्रयः । नृत्यन्ति पितरोहृष्टास्तुष्टा देवा
<>जगुर्यशः । चक्रुर्व्वाद्यादि गन्धर्वा ननृतुश्चाप्सरोगणाः ।
<>द्वादश्यां शुक्लपक्षस्य माधवे मासि माधवः । जातं ददृशतुः
<>पुत्रं पितरौ हृष्टमानसौ । धात्री माता महाषष्ठी नाडी-
<>च्छेत्री तदम्बिका । गङ्गोदकक्लेदमोक्षा सावित्री मार्जनो
<>द्यता । तस्य विष्णोरनन्तस्य वसुधाऽदात् पयः सुधाम् ।
<>मातृकामङ्गलवचः कृष्णजन्मदिनेऽभवत् । ब्रह्मा तदुषधार्य्याशु
<>स्वाशुगं प्राह सेवकम् । याहीति सूतिकागारं गत्वा विष्णुं
<>प्रबोधय । चतुर्भुजमिदंरूपं देवानामपि दुर्ल्लभम् । त्यक्त्वा
<>मानुषवद्रूपं कुरु नाथा! विचारितम् । इति ब्रह्मवचः
<>श्रुत्वा पवनः सुरभिः सुखम् । सुशीतः प्राह तरसा
<>ब्रह्मणोवचनादृतः । तच्छ्रुत्वा पुण्डरीकाक्षस्त त्क्षणात्
<>द्विभुजोऽभवत् । तदा तत्पितरौ दृष्ट्वा विस्वयापन्न-
[Page1814-a+ 38]
<>मानसौ । भ्रमसंस्कारवत् तत्र मेनाते तस्य मायया ।
<>ततस्तु शम्भलग्रामे सोत्सवा जीवजातयः । मङ्गलाचा-
<>रबहुलाः पापतापविवर्ज्जिताः । सुमतिस्तं सुतं लब्ध्वा
<>विष्णुं जिष्णुं जगत्पतिम् । पूर्णकामा विप्रमुख्यानाहूया-
<>दाद्गवां शतम् । हरेः कल्याणकृद्विष्णुयशाः शुद्धेन चेतसा ।
<>सामर्ग् यजुर्विद्भिरग्र्यैस्तन्नामकरणे रतः । तदा रामः
<>कृपोव्यासो द्रौणिर्भिक्षुशरीरिणः । समायाता हरिं द्रष्टुं
<>बालकत्वमुपागतम् । तानागतान् समालोक्य चतुरः सूर्य्यस-
<>न्निभान् । हृष्टरोमा द्विजवरः पूजाञ्चक्रे स ईश्वरान् ।
<>पूजितास्ते स्वासनेषु संविष्टाः स्वसुखाश्रयाः । हरिं क्रोड-
<>गतं तस्य ददृशुः सत्वमूर्त्तयः । तं बालकं नराकारं
<>विष्णुं नत्वा मुनीश्वराः । कल्किं कल्कविनाशार्थमावि-
<>र्भूतं विदुर्बुधाः । नामाकुर्वंस्ततस्तस्य कल्किरित्यभिविश्रुतम् ।
<>कृत्वा संस्कारकर्माणि ययुस्ते हृष्टमानसाः । ततः स ववृधे
<>तत्र सुमत्या परिपालितः । कालेनाल्पेन कंसारिः शुक्ल-
<>पक्षे यथा शशी । कल्केर्ज्येष्ठास्त्रयः शूराः । कविप्राज्ञसुम-
<>न्त्रकाः । तातमातृप्रियकरा गुरुविप्रप्रतिष्ठिताः । कल्केरंशाः
<>पुरो जाताः साधवो धर्मतत्पराः । गार्ग्यभर्ग्यविशालाद्या
<>ज्ञातयस्तदनुव्रताः । विशाखयूपभूपालपालितास्तापवर्जिताः ।
<>ब्राह्मणाः कल्किमालोक्य परां पीतिमुपागताः । ततो
<>विष्णुयशाः पुत्रं धीरं सर्वगुणाकरम् । कल्किं कमल-
<>पत्राक्षं प्रोवाच पठनादृतम् । तात! ते ब्रह्मसंस्कारं यज्ञ-
<>सूत्रमनुत्तमम् । सावित्रीं वाचयिष्यामि ततो वेदान पठि-
<>ष्यसि” २ अ० । तस्य चरितादिकं कल्किपुराणशब्दे दृश्यम्
<LEND>
