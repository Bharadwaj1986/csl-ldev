<L>13673<pc>2051,a<k1>किरात<k2>किरात
किरात¦ पुंस्त्री किरमवस्करादेर्निःक्षेपस्थानं पर्य्यन्तभूमिमतति
अत + अण उप० स० । १ नीचजातिभेदे स च अवस्करनिः-
क्षेपस्थानपर्य्यन्तदेशाश्रयः व्याधादिः । जातिशब्दे विवृतिः ।
“तप्तकुण्डं समारभ्य रामक्षेत्रान्तकं शिवे! । किरात-
देशो विज्ञेयो विन्द्यशैलेऽवतिष्ठते” इति शक्तिसं-
गमोक्ते २ देशभेदेपु० भूम्नि । वृहत् स० कूर्म्मविभागे ३ ऐ-
शान्यमुक्ते ३ देशभेदे च “ऐशान्यां मेरुकनष्टरा-
ज्येण्रपक्रमे “वनराज्यकिरातचीनकौलिन्दाः इत्युक्तम्
तद्देशानां राजा अण् । कैरात तद्देशनृपे वहुषु
अणोलुक् । किराताः । ते च क्रमशो वेदानध्ययनादिना
वृषलत्वमाप्ता यथाह मनुः “शनकैस्तु क्रियालोपादिमाः
स्युः क्षत्रजातयः । वृषलत्वं गता लोके ब्राह्मणादर्शनेन
च” । पौण्ड्रकाश्चौड्रद्रविडाः काम्बोजा यवनाः शकाः ।
पारदापह्नवाश्चीना किराताःदरदाः खसाः” इति । जातौ
स्त्रियां ङीष् । ४ मत्स्यभेदे पुंस्त्री० “किरातस्तथा स्त्रियां
चामरवाहिन्यां मत्स्यजात्यन्तरे द्वयोः” केशवोक्तेः
५ चामरवाहिन्यां स्त्री । “नौसंश्रयां पार्श्वगतां किरा-
तीम्” रघुः “किरातीं--चामरग्राहिणीं दासीम्” म-
ल्लि० । तपस्यदर्ज्जुनप्रसादार्थं किरातरूपेण गतत्वात् ६ शिवे
तस्य पत्न्यां तथारूपायां ७ पुर्गायां स्त्री ङीष् “किराती
ञ्चीरवसनां चौरसेनानमस्कृताम् । आज्यपां सोमपां सौम्यां
सर्व्वपर्व्वतवासिनीम्” हरिवं० १७८ अ० दुर्गास्तवे । तत्र व्याधे
“मुक्ताफलैः केशरिणां किराताः” “यद्वायुरन्विष्टमृगैःकि-
रातैः, कुमा० । ८ भूमिनिम्बे पुं० राजनि० ९ घोटकर-
क्षके सारस्वतः । १० अल्पतनौ त्रि० मेदि० । “पर्य्य-
न्ताश्रयिभिर्निजस्य सदृशं नाम्रः किरातैः कृतम्” रत्ना० ।
अत्र स्वनामसदृशत्वञ्च वानरभिया सङ्कोचितदेहत्वे-
नाल्पतनुत्वात् स्वनामसमानुपूर्व्वीकपदबोध्याल्पतनुत्वक-
रणात् पर्य्यन्ताश्रयित्वविशेषणाद्वा तथात्वम् तत्र भूनि-
म्बगुणाद्युक्तं भावप्र० यथा “किरातः सारको रूक्षः-
शीतलस्तिक्तको लघुः । सन्निपातज्वरश्वासकफपित्तास्र-
दाहनुत् । कासशोथतृषाकुष्ठ ज्वरव्रणकृमिप्रणुत् । स्वार्थे
क । किरातक भूमिनिम्बे राजनि० । किरातं शिवमधिकृत्य
कृतोग्रन्थः अण् कैरात भारतवनपर्व्वान्तर्गतेऽवान्तर
पर्व्वभेदे तत्रत्यकथा भा० व०३९ अ० यथा
“गतेषु तेषु सर्वेषु तपस्विषु महात्मसु । पिनाकपाणि-
र्भगवान् सर्वपापहरो हरः । कैरातं वेशमास्थाय
काञ्चनद्रुमसन्निभम् । विभ्राजमानो विपुलो गिरिर्मेरु-
[Page2051-b+ 38]
रिवापरः । श्रीमद्धनुरुपादाय शराश्चाशीविषोपमान् ।
निष्पपात महावेगो दहनो देहवानिव । देव्या सहो-
मया श्रीमान् समानव्रतवेशया । नानावेशधरैर्हृष्टै-
र्भूतैरनुगतस्तदा । किरातवेशसंछन्नः स्त्रीमिश्चापि सह-
स्रशः । अशोभत तदा राजन्! स देशोऽतीव भारत! ।
क्षणेन तद्वनं सर्वं निःशब्दमभवत्तदा । नादः प्रस्रवणा-
नाञ्च पक्षिणाञ्चाप्युपारमत । स सन्निकर्षमागम्य पार्थ-
स्याक्लिष्टकर्म्मणः । मूकं नाम दनोः पुत्रं ददर्शाद्भुत-
दर्शनम् । वाराहं रूपमास्याय तर्जयन्तमिवार्ज्जुनम् ।
हन्तुं परमदुष्टात्मा तमुवाचाथ फाल्गुनः । गाण्डीवं
धनुरादाय शरांश्चाशीविषोपमान् । सज्यं धनुर्धरं
कृत्वा ज्याघोषेण निनादयन् । यन्मां प्रार्थयसे हन्तुम-
नागसमिहागतम् । तस्मात्त्वां पूर्वमेवाहं नेताऽद्य
यमसादनम् । दृष्ट्वा तं प्रहरिष्यन्तं फाल्गुनं दृढध-
न्विनम् । किरातरूपी सहसा वारयामास शङ्करः ।
मयैष प्रार्थितः पूर्वमिन्द्रकीलसमप्रमः । अनादृत्य च
तद्वाक्यं प्रजहाराथ फाल्गुनः । किरातश्च समं तस्मि-
न्नेकलक्ष्ये महाद्युतिः । प्रमुमोचाशनिप्रख्यं शरमग्नि-
शिखोपमम् । तौ मुक्तौ सायकौ ताभ्यां समं तत्र निपे-
ततुः । मूकस्य गात्रे विस्तीर्ण्णे शैलसंहनने तदा ।
यथाऽशनेर्विनिर्घोषो वज्रस्येव च पर्व्वते । तथा तयोः
सन्निपातः शरयोरभवत्तदा । स विद्धो बहुभिर्व्वाणै
र्द्दीप्तास्यैः पन्नगैरिव । ममार राक्षसं रूपं भूयः कृत्वा
विभीषणम् । स ददर्श ततो जिष्णुः पुरुषं काञ्चनप्रभम् ।
किरातवेशसंछन्नं स्त्रीसहायममित्रहा । तमब्रवीत्
प्रीतमनाः कौन्तेयः प्रहसन्निव । को भवानटते शून्ये
वने स्त्रीगणसंवृतः । न त्वमस्मिन् वने घोरे बिभेषि कन-
कप्रभ! । किमर्थञ्च त्वया विद्धो वराहो मत्परिग्रहः ।
मयाऽभिपन्नः पूर्वं हि राक्षसोऽयमिहागतः । कामात्
परिभवाद्वाऽपि न मे जीवन् विमोक्ष्यसे । न ह्येष मृ-
गयाधर्म्मो यात्वयाऽद्य कृतो मयि । तेन त्वां भ्रंशयि-
ष्यामि जीवितात् पर्वताश्रयम् । इत्युक्तः पाण्डवेयेन
किरातः प्रहसन्निव । उवाच श्लक्ष्णया वाचा पाण्डवं
सव्यसाचिनम् । न मत्कृते त्वया वोर! भीः कार्य्या वन-
मन्तिकात् । इयं भूमिः सदाऽस्माकमुचिता वसतां वने ।
त्वया तु दुष्करः कस्मादिह वासः प्ररोचितः? । वयन्तु
बहुसत्वेऽस्मिन्निवसामस्तपोधन! । भवांस्तु कृष्णवर्णाभः
सुकुमारः सुखोचितः । कथं शून्यमिमं देशमेकाकी
[Page2052-a+ 38]
विचरिष्यति । अर्ज्जुन उवाच । गाण्डीवमाश्रयं
कृत्वा नाराचांचाग्निसन्निभान् । निवसामि महारण्ये
द्वितीय इव पावकः । एष चापि महाजन्तुर्मृगरूपं
समाश्रितः । राक्षसो नहतो घोरी हन्तुं मामिह
चागतः । किरात उवाच । मयैष धनुर्निर्मुक्तैस्ता-
डितः पूर्वमेव हि । वाणैरभिहतः शेते नीतश्च यमसा-
दनम् । ममैष लक्ष्यभूतो हि मम पूर्वपरिग्रहः । ममैव
च प्रहारेण जीविताद्व्यपरोपितः । दोषान् स्वान्नर्ह-
सेऽन्यस्मै वक्तुं स्ववलदर्पितः । अवलिप्तोऽसि मन्दात्मन्!
न मे जीवन् विमोक्ष्यसे । स्थिरो भवस्व मोक्ष्यामि
सायकानशनीरिव । घटस्व परया शक्त्या मुञ्च त्वमपि
सायकान् । तस्य तद्वचनं श्रुत्वा किरातस्यार्ज्जुनस्तदा ।
रोषमाहारयामास ताडयामास चेषुभिः । ततो हृष्टेन
मनसा प्रतिजग्राह सायकान् । भूयोभूय इति प्राह
मन्दमन्देत्युवाच ह । प्रहरस्व शरानेतान्नाराचान्म-
र्म्मभेदिनः । इत्युक्तो वाणवर्षं स मुमोच सहसाऽ-
र्ज्जुनः । ततस्तौ तत्र संरब्धौ राजमानौ मुहुर्मुहुः ।
शरैराशीविषाकारैस्ततक्षाते परस्परम् । ततोऽर्ज्जुनः
शरवर्षं किराते समवासृजत् । तत्प्रसन्नेन मनसा प्रति-
जग्राह शङ्करः । मुहूर्त्तं शरवर्षं तत् प्रतिगृह्य पिना-
कधृक् । अक्षतेन शरीरेण तस्थौ गिरिरिवाचलः ।
स दृष्ट्वा वाणवर्षन्तु मोघीभूतं धनञ्जयः । परमं विस्म-
यञ्चक्रे साधु साध्विति चाब्रवीत् । अहोऽयं सुकुमा-
राङ्गो हिमवच्छिखराश्रयः । गाण्डीवमुक्तान्नाराचान्
प्रतिगृह्णात्यविह्वलः । कोऽयं देवो भवेत् साक्षात् रुद्रो
यक्षः सुरोऽसुरः । विद्यते हि गिरिश्रेष्ठे त्रिदशानां
समागमः । नहि मद्वाणजालानामुत्सृष्टानां सहस्रशः ।
शक्तोऽन्यः सहितुं वेगमृते देवं पिनाकिनम् । देवो
वा यदि वा यक्षो रुद्रादन्यो व्यवस्थितः । अहमेनं
शरैस्तीक्ष्णैर्नयामि यमसादनम् । ततो हृष्टमना
जिष्णुर्नाराचान्मर्म्मभेदिनः । व्यसृजच्छतधा राजन्!
मयूखानिव भास्करः । तान् प्रसन्नेन मनसा भगवान्
लोकभावनः । शूलपाणिः प्रत्यगृह्णाच्छ्रिलावर्षमिवाचलः ।
क्षणेन क्षीणवाणोऽथ संवृत्तः फाल्गुनस्तदा । भीश्चैन-
माविशत्तीव्रा तं दृष्ट्वा शरसंक्षयम् । चिन्तयामास जि-
ष्णुश्च भगवन्तं हुताशनम् । पुरस्तादक्षयौ दत्तौ तूणौ
येनास्य खाण्डवे । किं नु मोक्ष्यामि धनुषा यन्मे वाणाः
क्षयं गताः । अयञ्च पुरुषः कोऽपि वाणान् ग्रसति
[Page2052-b+ 38]
सर्वशः । हत्वा चैनं धनुष्कोठ्या शूलाग्रेणेव कुञ्जरम् ।
नयामि दण्डधारस्य यमस्य सदनं प्रति । प्रगृह्याथ
धनुष्कोठ्या ज्यापाशेनावकृष्य च । मुष्टिभिश्चापि हत-
वान् वज्रकल्पैर्म्महाद्युतिः । संप्रयुद्धो धनुष्कोठ्या कौ-
न्तेयः परवीरहा । तदप्यस्य धनुर्द्दिव्यं जग्राह गिरि-
गोचरः । ततोऽर्ज्जुनो ग्रस्तधनुः खड्गपाणिरतिष्ठत ।
युद्धस्यान्तमभीप्सन् वै वेगेनाभिजगाम तम् । तस्य
मूर्द्ध्नि शितं खड्गमसक्तं पर्वतेष्वपि । मुमोच भुजवी-
र्य्येण विक्रम्य कुरुनन्दनः । तस्य मूर्द्धानमासाद्य पफा-
लासिवरो हि सः । ततो वृक्षैः शिलाभिश्च योधयामास
फाल्गुनः । तदा वृक्षान्महाकायः प्रत्यगृह्णादथो
शिलाः । किरातरूपो भगवांस्ततः पार्थो महाबलः ।
मुष्टिभिर्वज्रसङ्काशैर्धूममुत्पादयन् मुखे । प्रजहार दु-
राधर्षे किरातसमरूपिणि । ततः शक्राशनिसमैर्मुष्टिभि-
र्भृशदारुणैः । किरातरूपी भगवानर्दयामास पाण्डवम् ।
ततश्चटचटाशब्दः सुघोरः समपद्यत । पाण्डवस्य च
मुष्टीनां किरातस्य च युध्यतः । सुमुहूर्त्तन्तु तद्युद्धम-
भबल्लोमहर्षणम् । भुजप्रहारसंयुक्तं वृत्रवासवयोरिव ।
जघानाथ ततो जिष्णुः किरातमुरसा बली । पाण्डवञ्च
विचेष्टन्तं किरातोऽप्यहनद्बली । तयोर्भुजविनिष्पेषात्
सङ्घर्षेणोरसोस्तथा । समजायत गात्रेषु पावकोऽङ्गा-
रधूमवान् । तत एनं महादेवः पीड्य गात्रैः सुपीडि-
तम् । तेजसा व्यक्रमद्रोषाच्चेतस्तस्य विमोहयन् ।
ततोऽभिपीडितैर्गात्रैः पीण्डीकृत इवाबभौ । फाल्गुनो
गात्रसंरुद्धो देवदेवेन भारत! । निरुच्छ्वासोऽभवच्चैव
सन्निरुद्धो महात्मना । पपात भूम्यां निश्चेष्टो गतसत्व
इवाभवत् । स मुहूर्त्तन्तथा भूत्वा सचेताः पुनरुत्थितः ।
रुधिरेणाप्लुताङ्गस्तु पाण्डवो भृशदुःखितः । शरण्यं
शरणं गत्वा भगवन्तं पिनाकिनम् । मृण्मयं स्थण्डिलं
कृत्वा माल्येनापूजयद्भवम् । तच्च माल्यं तदा पार्थः
किरातशिरसि स्थितम् । अपश्यत् पाण्डवश्रेष्ठो
हर्षेण प्रकृतिङ्गतः । पपात पादयोस्तस्य ततः प्रीतोऽ-
भवद्भवः । उवाच चैनं वचसा मेघगम्भीरगीर्हरः ।
जातविस्मयमालोक्य तपःक्षीणाङ्गसंहतिम् । भव उवाच ।
भो भो फाल्गुन! तुष्टोऽस्मि कर्म्मणाऽप्रतिमेन ते ।
शौर्य्येणानेन धृत्या च क्षत्त्रियो नास्ति ते समः । समं
तेजसि वीर्य्यञ्च ममाद्य तव चानघ । प्रीतस्ते ऽहं महा-
बाहो! पश्य मा भरतर्षभ! । ददामि ते विशालाक्ष!
[Page2053-a+ 38]
चक्षुः पूर्व्व ऋषभवान् । विजेष्यसि रणे शत्रूनपि सर्वान्
दिवौकसः । प्रोया च तेऽहं दास्यामि यदस्त्रमनिवा-
रितम् । त्वं हि शक्तो मदोयं तदस्त्रं धारयितुं क्ष-
णात् । वैशम्पायन उवाच । ततो देवं महादेवं
गिरिशं शूलपा णनम् । ददर्श फाल्गुनस्तत्र सह देव्या
महाघुतिम् । स जानुभ्यां महीं गत्वा शिरसा प्रण-
पत्य च । प्रसादवामास हरं पार्थः परपुरञ्जयः” ।
<LEND>
