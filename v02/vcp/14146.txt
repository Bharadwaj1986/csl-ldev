<L>14146<pc>2113,b<k1>कुम्भ<k2>कुम्भ
कुम्भ¦ पु० कुं भूमिं कुत्सितं वा उम्भति उन्भ--पूरणे अच्
<>शक० । १ घटे, २ ह्रदोगभेदे, ३ हस्तिशिरःस्थमांसपिण्डद्वये,
<>“तैः किं मत्तकरीन्द्रकुम्भकुहरे नारोपणीयाः कराः”
<>प्रसन्नराघवम् । ४ कुम्भकर्णस्य पुत्रे, ५ वेश्यापतौ, मेदि०
<>६ प्राणायामाङ्गे श्वासरोधके चेष्टाभेदे, “दशद्रोणा
<>भवेत् खारी कुम्भस्तु द्रोणविंशतिरित्युक्ते ७ परिमाणभेदे
<>“धान्यं दशभ्यः कुम्भेभ्योहरतोऽभ्यधिकं बधः” मनुः ।
<>ज्योतिषप्रसिद्धे मेषावधिके ८ एकादशराशौ च ।
<>९ गुग्गुलौ, १० त्रिवृति च न० ।
<>तत्रघटार्थककुम्भलक्षणमुक्तं हेमा० दा० परिभाषाप्र०”
<>“विष्णुधर्म्मोत्तरे “हैमराजतताम्रा वा मृण्मया ल-
<>क्षणान्विताः । यात्रोद्वाहप्रतिष्ठादौ कुम्भाः स्युरभिषे-
<>चने । पञ्चाशाङ्गुलवैपुल्या उत्सेधषोडशाङ्गुलाः । द्वाद-
<>शाङ्गुलकं मूलं मुखमष्टाङ्गुलं भवेत्” । “पञ्चाशाङ्गुलेति
<>आशा दिशः, ताश्च, दशसंख्यावाचकत्वेन ज्योतिः-
<>शास्त्रादौ प्रसिद्धाः पञ्च च आशाश्च पञ्चाशाः ता-
<>वन्ति अङ्गुलानि वैपुल्यं येषां ते तथाभूताः । मध्यप्रदेशे
<>तिर्य्यग्मानेन पञ्चदशाङ्गुला इत्यर्थः । अथवा बाह्यप्रदेशे
<>बलयाकृतिना सूत्रेण नीयमाना मध्यस्थाने पञ्चाशद-
<>ङ्गुला इत्यर्थः । अस्मिन् पक्षे पञ्चाशाङ्गुलेति छान्दसः
<>प्रयोगः” हेमा० ।
<>तान्त्रिकमानन्तु तन्त्रसा० गौतमीये “हैमं रौप्य तथा
<>ताम्रं मार्त्तिक्यं वा स्वशक्तितः । वित्तशाठ्यं न कुर्वीत
<>कृते निष्फलमाप्नुयात् । षट्त्रिंशदङ्गुलं कुम्भं विस्तारो
<>न्नतिशालिनम् । षोडशं द्वादशं वापि ततोन्यूनं
<>न कारयेत्” ।
<>प्राणायामाङ्गकुम्भकपरकुम्भप्रकारः विधा० पा० उक्तो-
<>यथा “कुम्भकः पूरकोरेचः प्राणायामस्त्रिलक्षणः ।
[Page2114-a+ 38]
<>पूरकं पूरणं वायोः, कुम्भकः स्थापनं क्वचित् । बहिर्निः-
<>सारणं तस्य रेचकः परिकीर्त्तितः । दक्षिणे रेचयेद्वायुं
<>वामेन पूरितोदरः । कुम्भेन धारयेन्नित्यं प्राणायामं
<>विदुर्बुधाः । अङ्गष्ठेन पुटं ग्राह्यं नासाया दक्षिणं पुनः ।
<>कनिष्ठानामिकाभ्याञ्च वासं प्राणस्य संग्रहे । अङ्गुष्ठत-
<>र्ज्जनीभ्यान्तु ऋग्वेदी सामगायनः । अङ्गुष्ठानामिकाभ्यां
<>तु ग्राह्यं सर्व्वैरथर्वभिः” याज्ञ० “दक्षिणे रेचकं
<>कुर्य्यात् वामेनापूर्य्य चोदरम् । कुम्भकेन जपं कुर्य्यात्
<>प्राणायामस्य लक्षणम्” शङ्ख्यः । विवृतमेतत् पात० सू०
<>भाष्यविवरणेषु यथा
<>“तस्मिन् सति श्वासप्रश्वासयोर्गतिविच्छेदः प्राणायामः” सू०
<>“सत्यासनजये बाह्यस्य बायोराचमनं श्वासः । कोष्ठस्य
<>वायोर्निःसारणं प्रश्वासः तयोर्गतिविच्छेद उभयाभावः
<>प्राणायामः” भाष्यम्
<>“आसनानन्तरं तत्पूर्व्वकतां प्राणायामस्य दर्शयन्
<>तल्लक्षणमाह रेचकपूरककुम्भकेष्वस्ति श्वासप्रश्वास-
<>योर्गतिविच्छेद इति प्राणायामसामान्यलक्षणमेतदिति
<>तथाहि यत्र बाह्यवायुराचम्यान्तर्धार्य्यते पूरके । तत्रापि
<>श्वासप्रश्वासयीर्गतिविच्छेदः यत्रापि कोष्ठोवायुर्विरेच्य
<>वहिर्धार्य्यते रेचके तत्रास्ति श्वासप्रश्वासयोर्गतिविच्छेदः
<>एवं कुम्मकेऽपि इति तदेतद्भाष्ये णीच्यते । सत्यास
<>नेति” वाचस्पतिविवरणम् ।
<P>“वाह्याभ्यन्तरस्तम्मवृत्तिर्देशकालसंङ्ख्याभिः परिदृ-
<>ष्टोदीर्घसूक्ष्मः” सू०
<P>“यत्र प्रश्वासपूर्व्वको गत्यभावः स आभ्यन्तरः तृती-
<>यस्तम्भवृत्तिर्यत्रोभयाभावः सकृत्प्रयत्नाद् भवति यथा तप्ते
<>न्यस्तमुपले जलं सर्वतः सङ्गोचमापद्यते । तथा द्वयोर्यु-
<>गपद्गत्यभावैति त्रयोऽप्येते देशेन परिदृष्टाः, इयानस्य
<>विषयो देश इति कालेन परिदृष्टाः क्षणानामियत्ताव-
<>धारणेनावच्छिन्ना इत्यर्थः । सङ्ख्याभिः परिदृष्टाः
<>एतापद्भिः श्वासप्रश्वासैः प्रथम उद्घात स्तद्वन्निगृहीतस्यै-
<>तावद्भिः द्वितीय उद्घातः” एवं तृतीय एवं मृदुरेवं मध्य
<>एवं तीव्र इति सङ्ख्यापरिदृष्टः स खत्वयमेवमभ्यस्तो दी-
<>र्घसूक्ष्मः” भाष्यम्
<P>“प्राणायामविशेषत्रयलक्षणपरं सूत्रमवतारयति
<>यत्रेति । वृत्तिशब्दः प्रत्येकं संबध्यते । रे-
<>चकमाह यत्र पश्वासेति । पूरकमाह यत्र श्वासेति ।
<>कुम्भकमाह तृतीय इति । तदेव स्फुटयति यत्रोभयोः
[Page2114-b+ 38]
<>श्वासप्रश्वासयोः सकृदेव विधारकात् प्रयत्नादभावो भवति
<>न पुनः पूर्व्ववदापूरणप्रयत्नौधप्रविधारकप्रयत्नो नापि
<>रेचकप्रयत्नौवविधारणप्रयत्नोऽपेक्ष्यते किन्तु यथा तप्ते
<>उपले निहितं जलं परिशुष्यत् सर्वतः संकोचमापद्यते
<>एवमयमपि मारुतो वहनशीलो बलवद्विधारकप्रयत्ननि-
<>रुद्धक्रियः शरीरएव सूक्ष्मीभूतोऽवतिष्ठते न तु पूरयति
<>येन पूरकः, न तु रेचयति येन रेचक इति । इयानस्य
<>देशो विषयः प्रदेशः । वितस्तिहस्तादिपरिमितो निवाते
<>प्रदेशे ईशीकातूलादिक्रियानुमितो बाह्य एव नान्त-
<>रीऽप्यापादतलमामस्तकं पिपीलिकास्पर्शसदृशेनानुमितः
<>स्पर्शननिमेषक्रियावच्छिन्नस्य कालस्य चतुर्थो भागः क्षण-
<>स्तेषामियत्तावधारणेनावच्छिन्ना स्वजानुमण्डलं पाणिना
<>त्रिः परामृश्य छोटिकावच्छिन्नः कालोमात्रा । ताभिः
<>षट् त्रिंशन्मात्राभिः परिमितः प्रथम उद्घातो मन्दः । स
<>एव द्विगुणीकृतो द्वितोयोमध्यमः स एव त्रिगुणीकृतस्त-
<>तीय स्तीव्रः तममिमं सङ्ख्यापरिदृष्टं प्राणायाममाह
<>सङ्ख्याभिरिति । स्वस्थस्य हि पुंसः श्वासप्रश्वासक्रिया-
<>वच्छिन्नेन कालेन यथोक्तं छोटिकाकालसमानः प्रथमोद्-
<>घातकर्म्मतां नीतः उद्घातो विजितो वशीकृतो निगृहीतः
<>क्षणानामियत्ताकालो विवक्षितः श्वास प्रश्वासेयत्तासं ख्येति
<>कथञ्चिद्भेदः । स खल्वयं प्रत्यहमभ्यस्तो दिवसपक्षमासा-
<>दिक्रमेण देशकालप्रचयव्यापितया दीर्घः परमनैपुण्यं
<>समधिगमनीयः तया च सूक्ष्मो नतु मन्दतया” विव०
<>“बाह्याभ्यन्तरविषयाक्षेपी चतुर्थः” सूत्रम्
<>“देशकालसङ्क्याभिर्वाह्यविषयः परिदृष्ट आक्षिप्तः । तथाभ्य-
<>न्तरविषयः परिदृष्ट आक्षिप्तः । उभयथा दीर्घसूक्ष्म तत्-
<>पूर्व्वको भूमिजयात् । क्रमेणोभयोर्गत्यभावश्चतुर्थः
<>प्राणायामः । तृतीयस्तु विषयोनालोचितो गत्यभावः
<>सकृदारब्ध एव देशकालसष्ट्याभिः परिदृदो दीर्घसूक्ष्मश्च-
<>तुर्थस्तु श्वासप्रश्वासयोर्विषयावधारणात् क्रसेण भूमिज-
<>यादुभयाक्षेपपूर्बको गत्यभावचतुर्थः प्राणायामः इत्ययं
<>विशेषैति” भाष्यम्
<>“एवं त्रयोविशेषा लक्षिताः चतुर्थं लक्षयति बाह्येति
<>व्याचष्टे देशकालसङ्ख्यामिरिति आक्षिप्तोत्भ्यासवशी-
<>कृतादूपादवरोपितः सोऽपि दीर्घसूक्ष्म एवं तत्पूर्वको
<>बाह्याभ्यन्तरविषयः प्राणायामो देशकालसंख्यादर्शन
<>पूर्व्वकः, न चासौ चतुर्थः तृतीयैव सकृत्प्रयत्नादह्नाय
<>जायते किन्त्वभ्यस्यमानस्तां तामवस्थामापन्नः तत्तदवस्था
[Page2115-a+ 38]
<>विजयानुक्रमेण भवतीत्याह भूमिजयादिति” ।
<>“ननूभयोर्गत्यभावस्तम्भवृत्तावप्यस्तीति कोऽस्मादस्य विशेष
<>इत्यत आह । तृतीय इति अनालोचनपूर्व्व सकृत्प्रय-
<>त्ननिर्वर्त्ति तस्तृतीयश्चतुर्थस्त्वालोचनपूर्वोबहुप्रयत्ननिर्वर्त्तनीय
<>इति विशेषः । तयोः पूरकरेचकयोर्विषयो नालोचितोऽय
<>तु देशकालसङ्ख्याभिरालोचित इत्यर्थः” विवरणम्
<>“ततः क्षीयते प्रकाशावरणन्” सू०
<>“प्राणायाममभ्यस्यतोऽस्य योगिनः क्षीयते विवेकज्ञानाव-
<>रणीयं कर्म्म यत्तदाचक्षते । महामोहभयेन इन्द्र-
<>जालेन प्रकाशशीलं सत्वमावृत्य तदेवाकार्य्ये नियुङ्क्ते इति
<>तदस्य प्रकाशावरणं कर्म्म संसारनिबन्धनं प्राणायामा-
<>भ्यासात् दुर्बलं भवति प्रतिक्षणं च क्षीयते । तथा-
<>चोक्तम् “तपो न परं प्राणायामात्ततो विशुद्धिर्मलानां
<>दीप्तिश्च ज्ञानस्येति” किञ्च धारणासु च योग्यता मनसः
<>प्राणायामाभ्यासादेव । “प्रच्छर्द्दनविधारणाभ्यां वा प्रा-
<>णस्येति” वचनात्” भाष्यम्
<>“प्राणायामस्यावान्तरप्रयोजनमाह ततैति । आ-
<>व्रियतेऽनेन बुद्धिसत्वप्रकाशैत्यावरणं क्लेशः पाप्मा
<>च । व्याचष्टे प्राणायाममिति । ज्ञायतेऽनेनेति ज्ञानं
<>बुद्धिसत्वप्रकाशः विवेकस्य ज्ञानं विवेकज्ञानमावृणोतीति
<>विवेकज्ञानावरणीयं भव्योयप्रवचनीयादीनां कर्त्तरि
<>निपातनस्य प्रदर्शनार्थत्वात् कोपनीयरञ्जनीयवत्
<>अत्रापि कर्त्तरि कृत्यप्रत्ययः । कर्मशब्देन तज्जन्यमपुण्यं
<>तत्कारणं क्लेशं लक्षयति अत्रैवागमिनामनुमति-
<>माह यत्तदाचक्षत इति । महामोहोरागः तदवि-
<>निर्भागवर्त्तिन्यविद्याऽपि तद्ग्रहणेन गृह्यते । अका-
<>र्य्यमवर्म्मः । ननु प्राणायामश्चेत् पाष्मानं क्षिणोति
<>कृतं तर्हि तप्रसेत्यतआह दुर्बलं भवतीति न तु सर्वथा
<>क्षीयते अतस्तत्प्रक्षयाय तपोऽपेक्ष्याते इति अत्राप्याग-
<>मिनामनुमतिमाह तथा चोक्तमिति । मनुरप्याह
<>“प्राणायामैर्द्दहेद्दोषानिति” प्राणायामस्य योगाङ्गता
<>विष्णुपुराणोक्ता “प्राणाख्यमनिलं वश्यमभ्यासात् कुरुते
<>तु यः । प्रणायामः स विज्ञेयः सवीजोऽवीजएव च ।
<>परस्परेणाभिभवं प्राणापानौ यदाऽनिलौ । कुरुतस्त-
<>द्विधानेन तृतीयं संयमात्तयोः” इति किञ्च व्यासः
<>“प्राणायामोहि मनः स्थिरीकुर्वन् धारणासु योग्यं
<>करोति” विवरणम्” प्राणायामशब्दे विवृतिः
<>कुम्भमानमुक्तं हेमा० दा० ख० परिभाषाप्रकरणे
[Page2115-b+ 38]
<>भविष्यपुराणे “पलद्वयंतु प्रसृतं द्विगुणं कुडवो मतः ।
<>चतुर्मिःकुडवैः प्रस्थः प्रस्थाश्चत्वार आढकः । आढकैस्तैश्च-
<>तुर्भिश्च द्रोणस्तु कथितोबुधैः । कुम्भो द्रोणद्वयं शूर्पः
<>खारी द्रोणास्तु षोडश” । विष्णु धर्म्मोत्तरे “पलञ्च
<>कुडवः प्रस्थ आढको द्रोण एव च । धान्यमानेषु बो-
<>द्धव्याः क्रमशोऽमी चतुर्गुणाः । द्रोणैः षोडशभिः खारी
<>विंशत्या कुम्भौच्यते । कुम्भैस्तु दशभिर्वाधो धान्यसं-
<>ख्याः प्रकीर्तिताः” ।
<>वैद्यकपरिभाषायां कर्षशब्दे दर्शितं “चतुर्भिराढकैर्द्रोणः
<>कलसोनुल्वणोऽर्म्मणः । उन्मानञ्च घटोराशिर्द्रोणपर्य्याय
<>संज्ञितः । द्रोणाभ्यां शूर्पकुम्भौ च चतुःषष्टिशरावकः” भाव०
<>प्र० वाक्यम् । कुम्भराशिस्तु धनिष्ठाशेषार्द्धशतभिषापूर्व्व-
<>भाद्रपदात्रिपादाद्मकः स च ३६० अंशैर्विभक्तस्य राशिचक्रस्य
<>३०० त्रिशतोत्तरत्रिंशदंशात्मकः । तस्य स्वरूपादिकमुक्तं
<>नील० ता० “कुम्भोऽपदो ना दिनमध्यसङ्गप्रसूः स्थिरः
<>कर्वूरवर्ण्णवायुः । सिग्धोष्णखण्ड स्वरतुल्यधातुः शूद्रः
<>प्रतीची विषमोदयश्च” । तस्य स्वामी शनिः । स च
<>स्थिरराशिः “चरस्थिरद्व्यात्मकनामधेया मेषादयोऽमी
<>क्रमशः प्रदिष्टा” इत्युक्तेः । स च पुष्कराख्यः “पुण्यश्च पुष्क-
<>रश्चैव आधानाख्यस्तथैव च । श्रुथावृत्त्या भवन्त्येते नित्यं
<>द्वादश राशयः” ज्यो० त० । स च द्विपदराशिः । “मिथुनतुला-
<>घटकन्या द्विपदाख्याश्चापपूर्व्वभागश्च” तत्रोक्तेः “द्विपद-
<>वशगाः सर्वे सिहं विहाय चतुष्पदाः, सलिलनिलया
<>वश्या भक्ष्याः सरोसृपजातयः” तत्रैवोक्तेः तद्राशेः सिंहं
<>विना सर्वे राशयोवश्या जलजरा भक्ष्याः । स च राहो-
<>र्मूलत्रिकोणम् । “उच्चं नृयुग्मं घटभं त्रिकोणम्” इत्यु-
<>क्तेः । तत्र तुलादितो नवांणा ग्राहाः “चराणां
<>सत्रिकोणानां तच्चराद्या नवांशका” इत्युक्तेः कुम्भापे-
<>क्षया तुलाराशेर्नवमत्वात्तस्य चरत्वाच्च तथात्वम् तस्य
<>लङ्कायामुदयमानं उदयशब्दे ११३० पृ० दर्शितम् । देशभेदे
<>तु भिन्नकालेनेति लग्नकालशब्दे विवृतिः ।
<>११ प्रह्लादपुत्रभेदे “प्रह्लादस्य त्रयः पुत्राः ख्याताः सर्व्वत्र
<>भारत! । विशेषतश्च कुम्भश्च निकुम्भैति नामतः”
<>भा० आ० ६५ अ० “प्रह्लादोऽश्वशिराः कुम्भः संह्रादोग
<>गनप्रियः” हरिवं० ४२ अ०
<LEND>
