<L>761<pc>0093,a<k1>अज्ञान<k2>अज्ञान
अज्ञान¦ न० न ज्ञानम् । ज्ञानाभावे, ज्ञानविरोधिनि तदभावे
<>“तत्राज्ञानं धिया नश्येदिति” वेदान्तिमतसिद्धे पदा-
<>र्थान्तरे च “अज्ञानेनावृतं ज्ञानं तेन मुह्यन्ति जन्तव”
<>इति गीता । “अज्ञानतिमिरान्धस्य ज्ञानाञ्जनशलाकयेति,
<>गुरुनतिः । अज्ञानञ्च ज्ञानाभाव इति नैयायिकाः ।
<>पदार्थान्तरमिति वेदान्तिनः । तथाहि अहं न जानामि
<>अहमज्ञ इत्यादिविशिष्टानुभवः सार्वलौकिकः स च ज्ञाना-
<>भवविषय इति नैयायिकैर्यदुक्तं तन्न युक्तं विशिष्टबुद्धौ विशेषण
<>ज्ञानस्य हेतुतायाः सर्ववादिसिद्धतया आत्मधर्म्मिकज्ञा-
<>नाभावप्रकारकज्ञाने जनयितव्ये तद्विशिष्टज्ञानाभावघटक-
<>ज्ञानरूपस्य विशेषणस्य ज्ञानं पूर्व्वमपेक्षितम् आत्मनि
<>तादृशे ज्ञाने च तदानीं सति कथङ्कारं ज्ञानाभावविशिष्ट
<>बुद्धिः स्यात् यस्मिन् धर्म्मिणि ज्ञानमस्ति तत्र ज्ञानाभाव-
<>ज्ञानस्य बाधितत्वमेव अभावबुद्धेः प्रतियोगिज्ञानरोधि-
<>तायाः सर्वसम्मतत्वात् । किञ्च ज्ञानाभावः किं ज्ञानसामा-
<>न्याभाव उत तत्प्रागभावः अथ तद्ध्वंसो वा तत्र विषयो
<>भवति, नाद्यः पूर्व्वोक्तयुक्त्या ज्ञानाभावानुभवासम्भवेन
<>प्रत्याख्यातत्वात् । न द्वितीयः प्रागभावस्य सामान्य-
<>धर्म्मानवच्छिन्नप्रतियोगिताकतया तत्तज्ज्ञानप्रागभावस्यैव
<>विषयता वाच्या सा च न सम्भवति सामान्याकारेण
<>ज्ञानाभावस्यैव प्रतीयमानत्वात् अन्यथा ज्ञानवत्यपि पुरुषे
<>तादृशप्रतीतिः स्यात् अग्रे जनिष्यमानानन्तज्ञानप्राग-
<>भावानामात्मनि सत्त्वेऽपि तेषाञ्च तत्तज्ज्ञानप्रतियोगि-
<>कत्वेन ज्ञानसामान्यविशिष्टबुद्धौ विरोधिताभावात् । नान्त्यः
<>प्रागभावरीत्या तस्यापि प्रत्याख्यातत्वात् । अतस्तादृशानुभवस्य
<>विषयरक्षार्थं ज्ञानाभावातिरिक्तमज्ञानं कल्पनीयम् ।
<>तच्चानुमानेनैव । अनुमानञ्चेत्थमुक्तं प्रमेयविवरणोपन्यासे ।
<>विवादाध्यासितं ज्ञानं स्वप्रागभावातिरिक्तस्वविषयावरक
<>सविषयकवस्तुपूर्व्वकं भवितुमर्हति प्रकाशत्वात् अन्ध-
<>कारे प्रथमोत्पन्नप्रदीपप्रभावदिति । यथा अन्धकारे
<>प्रथमोत्पन्ना प्रदीपप्रभा स्वविषयस्य घटादेरावरकतमो-
<>रूपपदार्थपूर्व्विका एवं ज्ञानमपि प्रकाशत्वसाम्यात् स्ववि-
[Page0093-b+ 38]
<>षयस्य घटादेरावरकं कञ्चित् पदार्थं समानविषयकं नियतम्
<>पूर्व्वमपेक्षते । उत्पन्ने च ज्ञाने प्रदीपप्रभया तम इव
<>तन्निवर्त्तते ज्ञानप्रागभावेन सिद्धसाधनतावारणाय स्वप्राग-
<>भावातिरिक्तेति विशेषणम् । तच्च अज्ञानं ज्ञानविरोधि
<>सत्त्वासत्त्वाभ्यामनिर्वचनीयम् । तच्च शुक्तिकाद्यज्ञानं शुक्तौ
<>रजतादिकमिव ब्रह्मणि प्रपञ्चमुत्पादयति । अतएव तद्भाव-
<>रूपं भावस्यैव भावपदार्थोपादानत्वसम्भवात् । अभावस्य तु
<>अधिकरणस्वरूपत्वाङ्गीकारात् न भावस्याभावोपादानत्वव्या-
<>घातः । तस्य भावरूपत्वेऽपि न त्रैकालिकाबाध्यत्वरूपम्
<>सत्त्वं तत्त्वज्ञानेन बाध्यत्वात् नापि प्रातीतिकरजतादिवद-
<>सत्त्वम् व्यवहारयोग्यत्वात् । अतः सदसद्भ्यामनिर्व-
<>चनीयं व्यवहारिकसत्त्ववत् यत् किञ्चित् भावरूपं पदा-
<>र्थान्तरमेवाज्ञानमिति सुस्थितम् । अस्य चाज्ञानस्य
<>द्वे शक्ती आवरणं विक्षेपश्च तत्र या कदाचित् स्ववि-
<>षयमावृणोति (विषयत्वसंप्राप्त्यनर्हं करोति) सा आवरण-
<>शक्तिः या तु स्वकार्य्यबुद्धिवृत्त्या इन्द्रियादिद्वारा
<>विषयदेशं प्राप्य विषयगतं स्वकारणनिष्ठावरणशक्तिं नाश-
<>यति सा विक्षेपशक्तिः यथोक्तं “बुद्धिवृत्तिचिदाभासौ द्वावेतौ
<>व्याप्नुतो घटम् । तत्राज्ञानं धिया नश्येत् आभासात्तु घटः
<>स्फुरेदिति” । यथा च शुक्तिविषयाज्ञानं स्वविषयशुक्ति
<>मावृत्य स्वशक्त्यैव तत्र उत्पादितं रजतं विषयीकृत्य
<>तद्गतमावरणशक्तिं नाशयति एवं ब्रह्मविषयकाज्ञानं स्वश-
<>क्त्यैव ब्रह्मणि उत्पादितं प्रपञ्चं विषयीकृत्य तत्तदाकार-
<>बुद्धिवृत्तिरूपा विक्षेपशक्तिः तद्गतावरणशक्तिं निवारयतीति
<>दृष्टानुसारिणीयं कल्पना । अधिकमाकरे द्रष्टव्यम् । नास्ति-
<>विशिष्टज्ञानमस्य । विशिष्टज्ञानाभाववति अज्ञे त्रि० ।
<LEND>
