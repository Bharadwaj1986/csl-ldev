<L>4326<pc>0361,b<k1>अरोचक<k2>अरोचक
अरोचक¦ पु० न रोचयति प्रीणयति ऋच + णिच्--ण्वुल् न० त० ।
रोगभेदे यत्र क्वचिदपि द्रव्ये भोजनादौ न प्रीतिस्तादृशे
रोगे स च सुश्रुतोक्तः । ‘दोषैः पृथक् सहजचित्तविपर्य्य-
याच्च भक्तायनेषु हृदि चावतते प्रगाढम् । नान्ने रुचि-
र्भवति तं भिषजो विकारं भक्तोपघातमिह पञ्चविधं
वदन्ति । हृच्छूलपीडनयुतं विरसाननत्वं वातात्मके भवति
लिङ्गमरोचके तु । हृद्दाहशोषबहुता मुखतिक्तता च
[Page0362-a+ 38]
मूर्च्छा सतृड् भवति पित्तकृते तथैव । कण्डू गुरुत्वकफ-
संस्रवसादतन्द्राः श्लेष्मात्मके मधुरमास्यमरोचके तु ।
सर्व्वात्मके पवनपित्तकफा बहूनि रूपाण्यथास्य हृदये
समुदीरयन्ति । संरागशोकभयविप्लुतचेतसस्तु चिन्ताकृते
भवति सोऽशुचिदर्शनाच्च” इति । “गुल्मान् प्लीहोदरं
कालं हलीसकमरोचकम्” इति सुश्रुतः ।
<LEND>
