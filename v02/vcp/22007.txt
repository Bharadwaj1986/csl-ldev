<L>22007<pc>3218,a<k1>तद्धित<k2>तद्धित
तद्धित¦ त्रि० तस्मै हितम् । १ तस्मै हिते । २ व्याकरणोक्ते
प्रत्ययभेदे पुंन० । “तद्धिताः ४ । १ । ७६ पा० सूत्रेणा-
धिकृत्य “यूनस्तिः” इत्यादिना पञ्चमाध्यायसमाप्तिं
यावद्ये प्रत्यया विहितास्ते तद्धितसंज्ञकाः ।
शब्द० प्रका० तल्लक्षणादिकमुक्तं यथा
“विभक्त्यादित्रिकादन्यः प्रत्ययस्तद्धितं मतम् । नामप्रकृ-
तिको नैवमतिव्याप्त्यादिदोषतः” । “विभक्तिधात्वंशकृ-
द्भ्योऽन्यः प्रत्ययस्तद्धितः । वृक्षक इत्यादौ ह्रस्वाद्यर्थकः
कादिरपि तद्धितमेवेति । तदन्यत्वेनापि प्रत्ययं विशेषय-
न्त्यन्ये । नामप्रकृतिकप्रत्ययत्वन्तु न तद्धितस्य लक्षणं
विभक्तौ क्यजादौ चातिव्याप्तेः पचतितरामित्यादौ तरा-
माद्यव्याप्तेश्च” । विभजते । “तस्यापत्यं तद्विशेषस्तदृक्षेण
युतेन्दुमान् । कालस्तथा तेन रक्तं तस्य व्यूहोऽथ वेत्ति
तत् । अधीते वा देवताऽस्य सैवमादीन् यथायथम् ।
वोधयद्विविधानर्थांस्तद्धितं स्यादनेकधा” तेनास्य क्लीवत्व-
मपि “तद्धितस्याचामादेः” । “तद्धितश्चासर्वविभक्तिः”
पा० । “समासतद्धितकृतां यत्किञ्चिदुपदर्शकम् । गुणप्र-
धानभावे च तस्य दृष्टो विपर्य्ययः” हरिकारिका । स च
तद्धितो द्विविधः प्रकृत्यर्थभिन्नार्थकः स्वार्थिकश्चेति भेदात् ।
<LEND>
