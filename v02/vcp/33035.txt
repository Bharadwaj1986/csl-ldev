<L>33035<pc>4410,a<k1>पूर्वराग<k2>पूर्व(र्ब)राग
पूर्व(र्ब)राग¦ पु० पूर्बो रागः । नायकयोर्मेलनात् पूर्वजाते
<>अनुरागभेदे “श्रवणाद्दर्शनाद् वापि मिथःसंरूढ
<>रागयोः । दशाविशेषो योऽप्राप्तौ पूर्बरागः स उच्यते ।
<>श्रवणन्तु भवेत्तत्र दूतवन्दिसखीमुखात् । इन्द्रजाले
<>च चित्रे च साक्षात् स्वप्ने च दर्शनम् । अभिलाषश्चिन्ता
<>स्मृतिगुणकथनोद्वेगसंप्रलापाश्च । उन्मादोऽथ व्याधि-
<>र्जडता मृतिरिति दशात्र कामदशाः । अभिलाषः स्पृहा
<>चिन्ता प्राप्त्युपार्यादिचिन्तनम् । उन्मादश्चापरिच्छेद-
<>श्चेतनाचेतनेष्वपि । अलक्ष्यवाक् प्रलापः स्यात् चेतसो
<>भ्रमणाद्भृशम् । व्याधिस्तु दीर्घनिःश्वासः पाण्डुताकृश-
<>तादयः । जडता हीनचेष्टत्वमङ्गानां मनसस्तथा । रस-
<>विच्छेदहेतुत्वान्मरणं नैव वर्ण्यते । जातप्रायन्तु तद्वाच्यं
<>चेतसा चापि काङ्क्षितम् । “वर्ण्यतेऽपि यदि प्रत्युज्जी-
<>वनं स्याददूरतः” । “आदौ वाच्यः स्त्रिया रागः पुंसः
<>पश्चात्तदिङ्गितैः । नीलीकुसुम्भमञ्चिष्ठाः पूर्बरागोऽपि च
<>त्रिधा । न चातिशोभते यन्नापैति प्रेम मनोगतम् ।
<>तन्नीलीरागमाख्यान्ति यथा श्रीरामसीतयोः । कुसुम्भ-
<>रागं तं प्राहुर्यदपैति च शोभते । मञ्जिष्ठारागमाहुस्तं
<>यन्नापैत्यतिशोभते” सा० द० ।
<LEND>
