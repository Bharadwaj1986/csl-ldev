<L>6613<pc>0647,b<k1>आततायिन्<k2>आततायिन्
आततायिन्¦ त्रि० आततेन विस्तीर्णेन शस्त्रादिना अयितु
शीलमस्य अय--णिनि । बधोद्यते । विषयभेदेन आततायि
बधे दोषादोषौ” प्रा० वि० उक्तौ यथा वृह० “नाततायिवधे
हन्ता किल्विषं प्राप्नुयात् क्वचित् । विनाशार्थिनमायान्तं घात-
यन्नापराध्नुयात्” । किल्विषाभावःप्रायश्चित्तनिषेधार्थः अप-
राधा भावोदण्डनिषेधार्थः । यतः “सर्वत आत्मानं गोपा-
यातेति” श्रुतिमूलमिदम् अतः पलायनादिनापि रक्षणा
भावे इदं बोद्धव्यम् । कात्यायनः । “आततायिनमायान्त
मपि वेदान्तगं रणे । जिघांसन्तं जिघांसीयान्न तेन ब्रह्महा
भवेत्” जिघांसी सन् इयाद्गच्छेदित्यर्थः । देवलः । “उद्यम्य
शस्त्रमायान्तं भ्रूणमप्याततायिनम् । निहत्य भ्रूणहा
न स्यादहत्वा भ्रूणहा भवेत्” । भ्रूणोब्राह्मणविषेषः । दोष-
दर्शनं नियमार्थम् । मनुविष्णू । “गुरुं वा बालवृद्धौ वा
ब्राह्मणं वा बहुश्रुतम् । आततायिनमायान्तं हन्यादेवावि-
चारयन्” एवकारोनियमार्थः । तथा “नाततायिबधे दोषो
हन्तुर्भवति कश्चन । प्रकाशं वाऽप्रकाशं वा मन्युस्तन्मन्युमृ-
च्छति” । यस्माद्धन्तृमन्युर्हन्यमानमन्यु नाशयति न पुनः
पुरुषोहन्ति हन्यते वेति हननविधेरपवादः । आततायिन-
[Page0648-a+ 38]
माह वशिष्ठः । “अग्निदोगरदश्चैव शस्त्रपाणिर्धनापहः ।
क्षेत्रदारापहारी च षडेते आततायिनः” । विष्णु-
कात्यायनौ । उद्यतासिविषाग्निञ्च शापोद्यतकरन्तथा ।
आथर्व्वणेन हन्तारं पिशुनञ्चैव राजसु । भार्य्यातिक्रमि-
णञ्चैव विद्यात्सप्ताततायिनः । यशोवित्तहरानन्याना-
हुर्द्धर्म्मार्थहारकान्” । विशेषमाह कात्यायनः । “अना-
क्षारितपूर्व्वोयस्त्वपराधे प्रवर्त्तते । प्राणद्रव्यापहारे च प्र-
वृत्तस्याततायिता” । अनाक्षारितोऽनपकृतः । तेन पूर्व्वकृ-
तापकारस्य मारणोद्यतस्य नाततायिता । तेन प्रत्युपका-
रकवधे दोषएव । ननु आततायिनोरपि गोब्राह्मणयोर्हन-
ने दोषमाह सुमन्तुः । “नाततायिबधे दोषोऽन्यत्र गोब्रा-
ह्मणात् यदा हन्यात् प्रायश्चित्तं कुर्य्यात्” । तथा भविष्ये ।
“घातकानपि गोविपान्न हन्याद्वै कदाचनेति” । अतःपू-
र्व्ववचनविरोधः । सत्यम् । अत्र व्यवस्थामाह कात्यायनः ।
“आततायिनि चोत्कृष्टे तपःस्वाध्यायजन्मतः । बधस्तत्र
तु नैव स्यात् पापे हीने बधोमतः” । जन्मपदेन जातिः
कुलञ्चोच्यते । तेन हन्त्रपेक्षया तपोविद्याजातिकुलैरुत्
कृष्टोनायतायी बध्यस्तदन्योबध्यएव । अतएव भगवद्गीताया
माह । “पापमेवाश्रयेदस्मान् हत्वैतानाततायिन” इति ।
एतान् भीष्मादीन् अत्यन्तोत्कृष्टगुणानित्यर्थः । एवंभूता-
ततायिनश्चाहनने फलमप्याह वृहस्पतिः । “आतता-
यिनमुत्कृष्टं वृत्तस्वाध्यायसंयुतम् । योन हन्याद्बधप्राप्तं-
सोऽश्वमेधफलं लभेत्” । यद्यपि “गुरुम्बहुश्रुतं हन्यादिति” ।
श्रूयते । तथापि गुरोः सकाशात् कुलविद्यातपोभिः शिष्य-
स्याप्युत्कर्षसम्भवः । एवं बहुश्रुतादावपि । एवमधमवर्ण-
स्योत्तमवर्ण्णो न बध्यः । पूर्व्वकृतापकारविषयं वा सुमन्तुवच-
नम् । गौरातताय्यपि न बध्यः । “नखिनां शृङ्गिणाञ्चैव
दंष्ट्रिणाञ्चाततायिनाम् । हस्त्यश्वानान्तथान्येषां बधे हन्ता न
दोषभागिति” कात्यायनवचनं गोव्यतिरिक्तशृङ्गिविषयम् ।
विशेषमाह कात्यायनः । उद्यतानान्तु पापानां हन्तुर्दोषो
न विद्यते । निवृत्तस्तु यदारम्भाद्ग्रहणं न बधःस्मृतः”
इत्यन्तेन । तत्रत्यम्रूणशब्दार्थमाह देबलः “अनूचानो गुणो-
पेतो यज्ञस्वाध्याययन्त्रितः । भ्रूण इत्युच्यते शिष्टैः शेषभोजी
जितेन्द्रियः” । मिताक्षरायामपि “गुरुं वा बालवृद्धौ वा
ब्राह्मणं वा बहुश्रुतम् । आततायिनमायान्तं हन्या-
देवाविचारयन् । नाततायिबधे दोषो हन्तुर्भवति कश्चन ।
प्रच्छन्नं वा प्रकाशं वा मन्युस्तन्मन्युमृच्छति” । तथा
“आततायिनमायान्तमपि वेदान्तगं रणे । जिघांसन्त-
[Page0648-b+ 38]
ञ्जिघांसीयान्न तेन ब्रह्महा भवेत्” इत्याद्यर्थशास्त्रम् ।
“इयं विशुद्धिरुदिता प्रमाप्याकामतोद्विजम् । कामतो
ब्राह्मणबधेनिष्कृतिर्न विधीयत” इत्यादि धर्म्मशास्त्रमनयो-
र्विरोधे धर्मशास्त्रं बलवदिति युक्तम् । अनयोरेकविषयत्वा-
सम्भवेन विरोधाभावान्न बलावलचिन्ता अवतरति । तथा
हि “शस्त्रंद्विजातिभिर्ग्राह्यन्धर्मोयत्रोपरुध्यते” इत्युपक्रम्य
“आत्मनश्च परित्राणेदक्षिणानाञ्च सङ्गरे । स्त्रीविप्राभ्युप-
पत्तौ च धर्मेण घ्नन्न दुष्पती” त्यात्मरक्षणे दक्षिणादीनां यज्ञो-
पकरणानां च रक्षणे युद्धे च स्त्रीब्राह्मणहिंसायाञ्च आत-
तायिनमकूटशस्त्रेण घ्नन् न दण्डभागित्युक्त्वा तस्यार्थ
वादार्थमिदमुच्यते । “गुरुं वा बालवृद्धौ वेत्यादि” । गुर्वादी-
नत्यन्ताबध्यानप्याततायिनोहन्यात् किमुतान्यानिति । वा-
शब्दश्रवणादपि वेदान्तगमित्यत्राप्यपिशब्दस्य श्रवणान्न गुर्वा-
दीनां बध्यत्वप्रतीतिः “नाततायिबधे दोषोऽन्यत्र गोब्राह्मणब-
धादिति” सुमन्तुवचनात् । “आचार्य्यं च प्रवक्तारम् पितर-
म्मातरं गुरुम् । न हिंस्याद्ब्राह्मणान् गाश्च सर्वांश्चैव तपस्विन”
इति मनुवचनाच्च । आचार्य्यादीनामाततायिनां हिंसा-
प्रतिषेधेनेदं वचनमर्थबन्नान्यथा हिंसामात्रप्रतिषेधस्य
सामान्यशास्त्रेणैव सिद्धत्वात् । “नाततायिबधे दोषोहन्तु-
र्भवति कश्चन” इत्यतदपि ब्राह्मणादिव्यतिरिक्तविषयमेव । यतः
“अग्निदोगरदश्चैव शस्त्रपाणिर्द्धनापहः । क्षेत्रदारहरश्चैव
षडेते आततायिनः” तथा “उद्यतासिविषाग्निश्च शापो-
द्यतकरस्तथा । आथर्वणेन हन्ता च पिशुनश्चापि राजनि ।
भार्य्यातिक्रमकारी च रन्ध्रान्वेषणतत्परः । एवमाद्यान् वि-
जानीयात्सर्बानेवाततायिन” इति--सामान्येनाततायिनो-
दर्शिताः । अतश्च ब्राह्मणादय आततायिन आत्मादित्रा-
णार्थं हिंसानभिसन्धिना निवार्यमाणाः प्रमादाद्यदि विप-
द्येरंस्तत्र लघु प्रायश्चित्तं राजदण्डाभावश्चेति” । ब्राह्मणा-
द्यातताधिबधे दोष उक्तः । अतएव भीष्मादीनामा-
ततायिनामपि हननेन “अश्वमेधेन शुध्यन्ति महापातकिन-
स्त्विमे” इति भारते युधिष्ठिरादीनां महातकित्वमुक्तम् ।
<LEND>
