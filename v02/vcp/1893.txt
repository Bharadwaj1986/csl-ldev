<L>1893<pc>0175,a<k1>अनुनासिक<k2>अनुनासिक
अनुनासिक¦ त्रि० अनुगतो नासिकाम् अत्या० स० । नासिक-
या सह स्वस्वस्थानेनोच्चार्य्यमाणेषु वर्णभेदेष । ते च
“अमोऽनुनासिका न ह्रौ” इति शिक्षायां दर्शिताः हकार-
रकारभिन्नाः अम्प्रत्यहरान्तर्गताः वर्णाः । “मुखनासिका-
वचनोऽनुनासिक” इति पाणिन्युक्तेस्तेषां तत्तत्स्थान-
सहितनासिकयोच्चार्य्यमाणत्वात्तत्त्वम् “उपदेशेऽजनुनासिक”
इति पा० । अम्प्रत्याहारमध्ये रभिन्ना यबलाः निर-
नुनासिकाः सानुनासिकाश्च तत्रानुनासिकस्थाने उत्पन्नय-
वलामेव सानुनासिकत्वम् “यलोद्विधाऽरो निरनुनासिकः
सानुनासिकः । ञमोऽनुनासिकस्तेन तत्स्थाने सानुनासिक”
इत्यभियुक्तोक्तेः यथा यय्यँम्यते विद्वाल्लिँखति, सर्व्वत्सरः
अन्ये निरनुनासिकाः । वेत्यनुवृत्तौ “अणोऽप्रगृह्यस्यानु-
नासिक” इति पाणित्युक्तेरप्रगृह्या एवाणोऽनुनासिकाः ।
<LEND>
