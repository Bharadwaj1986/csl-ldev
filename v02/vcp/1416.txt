<L>1416<pc>0140,a<k1>अध्याय<k2>अध्याय
अध्याय¦ पु० अधि + इङ्--घञ् । अध्ययने, कर्म्मणि घञ ।
वेदादिशास्त्रस्य एकार्थकविषयसमाप्तिद्योतके विश्रामस्थाने
अंशविशेषे, “सर्गोवर्गः परिच्छेदोद्घाताध्यायाङ्कसंग्रहाः ।
उच्छ्वासः परिवर्त्तश्व पटलः काण्डमेव च । स्थानं प्रकरण-
ञ्चैव पर्व्वोल्लासाह्निकानि च । पुराणादौ परिच्छेदा
अनेके परिकीर्त्तिता” इत्युक्तान्यतमप्रकारे च “संकल्पिते
स्तोत्रपाठे संख्यां कृत्वा पठेत् सुधीः अध्याय प्राप्य विरमेन्न
तु मध्ये कदाचन । कृते विरामे मध्ये तु अध्यायादिं पुनः
पठेदिति” म० सू० “स्वाध्यायोऽध्येतव्य” इति श्रुतिः ।
<LEND>
