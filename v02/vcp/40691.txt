<L>40691<pc>4854,b<k1>वर्त्मन्<k2>वर्त्मन्
वर्त्मन्¦ न० वृत--मनिन् । १ पथि अमरः २ आचारे “आ
<>मनोर्वर्त्मनः” रघुः । ३ नेत्रच्छदे च मेदि० । अक्षिशब्दे ४५ पृ०
<>दृश्यम् । वर्त्मलक्षणं तद्गतरोगभेदाश्च सुश्रुते उक्ता यथा
<P>“द्व्यङ्गुलं सर्वतः सार्द्धं भिषग्नयनबुद्वुदम् । सुवृत्त
<>गोस्तनाकारं सर्वभूतगुणोद्भवम् । पलं भुवोऽग्नितो
<>रक्तं वातात्कृष्णं सितं जलात् । आकाशादश्रुमार्गाश्च
<>जायन्ते नेत्रबुद्वुदे । दृष्टिञ्चात्र तथा वक्ष्ये यथाब्रूया-
<>द्विशारदः । नेत्रायामत्रिभागन्तु कृष्णमण्डलमुच्यते ।
<>कृष्णात् सप्तममिच्छन्ति दृष्टिं दृष्टिविशारदाः । मण्ड-
<>लानि च सन्धींश्च पटलानि च लोचने । यथाक्रमं-
<>विजानीयात् पञ्चषट् च षडेव च । पक्ष्मवर्त्मश्वेतकृष्ण०
<>दृष्टीनां मण्डलानि तु । अनुपूर्वन्तु ते मध्याश्चत्वारो-
<>ऽन्त्या यथोत्तरम् । पक्ष्मवर्त्मगतः सन्धिर्वर्त्मशुक्लगतो-
<>ऽपरः । शुक्लकृष्णगतस्त्वन्यः कृष्णदृष्टिगतोऽपरः । ततः
<>कनीनकगतः षष्ठश्चापाङ्गगः स्मृतः । द्वे वर्त्मपटले
<>विद्याच्चत्वार्य्यन्यानि चाक्षिणि । जायन्ते तिमिरं येषु
<>व्याधिः परमदारूणः ।”
<>“पृथग्दोषाः समस्ताश्च यदा वर्त्मव्यपाश्रयाः । सिरा
<>व्याप्यावतिष्ठन्ते वर्त्मस्वधिकमूर्च्छिताः । विवर्द्ध्य-
<>मांसं रक्तञ्च तदः वर्त्मव्यपाश्रयान् । विकाराञ्जनय-
<>न्त्याशु नामतस्तान्निबोधत । उत्सङ्गिन्यथ कुम्भीका
<>पोथक्यो वर्त्मशर्करा । तथार्शोवर्त्मशुष्कार्शस्तथैवा-
<>ञ्जननामिका । बहलं वर्व्य यच्चापि व्याधिर्वर्त्माव-
<>बन्धकः । क्लिष्टकर्दमवर्त्माख्यौ श्याववर्त्म तथैव च ।
<>प्रक्लिक्षमपरिक्लिन्नं वर्त्मवातहतन्तु यत् । अर्वुदं निमि-
<>पश्चापि शोणितार्शश्च यत्स्मृतम् । लगणो विषनामा च०
[Page4855-a+ 38]
<>वक्ष्मकोपस्तथैव च । एकविंशतिरित्येते विकारा वर्त्म-
<>संश्रयाः । नामभिस्ते समुद्दिष्टा लक्षणैस्तान् प्रचक्ष्महे ।
<>पिडकाभ्यन्तरमुखी वाह्याधोवर्त्मसंश्रया । विज्ञेयोत्-
<>सङ्गिनी १ नाम तद्रुपपिडकान्विता । कुम्भीकवीम-
<>प्रतिमाः पिडकाः पक्ष्मवर्त्मनोः । आध्मायन्ते तु भिन्ना
<>या कुम्भीकपिडका २ स्तु ताः । कण्डूस्रावान्वितां गुर्व्यो
<>रक्तसर्षपसन्निभाः । पिडकाश्च रुजावत्यः पोथक्य ३ इति
<>संज्ञिताः । पिडकामिः सुसूक्ष्माभिर्घनाभिरभिसंवृता ।
<>पिडका या खरा स्थूला सा ज्ञेया वर्त्मशकेरा ४ ।
<>सूक्ष्माः खराश्च वर्त्मस्थास्तदर्धोवर्त्म ५ कीर्त्त्यते । दीर्घो-
<>ऽङ्कुरः खरः स्तब्धा दारुणो वर्त्मसम्भवः । व्याविरेष
<>समाख्यातः शुष्कार्श ६ इति संज्ञितः । दाहतोदवती
<>ताम्रा पिडका वर्त्मसम्भवा । मृद्वी मन्दरुजा सूक्ष्मा
<>ज्ञेया साऽञ्जननामिका ७ । वर्त्मोपचीयते यस्य पिडकाभिः
<>समन्ततः । सवर्णाभिः समाभिश्च विद्याद्वहलवर्त्म ८ तत् ।
<>कण्डूमताल्पतोदेन वर्त्मशोफेन यो नरः । स समं
<>छादयेदक्षि भवेद्बन्धः ९ स वर्त्मनः । मृद्वल्पवेदनं ताम्रं
<>तद्वर्त्म सममेव च । अकस्माच्च भवेद्रक्तं क्लिष्टवर्त्म १० तदा
<>दिशेत् । क्लिष्टं पुनः पित्तयुक्तं विदहेच्छोणितं यदा ।
<>तदा क्लिन्नत्वमापन्नमुच्यते वर्त्मकर्दमम् ११ । यद्वर्त्म बाह्य
<>तोऽन्तश्च श्यावं शूनं सवेदनम् । दाहकण्डूपरिक्लेदि श्या-
<>ववर्त्मेति १२ तन्मतम् । अरुजं बाह्यतः शूनमन्तःक्लिन्नं
<>स्रवत्यपि । कण्डूनिस्तोदभूयिष्ठं क्लिन्नवर्त्म १३ तदुच्यते ।
<>यस्य धौतानि धौतानि सम्बन्ध्यन्ते पुनः पुनः । वत्मा-
<>न्यपरिपक्वानि विद्यादक्लिन्नवर्त्म १४ तत् । विमुक्तसन्धि
<>निश्चेष्टं वर्त्म यन्न निमील्यते । एतद्वातहतं १५ विद्यात्
<>सरुजं यदि वाऽरुजम् । वर्त्मान्तरस्थं विषमं ग्रन्थिभूत-
<>मवेदनम् । विज्ञेयमर्बुदं १६ पुंसां सरक्तमवलम्बितम् ।
<>निमेषणीः सिरा वायुः प्रविष्टो वर्त्मसंश्रयाः । चालये
<>दतिवर्त्मानि निमेषः १७ स गदो मतः । छिन्नाश्छिन्ना
<>विवर्द्धन्ते वर्त्मस्था मृदवोऽङ्कुराः । दाहकण्डूरुजो-
<>पेतास्तेऽर्शःशोणितसम्भवाः १८ । अपाकः कठिनः स्थूलो
<>ग्रन्थिर्वर्त्मभवोऽरुजः । सकण्डूः पिच्छिलः कोलप्रमाणो
<>लगण १९ स्तु सः । शूनं यद्वर्त्म बहुभिः सूक्ष्मैश्छद्रै
<>समन्वितम् । विषमन्तर्जल इव विषवर्त्मेति २० तन्मतम् ।
<>पक्ष्माशयगता दोषास्तीक्ष्णाग्राणि खराणि च । निर्व
<>र्त्तयान्त पक्ष्माणि तैर्जुष्टञ्चाक्षि दूयते । उत्पाटितैः
<>पुनः शान्तिः पक्ष्मभिश्चोपजायते । वातातपानलद्वेषीं
[Page4855-b+ 38]
<>पक्ष्मकोपः २१ स उच्यते ।” तच्चिकित्सा तत्र दृश्या ।
<LEND>
