<L>20096<pc>2962,a<k1>चेतकी<k2>चेतकी
चेतकी¦ स्त्री चेतयति उन्मीलयति बुद्धिबलेन्द्रियाणि
चित--णिच् ण्वुल् गौरा० ङीप् । १ हरीतक्याम्
अमरः । तस्वा उत्पत्तिभेदादिकं भावप्र० उक्तं यथा
“पपात विन्दुर्मेदिन्यां शक्रस्य पिवतीऽमृतम् । ततो दि-
व्या समुत्पन्ना सप्तजातिर्हरीतकी । हरीतक्यभया
पथ्या कायस्था पूतनाऽमृता । हेमवत्यव्यथा चापि
चेतकी श्रेयसी शिवा । वयस्था विजया चापि जीवन्ती
रोहिणिति च । विजया रोहिणी चैव पूतना चामृताऽ
भया । जीवन्ती चेति पथ्याया विज्ञेयाः सप्त जातयः ।
अलाबुवृत्ता विजया १ बृत्ता सा रोहिणी २ स्मृता । ३ पू-
तनाऽस्थिमती सूक्ष्मा कथिता मांसलाऽमृता ४ । पञ्चरेखाऽ
भया ५ प्रोक्ता जीवन्ती स्वर्णवर्णिनी ६ । त्रिरेखा चेतकी ७
ज्ञेया सप्तानामियमाकृतिः । विजया सर्वरोगेषु रो-
हिणी व्रणरोहिणी । प्रलेपे पूतना योज्या शोधना-
र्थेऽमृता हिता । अक्षिरोगेऽभया शस्ता जीवन्ती
सर्वरोगहृत् । चूर्णार्थे चेतकी शस्ता यथायोगं प्रयो-
जयेत् । चेतकी द्विविधा प्रोक्ता श्वेता कृष्णा च वर्ण-
तः । षडङ्गुलायता शुक्ला, कृष्णा त्वेकाङ्गुला स्मृता ।
काचिदास्वादमात्रेण काचिद् गन्धेन भेदयेत् । काचित्
स्पर्शेन दृष्ट्यान्या चतुर्द्ध्वा भेदयेच्छिवा । चेतकी पाद-
पच्छायामुपसर्पन्ति ये नराः । भिद्यन्ते तत्क्षणादेव
पशुपक्षिमृगादयः । चेतकी तु धृता हस्ते यावत्ति-
ष्ठति देहिनः । तावद्भिद्येत रोगैस्तु प्रभावान्नात्र संशयः ।
न धार्य्यं सुकुमाराणां कृशानां भेषजद्विषाम् । चेतकी
परमा शस्ता हिता सुखविरेचनी । सप्तानामपि जा-
तीनां प्रधानं विजया स्मृता । सुखप्रयोगा सुलभा
[Page2962-b+ 38]
सर्वरोगेषु शस्यते । हरीतकी पञ्चरसा लवणा तु वरा
परम् । रूक्षोष्णा दीपनी मेध्या स्वादुपाका रसायनी ।
चक्षुष्या लघुरायुष्या वृंहणी चानुलोमिनी । श्वासका-
सप्रमेहार्शःकुष्ठशोथोदरकृमीन् । वैस्वर्य्यग्रहणीरोगवि-
बन्धविषमज्वरान् । गुल्माध्मानतृषाच्छर्दिहिक्काकण्डू
हृदामयान् । कामलां शूलमानाहं प्लीहानञ्च यकृत्त-
था । अश्मरीं मूत्रकृच्छ्रञ्च मूत्राघातञ्च नाशयेत् । स्वादु-
तिक्तकषायत्वात्पित्तहृत्कफहृत् तु सा । कटुतिक्तकषाय-
त्वादम्लत्वाद्वातहृच्छिवा । पित्तकृत्कटुकाम्लत्वाद्वातकृन्न कथं
शिवा । प्रभावाद्दोषहन्तृत्वं सिद्धं यत्तत् प्रकाश्यते!
हेतुभिः शिष्यबोधार्थं न पूर्वं क्रियतेऽधुना । कर्म्मान्यत्वं
गुणैः साम्यं दृष्टमाश्रमभेदतः । यतस्ततो नेति चिन्त्यं
धात्रीलकुचयोर्यथा । पथ्याया मज्जनि खदुः स्नाय्वा-
म्लमो व्यवस्थितः । वृतौ तिक्तस्त्वचि कटुरस्थनितुवरो
रसः । नवा स्निग्धा घनावृत्ता गुर्वी क्षिप्ता च याम्भसि ।
निमज्जेत् सा प्रशस्या च कथितातिगुणप्रदा । नवादि
गुणयुक्तत्वं तथैकत्र द्विकर्षता । हरीतक्याः फले यत्र
द्वयं तच्छ्रेष्ठमुच्यते । चर्विता वर्द्धयत्यग्निं पेषिता मल-
शोधिनी । स्विन्ना संग्राहिणी पथ्या भृष्टा प्रोक्ता त्रि-
दोषनुत् । उन्मीलिनी बुद्धिबलेन्द्रियाणां निर्मूलिनी
पित्तकफानिलानाम् । विस्रंसिनी मूत्रशकृन्मलानां
हरीतकी स्यात् सह भोजनेन । अन्नपानकृतान्
दोषान् वातपित्तकफोद्भवान् । हरीतकी हरत्याशु
भुक्तस्य परियोजिता । लवणेन कफं हन्ति पित्तं हन्ति
सशर्करा । घृतेन वातजान् रोगान् सर्वरोगान् गुडा-
न्विता । सिन्धूत्थशर्कराशुण्ठीकणामधुगुडैः क्रमात् ।
वर्षादिष्वभया प्राश्या रसायनगुणैषिणा । अध्वातिखिन्नो
बलवर्जितश्च रूक्षः कृशो लङ्घनकर्षितश्च । पित्ताधिको
गर्भवती च नारी विमुक्तरक्तस्त्वभयां न खादेत्” । तस्याः
फलम् अण् हरीतक्या० तस्य लुप् लुपि व्यक्तिवचन-
त्वम् । २ तत्फलेऽपि स्त्री । ३ जातिपुष्पे राजनि० ।
<LEND>
