<L>20169<pc>2968,b<k1>चोदना<k2>चोदना
चोदना¦ स्त्री चु० चुद--युच् । “चोदना चोपदेशश्च वि-
धिश्चैकार्थवाचिनः” इति भट्टोक्ते प्रवर्त्तनावाक्ये ‘चोद-
नालक्षणोऽर्थो घर्म्मः” इति मीमांसासूत्रम् । २ प्रेरणायां,
३ प्रवर्त्तनायाञ्च । चोद्यतेऽनया करणे बा० युच् ४ प्रवृत्तिहेतौ
च “ज्ञानं ज्ञेयं परिज्ञाता त्रिविधा कर्म्मचोदना” गीता ।
“ज्ञानमिष्टसाधनमिति बोघः, ज्ञेयमिष्टसाधनं कर्म्म ।
परिज्ञाता एतज्ज्ञानाश्रयः, कर्म्मचोदना कर्म्म चोद्यते
प्रवर्त्त्यतेऽनया चोदना ज्ञानादित्रितयं प्रवृत्तिहेतुरित्यर्थः”
श्रीधरः । ५ अज्ञातार्थज्ञापके शब्दमात्रे--“चोदनाप्रवृत्ति-
भेदाच्च” “या हि चोदना धर्म्मस्य लक्षणं सा स्वविषये
नियुञ्जानैव पुरुषमवबोधयति ब्रह्मचोदना तु पुरुषमव-
बोधयत्येव केवलम्, अवबोधस्य चोदनाजन्यत्वात् न
पुरुषोऽवबोधे नियुज्यते यथाऽक्षसन्निकर्षेणार्थाऽबोधे
तद्वत्” शा० सू० शाङ्करभाष्यम् । “अज्ञातज्ञापकः शब्दः
चोदना तस्याः प्रवृत्तिर्बोधकत्वं तद्वैलक्षण्याच्च जिज्ञास्य
भेद इत्यर्थः । संग्रहवाक्यं विवृणोति या हीति लक्षणं
प्रमाणं “स्वर्गकामोयजेत” इत्यादि वाक्यं हि स्वविषये
धर्मे यागादिके स्वर्गभावनारूपे फलहेतुयागादि
गोचरनियोगे वा हितसाधने यागादौ वा, पुरुषं प्रव-
र्त्तयदेवावबोधयति “अहमात्मा ब्रह्म” इत्यादि वाक्यं
तु पुरुषं केवलमप्रपञ्चं ब्रह्म बोधयत्येव न प्रवर्त्तयति
विषयाभावात् नन्ववबोध एव विषयोऽस्तु तत्राह
न पुरुष इति ब्रह्मचोदनया पुरुषोऽवबोधे न प्रवर्त्त्यते
इत्यत्र हेतुं पूर्ववाक्येनाह अवबोधस्येति । स्वजन्य-
ज्ञाने स्वयं प्रमाणं न प्रवर्त्तकमित्यत्र दृष्टान्तमाह यथेति
मानादेव बोधस्य जातत्वात् जाते च तस्मिन् विध्य-
योगात् न वाक्यार्थज्ञाने पुरुषप्रवृत्तिः । तथाच
प्रवर्त्तकमानमेयो धर्मः, उदासीनमामेयं ब्रह्मेति”
रत्नप्रमा । लोगाक्षिमास्करेणापि “वेदप्रतिपाद्यप्रयो-
जनवदर्थो धर्म्म” इति धर्मलक्षणमुक्त्वा “चोदनालक्षणो
ऽर्थो धर्म” जै० सूत्रस्थचोदनापदस्य वेदमात्रपरत्व
मुररीकृतम् । तल्लक्षणे चार्थपदस्य इष्यमाणपरत्वेन
[Page2969-a+ 38]
सिद्धे इच्छाभावात् ब्रह्मणः सद्धत्वेन इष्यमाणत्वा-
भावात् वेदप्रतिपाद्यत्वेऽपि नातिव्याप्तिरिति बोध्यम् ।
५ चोदनाविषये यागादिप्रयत्ने च । “एकं वा संयोग
रूपचोदनाऽख्याऽविशेषात्” जै० सू० । “कर्स्मैक्यप्रति-
पादका संयोगरूपचोदनासंज्ञारूपाः पदार्थास्तेषा-
मपिशेषादैक्यम् । “तत्र चोदना प्रवर्त्तकः शब्दः चोदित-
प्रयत्नो वा” रत्नप्रभा ।
<LEND>
