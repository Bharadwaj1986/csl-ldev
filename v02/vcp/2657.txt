<L>2657<pc>0231,a<k1>अपरपक्ष<k2>अपरपक्ष
अपरपक्ष¦ पु० अपरः शेषः पक्षः । कृष्णपक्षे स हि चन्द्रस्य
<>वृद्धिह्रासपक्षयोर्मध्ये शेषः, चैत्रशुक्लप्रतिपद्येव वर्षारम्भ-
<>णात् शुक्लस्य पूर्व्वत्वम् सुतरां कृष्णस्यापरत्वम् । “पूर्व्वपक्षो
<>देवानामपरपक्षः पितॄणामिति” श्रुतिः । “यथा चैवा-
<>ऽपरपक्षः पूर्व्वपक्षाद्विशिष्यते” इति मनुः “अथ श्राद्ध-
<>ममावास्यायां पितॄणां दद्यात् पञ्चमीप्रभृति वाऽपर-
<>पक्षस्येति” स्मृतिः “अश्वयुक्कृष्णपक्षस्य प्रेतपक्षत्वेन अपर-
<>पक्षत्वव्यवहारः । “अमावास्यामृतोयश्चापरपक्षमृतस्तथा ।
<>तस्य पार्वणमुद्दिष्टं मुनिभिः पञ्चपात्रकमिति” स्मृतिः
<>कचित् प्रेतपक्षेत्येव पाठः । “तुलादिषडशीत्यह्नां
<>षडशीतिमुखं क्रमात् । तच्चतुष्टयमेव स्याद्द्विस्वभावेषु
<>राशिषु ॥ षड्विशे धनुषो भागे द्वाविंशेऽनिमिषस्य च ।
<>मिथुनाष्टादशे भागे कन्यायास्तु चतुर्दशे ॥ ततः शेषाणि
<>कन्याया यान्यहानि तु षोडश । क्रतुभिस्तानि तुल्यानि
<>पितॄणां दत्तमक्षयम्” इति सूर्य्यसिद्धान्तोक्तेः षडशीति-
<>मुखावशिष्टानां षोडशानां दिनानां श्राद्धप्रशस्तकालत्वाद-
<>परपक्षत्वम् अथ वा नास्ति परो यस्मात् तादृशः पक्षः ।
<>ताथाचाक्षयपुण्यदत्वेन अत्युत्कृष्टत्वात्तथात्वम् । पञ्चादशा-
<>हस्यैव पक्षत्वेऽपि षोडशानां दिनानां किञ्चिदधिकपक्षत्वात्
<>पक्षत्वम् तेषां सौरत्वेऽपि चान्द्रे पक्षे व्यवहारस्य गौणतेति
<>भेदः । विकल्प्यमानयोः पक्षयोर्मध्ये शेषपक्षे च ।
<LEND>
