<L>34688<pc>4524,a<k1>प्रातिभासिक<k2>प्रातिभासिक
प्रातिभासिक¦ त्रि० प्रतिभासादागतः ठक् । प्रतिभासाधीन
सत्त्ववति मिथ्यारजतादौ वेदान्तमते हि सत्त्वं त्रिविधं
पारमार्थिकं व्यवहारिकं प्रातिभासिकं च तत्र ब्रह्मणः
सत्त्वं पारमार्थिकं त्रिकालाबाध्यत्वात्, घटादीनां सत्त्वं
व्यवहारिकं व्यवहारकालेऽवाध्यत्वात्, शुक्तौ रजतादेः
सत्त्वं प्रातिभासिकम् अधिष्ठानज्ञानबाध्यत्वात् प्रतिभास-
कालमात्रसत्त्वाच्चेति वेदान्तपरिभाषायां स्थितम् ।
<LEND>
