<L>31789<pc>4311,b<k1>पारत<k2>पार(द)त
पार(द)त¦ पु० पॄ--णिच्--तन्, पृषो० तस्य दो वा । १ रसभेदे
(पारा) । पारं ददाति दा--क । २ पारदायिनि त्रि० हेमच०
“रसायनार्थिमिर्लोकैः पारदो रस्यते यतः । ततो रस
इति प्रोक्तः स च धातुरपि स्मृतः” । अथ पारदस्योत्-
पत्तिर्लक्षणनामगुणाः “शिवाङ्गात् प्रच्युतं रेतः प-
तितं धरणीतले । तद्देहसारजतित्वाच्छुक्लमच्छमभूच्च
तत् । क्षेत्रभेदेन विज्ञेयं शिववीर्य्यञ्चतुर्बिधम् । श्वेतं
रक्तन्तथा पीतं कृष्णं तत्तु भवेत् क्रमात् । ब्राह्मणः क्ष-
त्रियो वैश्य शूद्रश्च खलु जातितः । श्वेतं शस्तं रुजां
नाशे रक्तङ्किलरसायनम् । धातुवादे तु तत्पीतं खेगतौ
कृष्णमेव च । पारदो रसधातुश्च रसेन्द्रश्च महारसः ।
चपलः शिववीर्य्यञ्च रसः सूतः शिवाह्वयः । पारदः
षडसः स्निग्धस्त्रिदोषघ्नो रसायनः । योगवाहो महा
वृष्यः सदा दृष्टिबलप्रदः । सर्वामयहरः प्रोक्तो विशे-
षात्सर्वकुष्ठनुत् । स्वस्थो रसो भवेद्ब्रह्मा बद्धो ज्ञेयो
जनार्दनः । रञ्जितः कामितश्चापि साक्षाद्देवमहेश्वरः ।
मूर्च्छिती हरति रुजं बन्धनमनुभूय खेगतिं कुरुते ।
अजरीकरोति हि मृतः कोऽन्यः करुणाकरः सूतात् ।
असाध्यो यो भवेद्रोगो यस्य नास्ति चिकित्सितम् । र०
सेन्द्रो हन्ति तं रोगं नरकुञ्जरवाजिनाम् । मलं विषं
वह्निगिरी च वापलन्नैसर्गिकन्दोषमुशन्ति पारदे ।
उपाधिजौ द्वौ त्रपुनागयोगजौ दोषौ रसेन्द्रे कथितौ
[Page4312-a+ 38]
मुनीश्वरैः । मलेन मूर्च्छा, मरणं विषेण दा होऽग्निना
कष्टतरः शरीरे । देहस्य जाड्यङ्गिरिणा सदा स्यात् चा-
ञ्चल्यतो वीर्य्यहृतिश्च पुंसाम् । वङ्गेन कुष्ठम्भुजगेन
षण्डो भवेदतोऽसौ परिशोधनीयः । वह्निर्विषं मल-
ञ्चेति मुख्यादोषास्त्रयो रसे । एते कुर्वन्ति सन्तापं
मृतिं मूर्च्छां नृणां क्रमात् । अन्येऽपि कथिता दोषा
भिषग्भिः पारदे यदि । तथाप्येते त्रयो दोषा हर-
णीया विशेषतः । संस्कारहीनं खलु सूतराजं यः
सेवते तस्य करोति बाधाम् । देहस्य नाशं विदधाति नूनं
कष्टांश्च रोगान् जनयेन्नराणाम्” । तस्य शोधनादिविधिः
तत्स्वेदनञ्च “नानाधान्यैर्यथाप्राप्तैस्तुषवज्रैर्जलान्वितैः ।
मृद्भाण्डं पूरितं रक्षेद् यावदम्लत्वमाप्नुयात् । तन्मध्ये
भृङ्गरा मुण्डी विष्णुक्रान्ता पुनर्णवा । मीनाक्षी
चैव सर्पाक्षी सहदेवी शतावरी । त्रिफला गिरिकर्णी
च हंसपदी च चित्रकम् । समूलं कुट्टयित्वा तु यथा-
लाभं विनिःक्षिपेत् । पूर्वाम्लभाण्डभध्ये तु धान्याम्ल-
कमिदं स्मृतम् । स्वेदनादिषु सर्वत्र रसराजस्य योज-
येत्” विष्णुक्रान्ता गिरिकर्णी च अपराजितैव नीलश्वे-
तपुष्पभेदात् । “अत्यम्लमारनालं वा तदभावे प्रयोजयेत्”
तदभावे धान्याम्लाभावे “त्र्यूषणं लवणं राजी रजनी
त्रिफर्लाद्रकम् । महाबला नागबला मेघनादः पुन-
र्णवा । मेषशृङ्गी चित्रकञ्च नवसारं समं समम् ।
एतत्समस्तं व्यस्तं वा पूर्वाम्लेनैव पेषयेत् । प्रलिम्पेत्तेन
कल्केन वस्त्रमङ्गुलमात्रकम् । तन्मध्ये निक्षिपेत्सूतं
बद्ध्वा तत्त्रिदिनं पचेत् । दोलायन्त्रेऽम्लसंयुक्ते जायते
स्वेदितो रसः” मेघनादः (चवराई)शाकविशेषः । मेष
शृङ्गी (मेढाशृङ्गी) । तदलाभे कर्कटशृङ्गी ग्राह्या । नव-
सारं नवसादरम् । अन्यच्च “मूलकानलसिन्धूत्थत्र्यू-
पणार्द्रकराजिका । रसस्य षोडशांशेन द्रव्यं युञ्ज्यात्
पृथक् पृथक् । द्रवेष्वनुक्तमानेषु मतं मानमिदं बुधैः ।
पट्टावृतेषु चैतेषु सूतं प्रक्षिप्य काञ्जिके । स्वेदयेद्दिन-
मेकञ्च दोलायन्त्रेण बुद्धिमान् । स्वेदात्तीव्री भवेत्-
सृतो मर्दनाच्च सुनिर्मलः” । मूलकम् (मुरै) अनलश्चित्र-
कम् । त्र्यूषणं त्रिकटु राजिका (राई) । अथ मर्दनम्
“इष्टिकाचूर्णचूर्णाभ्यामादौ मर्द्योरसस्ततः । दघ्ना गुडेन
सिन्धूत्थराजिकागृहधूमकैः” । अन्यच्च “कुमारिकाचि-
त्रकरक्तसर्षपैः कृतैः कषायैर्वृहतीविमिश्रितैः । फल-
त्रिकेणापि विमर्द्दितो रलो दिवत्रयं सर्वमलैर्विमुच्यते” ।
[Page4312-b+ 38]
अथ मूर्च्छनम् “त्र्यूषणं त्रिफलाबन्ध्याकन्दैः क्षुद्राद्वया-
न्वितैः । चित्रकोर्णानिशाक्षारकन्यार्ककनकद्रवैः । सूतं
कृतेन यूषेण वारान् सप्ताभिमर्द्दयेत् । इत्थं सम्मू-
र्च्छितः सूतस्त्यजेत्सप्तापि कञ्चुकान्” । बन्ध्याकन्दः (वान्दु-
स्वेखसाकन्द) क्षुद्राद्वयं (छीटीकटाई वडीकटाई) उर्णा
उर्णमेषका । निशा हरिद्रा क्षारः यवक्षारः । कन्या
कुमारिका अर्कस्तत्पत्ररसः कनकघूत्तूरपत्ररसः । अथो-
र्द्धपातनम् “मयूरग्रीवताप्याभ्यान्नष्टपिष्टीकृतस्य च ।
यन्त्रे विद्याधरे कुर्य्याद्रसेन्द्रस्योर्द्धपातनम्” । ताप्यम् सु-
वर्णमाक्षी । नष्टपिष्टीकृतस्य । कुमारिकाद्रवयोगेन
तावन्मर्द्दनं कर्त्तव्यं यावत्पारदः पृथक् न दृश्यत इत्यर्थः ।
विद्याधरयन्त्रे डमरुयन्त्रे । अथाःधपातनम् “त्रिफ-
लाशिग्रुशिखिभिर्लवणासुरिसंयुतैः । नष्टपिष्टं रसं
कृत्वा लेपयेदूर्द्धभाजनम् । ततो दीप्वैरधःपातः सुपलै-
स्तस्य कारयेत् । यन्त्रे भूधरसंज्ञे तु ततः सूतो विशु-
ध्यति । स्वेदनादिक्रियाभिस्तु शोधितोऽसौ यदा म-
वेत् । तदा कार्य्याणि कुरुते प्रयोज्यः सर्वकर्मसु” । अथ
मुख्यदोषहरः शोधनविधिः “गृहकन्या हरति मलन्त्रि
फलाऽग्निञ्चित्रको विमं हन्ति । “तस्मादेभिर्मिश्रैर्वारान्
संमूर्च्छयेत् सप्त” । अथ सर्वदोषहरः शोधनविधिः “कुमा-
रिकाचित्रकरक्तसर्षपैः कृतः कषायैर्वृहतीविमिश्रितैः ।
फलत्रिकेणापि विमर्द्दितो रसो दिनत्रयं सर्वमलैर्विमु-
च्यते । कुमार्य्या च निशाचूर्णैर्दिनं सूतं विमर्द्दयेत् ।
एवं कदर्थितः सूतो षण्डो भवति निश्चितम् । वह्वौ-
षधीकषायेण स्वेदितः स बली भवेत् । सर्पाक्षीचि-
ञ्चिकाबन्ध्यामृद्वव्दैः स्वेदितो बली । ततः स पाव-
कद्रावैः स्विन्नः स्यादतिदीप्तिमान्” । सर्पाक्षी (नागफणी)
चिञ्चिका (अम्बिली) बन्ध्या (वाङ्खखेखसा) भृङ्गः
भृङ्गराजः । अव्दो मुस्ता पावकः चित्रकम् । अथ
रसस्य मारणविधिः “धूमासारं रसं तोरीगन्धकं
नवसादरम् । यामैकं मर्दयेदम्लैर्भागं कृत्वा समं समम् ।
काचकूप्यां विनिक्षिप्य ताञ्च मृद्वस्त्रमुद्रया । विलिप्य
परितो वक्त्रे मुद्रां दत्त्वा विशोधयेत् । अधःसच्छिद्रपि-
ठरीमध्ये कूपीं निवेशयेत् । पिठरीं बालुकापूरैर्भृत्वा
च कूपिकागलम् । निवेश्य चुल्यां तदधो वह्निं कुर्य्या-
च्छमैः शनैः । तस्मादप्यधिकं किञ्चित्पावकं ज्वालयेत् क्र-
मात् । एवं द्वादशभिर्यामैर्म्रियते रस उत्तमः । स्फोट-
येत् स्वाङ्गशीतं तमूर्द्धगङ्गन्धकं त्यजेत् । अधस्थञ्च
[Page4313-a+ 38]
मृतं सूतं गृह्णीयात्तन्तु मात्रया । यथोचितानुपानेन सर्व-
कर्मसु योजयेत्” भावप्र० । सर्व० सं० रसेश्वरदर्शने तनिरुक्तिः
“संसारस्य परं पारं दत्तेऽसौ पारदः स्मृतः” इति ।
रसार्णवेऽपि “पारदो गदितो यस्मात् पारार्थं साधको-
त्तमैः । गुप्तोऽयं मत्समो देवि मम प्रत्यङ्गसम्भवः ।
मम देहरसो यस्माद्रसस्तेनायमुच्यते” इति “कर्मयोगेन
देवेशि! प्राप्यते पिण्डधारणम् । रसश्च पवनश्चेति
कर्मयोगो द्विधा स्मृतः । मूर्च्छितो हरति व्याधीन्
मृतो जीवयति स्वयम् । वद्धः खेचरतां कुर्य्याद्रसो वायुश्च
भैरवि!” इति । मूर्च्छितस्वरूपमप्युक्तम् “नानावर्णो भवेत्
सूतो विहाय घनचापलम् । लक्षणं दृश्यते यस्य मू
र्च्छितं तं वदन्ति हि । आर्द्रत्वञ्च घनत्वञ्च तेजो गौरव
चापलम् । यस्यैतानि न दृश्यन्ते तं विद्यान्मृतसूत-
कम्” इति । अन्यत्र बद्धस्वरूपमप्यभ्यधायि “अक्षतश्च
लघुद्रावी तेजस्वी निर्मलो गुरुः । स्फोटनं पुनरावृत्तौ
वद्धसूतस्य लक्षणम्” इति । “ननु हरगौरीसृष्टिसिद्धौ
पिण्डस्थैर्यमास्थातुं पार्य्यते तत्सिद्धिरेव कथमिति
चेन्न अष्टादशसंस्कारवशात्तदुपपत्तेः तदुक्तमाचार्य्यैः
“तस्य हि साधनविधौ सुधियां प्रतिकर्मनिर्मलाः प्रथ-
मम् । अष्टादशसंस्काराविज्ञातव्याः पयत्नेनेति” । ते च
संस्कारानिरूपिताः “स्वेदनमर्द्दनमूर्च्छनस्थापनपातननि-
रोधनियमाश्च । दीपनगगनग्रासप्रमाणमथ जारणापिधा-
नम् । गर्भद्रुतिबाह्यद्रुतिक्षारणसरागमारणाश्चैव क्रमेण
वेधो भक्षणमष्टाशधेति रसकर्मेति” । रसेश्वरशब्दे विवृतिः
<LEND>
