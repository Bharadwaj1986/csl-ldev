<L>23878<pc>3391,a<k1>त्रेता<k2>त्रेता
त्रेता¦ स्त्री त्रित्वमिता पृषो० । दक्षिणाग्निगार्हपत्याहवनीया-
<>त्मके समुदिते १ अग्नित्रये, सत्ययुगामन्तरवर्त्तिनि युग-
<>भेदे, द्यूतक्रीडासाधनस्याक्षस्य यस्मित् पार्श्वे त्रयोऽङ्का-
<>स्तस्य पार्श्वस्य उत्तानतया ३ पतने, द्यूतविशेषे वराट-
<>कानां मध्ये त्रयाणामुत्तानतया ४ पतने च “त्रेतथा
<>हृतसर्वस्वः” इति मृच्छकटिका । अयशब्दे ३३४ पृ० दृश्यम्
<P>“त्रेतायुगमानञ्च दिव्यमानेन ३००० वर्षाः आदौ
<>सन्ध्या ३०० । अन्ते सन्ध्यांशः ३०० मिलिताः
<>३६०० । वर्षाः मानुषमानेन ३६० गुणिता १२९६०००
<>वर्षाः । यथाह मनुः “चत्वार्य्यहुः सहस्राणि वर्षा-
<>णान्तु कृतं युगम् । तस्य तावच्छती सन्ध्या सन्ध्यां-
<>शश्च तथाविधः । इतरेषु ससन्ध्येषु ससन्ध्यांशेषु च
<>त्रिषु । एकापायेन वर्तन्ते सहस्राणि शतानि च” । सि०
<>शि० “खखाभ्रदन्तसागरैर्युगाग्नियुग्मभूगुणैः । क्रमेण
<>सूर्य्यवत्सरैः कृतादयोयुगाङ्घ्रयः । स्वसन्ध्यकातदंशकै-
<>र्निजार्क१२ भागसम्मितैः । युताश्च तद्युता युगं रदाब्धयो-
<>ऽयुताहताः” । खखाभ्रदन्तसागरैः ४३२००० अङ्कैस्त्रिभि-
<>र्गुणितैस्तन्मिता वर्षा त्रेतामानं तत्रापि त्रेतादौ सन्ध्या-
<>मानं १०८००० त्रेतामानं १०८०००० वर्षाः । त्रेतान्ते
<>सन्ध्यांशमानम् १०८००० । मिलित्वा १२९६०००
<>वर्षाः त्रेतामानम् । स्पष्टमुक्तं ब्रह्मवै० प्र० ख० “द्वि-
<>षट्लक्षपरिमितं षण्णवतिसहस्रकम् । त्रेतायुगं परि-
<>मितं कालविद्भिः प्रकीर्तितम्” ।
<>“दण्डनीत्यां यदा राजा त्रीनंशाननुवर्त्तते । चतुर्थमंश-
<>मुत्सृज्य तदा त्रेता प्रवर्त्तते । अशुभस्य चतुर्थांशस्त्री-
<>नंशाननुवर्त्तते । कृष्टपच्यैव पृथिवी भवन्त्योषधय-
<>स्तथा” । “राजा कृतयुगसृष्टा त्रेताया द्वापरस्य च ।
<>युगस्य च चतुर्थस्य राजा भवति कारणम् । कृतस्य
[Page3391-b+ 38]
<>कारणाद्राजा स्वर्गमत्यन्तमश्नुते । त्रेतायाः कारणा-
<>द्राजा स्वर्गं नात्यन्तमश्रुते” भा० शा० ६९ अ० । तद्धर्माश्च
<>“त्रेतायुगे समायाते धर्मः पादोनतां गतः । अल्प-
<>क्लेशान्विता लोकाः केचित्, केचिद्दयाशयाः । विष्णुध्याग-
<>रता लोका यज्ञदानपरायणाः । वर्णाश्रमाचाररताः
<>सुखिनः सुस्थचेतसः । क्षत्रा भूमिस्पृशः शूद्राः सर्वे
<>ब्राह्मणसेविनः । ब्राह्मणाश्च महात्मानो वेदवेदाङ्गपा-
<>रगाः । प्रतिग्रहनिवृत्ताश्च सत्यसन्धा जितेन्द्रियाः । तपो-
<>व्रतपरा नित्यं दातारो विष्णुसेविनः । कालवर्षीं तडि-
<>त्वांश्च स्त्रियः सर्वाः पतिव्रताः । वसुन्धरा च शस्याढ्या
<>पुत्राश्च पितृसेविनः” इति पाद्ने क्रियायोगसारोक्ताः ।
<>“अत्राहाद्या भगवती जीवानां निष्कृतिं यथा । कृते
<>व्यतीते त्रेतायां दृष्ट्वा धर्मव्यतिक्रमम् । वेदोक्तकर्मभि-
<>र्मर्त्या न शक्ताः स्वेष्टसाधने । बहुक्लेशकरं कर्म बैदिकं
<>भूरिसाधनम् । कर्तुं न योग्यामनुजाश्चिन्ताव्याकुलमा-
<>नसाः । त्यक्तुं कर्तुं न चार्हन्ति सदा कातरचेतसः ।
<>वेदार्थयुक्तशास्त्राणि स्मृतिरूपाणि भूतले । तदा त्वं
<>प्रकटीकृत्य तपःस्वाध्यायदुर्बलान् । लोकानतारयः
<>पापात् दुःखशोकमयप्रदात् । त्वां विना कोऽस्ति जी-
<>वानां घोरसंसारसागरे । भर्त्ता पाता समुद्धर्त्ता पितृवत्
<>प्रियकृत् प्रभुः” इति श्रीमहानिर्वाणतन्त्रे जीवोद्धारण-
<>हेतये सदाशिवं प्रति जगन्मातुः वाक्यम् । तस्मिन्
<>युगे पुरुषायुषकालश्च त्रिशतवर्षो मनुनोक्तो यथा “चतुष्पात्
<>सकलो धर्मः सत्यञ्चैव कृते युगे । नाधर्मेनागमः कश्चि-
<>न्मनुष्यान् प्रतिवर्त्तते । इतरेष्वागमाद्धर्मः पादशस्त्वव-
<>रोपितः । चौरिकानृपमायाभिर्धर्मश्चापैति पादशः ।
<>अरोगाः सर्वसिद्धार्थाश्चतुर्वर्षशतायुषः । कृते त्रेता-
<>दिषु ह्येषामायुर्ह्रसति पादशः । वेदोक्तमायुर्मर्त्या-
<>नामाशिषश्चैव कर्मणाम् । फलन्त्यनुयुगं लोके प्रभा-
<>वश्च शरीरिणाम्” ।
<P>पुराणान्तरे अयुतवर्षास्तत्काल उक्तः अतएव “दश-
<>वर्षसहस्राणि रामो राज्यमकारयत्” इत्यादि सङ्गच्छते ।
<>तपसा आयुःकालाधिक्यमिति न मनूक्तिविरोधः इति
<>तु न्याय्यम् ।
<>“धर्माद्यो हि यथा त्रेता वह्निस्त्रेता तथैव च । तथैव
<>पुत्रपौत्राणां स्वर्गस्त्रेता किलाक्षयः” भा० आश्व० ९०
<>अ० । अग्नित्रयस्य त्रेतानामनिरुक्तिर्यथा “त्रिधा
<>प्रणीतो ज्वलनो मुनिभिर्वेदपारगैः । अतस्त्रेतात्वमा-
[Page3392-a+ 38]
<>पन्नो यदेकस्त्रिविघः कृतः” हरिवंशे २१३ अध्याये ।
<LEND>
