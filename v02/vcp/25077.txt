<L>25077<pc>3599,b<k1>दिशापाल<k2>दिशापाल
दिशापाल¦ पु० दिशां पालयति पालि--अण् उप० स० । इन्द्रादौ
१ दिक्पाले २ ब्रह्मनियोजिते वैराजादिप्रजापतिसुते दिशां
पालकभेदे च । दिग्भेदेन तेषां नियोजनकथा हरिव० ४
अ० यथा “एवं विभज्य राज्यानि क्रमेण स पितामहः ।
दिशापालानथ ततः स्थापयामास भारत! । पूर्वस्यां दिशि
पुत्रन्तु वैराजस्य प्रजापतेः । दिशापालं सुधन्वानं
राजानं सोऽभ्यषेचयेत् । दक्षिणस्यां महात्मानं कर्दमस्य
प्रजापतेः । पुत्रं शङ्खपदं नाम राजानं सोऽभ्यषेचयेत् ।
पश्चिमायां दिशि तथा रजसः पुत्रमच्युतम् । केतुमन्तं
महात्मानं राजानं सोऽभ्यषेचयेत् । तथा हिरण्य-
रोमाणं पर्जन्यस्य प्रजापतेः । उदीच्यां दिशि दुर्द्धर्षं
राजानं सोऽभ्यषेचयेत् । तैरियं पृथिवी सर्वा सप्तद्वीपा
सपत्तना । यथाप्रदेशमद्यापि धर्मेण परिपाल्यते” ।
<LEND>
