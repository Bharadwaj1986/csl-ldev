<L>8667<pc>1064,b<k1>उच्छन्न<k2>उच्छन्न
उच्छन्न¦ त्रि० उद्--छद क्त । लुप्तप्राये आच्छन्ने । “उच्छन्न-
<>प्रच्छन्नग्रन्थे वेदस्याचारमूलत्वेत्यादि विधिवादे मथुरा०
<>यथा च वेदस्य छिन्नमूलग्रन्थतया उच्छिन्नत्वेऽपि अवि-
<>गीतशिष्टाचारादेव तदनुमानंतथा समर्थनाय शब्दचि०
<>शब्दाप्रामाण्ये वादिपूर्व्वपक्षं निरस्य व्यवस्थापितं यथा ।
<>“स्यादेतत् स्मृत्याचारयोर्वेदमूलत्वे तत्रोच्छेदादिविवादस्त-
<>देव त्वसिद्धं तथा हि वेदसमानार्था महाजनपरिगृहीता च
<>स्मृतिः, स्वार्थोपस्थित्यनन्तरं स्मृत्यर्थानुभावकवेदानुभानेऽपि
<>प्रतीतिप्राथम्यात् साध्यप्रसिद्ध्यर्थमुपजीव्यत्वाच्च स्मृतेरेवा-
<>पूर्व्वादिपाक्यार्थज्ञानमस्तु किं वेदेन, तदर्थस्य स्मृतित
<>एव सिद्धेः अपूर्व्वस्य शब्दैकवेद्यत्वेन स्मृतितोज्ञातस्य
<>ज्ञापकत्वेनानुवादकतापत्तेश्च सा च स्मृत्यन्तरादित्यना
<>दिरेव स्मृतिधारावश्यकी, अन्यथा मनुस्मृतेः पूर्वं तवापि
<>वेदानुमानं न स्यात् । सर्व्वा च स्मृतिः स्मृतिजन्यवा-
<>क्यार्थप्रमाजन्यत्वेन महाजनपरिगृहीतत्वेन च प्रमाण-
<>मिति नान्धपरम्परा । प्रत्यक्षा च स्मृतिः स्मृतिमूलं
<>नानुमिता अनुमितवेदवत् तस्या अनुभावकत्वात् ।
[Page1065-a+ 38]
<>वेदार्थस्मृतिताप्रसिद्धिस्तु प्रसिद्धवेदमूलस्मृतिसाहचर्य्य
<>भ्रमात् प्रत्यक्षवेदाबोधितलोभन्यायमूलस्मृताविव तान्त्रि-
<>काणां लिङ्गाभासजन्यवेदमूलकत्वभ्रमात् सम्भवन्मूला-
<>लान्तराणां वेदमूलत्वं कल्पयति । अथ स्मृरिनिष्ठतद्वे-
<>वेदमूलकत्वप्रसिद्धिरपि महाजनपरिग्रहीता एवञ्च सा
<>वेदमूलत्वनिबन्धना अविगीतमहाजनपरिगृहीतवेदमूल-
<>त्वप्रसिद्धित्वात् प्रत्यक्षवेदमूलस्मृतौ तत्प्रसिद्धिवत् । एवं
<>वेदार्थस्मृतिताप्रसिद्धिरपि अन्यथा महाजनपरिग्र-
<>हानादरे वेदस्मृत्योरपि प्रामाण्यं न स्यादिति चेत् न
<>यूपहस्त्यादिस्मृतेस्तत्प्रसिद्धौ व्यभिचारात् कॢप्तलो-
<>भादित एव तत्सम्भवात् विचारकाणां विप्रतिपत्तेश्च ।
<>तत्र तत्प्रसिद्धौ विगान महाजनानामिति चेत् न
<>तत्रापि मूलान्तरसम्भवाद्विप्रतिपत्तेश्च विगानमेव तेषाम्,
<>अतएव स्मृतीनां न्यायमूलत्वे सम्भवति वेदमूलत्व-
<>प्रसिद्धावपि न वेदमूलत्वं, न च वेदमूलेयमिति कृत्वा
<>स्मृतेर्महाजन प्ररिग्रहात्तन्मूलत्वं वेदमूलेयमिति प्र-
<>थमं ग्रहीतुमशक्यत्वात् शक्यत्वे वा किमनुमानेन, न च
<>वेदमूलत्वेन प्रकारेण महाजनपरिग्रहः, असिद्धेः, मन्वा-
<>दिस्मृतित्वेन पूर्वं महाजनपरिग्रहेणोत्तरेषां परि-
<>ग्रहादनुष्ठानाद्युपपत्तेः । एवं होलकाचारेऽपि वेद-
<>लिङ्गेनैव कर्त्तव्यताज्ञानोपपत्तेः किं वेदेन, तदर्थस्य
<>लिङ्गादेवोपपत्तेः, अविगीताऽलौकिकविषयकशिष्टाचा-
<>रस्यवेदमूलत्वदर्शनात् वेदानुमाने चाविगीतशिष्टाचारत्वेन
<>भोजनाद्यावारोऽपि वेदमूलः स्यात् वेदं विनापि तत्कर्त्त-
<>व्यताधीसम्भवान्न तदर्थवेदैति इहापि तुल्यम् । आ-
<>चारकर्त्तव्यतानुमानयोरनादित्वेनाचाराणां कर्त्तव्यतानु-
<>मानमूलकत्वान्नान्धपरम्परा । न च पूर्व्वानुमानसापेक्षमुत्त-
<>रामानमिति स्वतन्त्रप्रमाणमूलकत्वाभावात् साध्यव्याप्तिपक्ष
<>धर्मतासत्त्वेन पूर्वेषां स्वतन्त्रप्रमाणत्वात् । नापीतरप्रामाण्या-
<>धीनं सर्वस्य प्रामाण्यमिति न निरपेक्षत्वं, प्रत्यक्षादेरपि
<>तथात्वापत्तेः । एतेन विवादपदमाचारोनिरपेक्षप्रमाणमूलकः
<>अविगीतमहाजनाचारत्वात् प्रत्यक्षवेदमूलाचारवदिति नि-
<>रस्तम् अनुमानस्य निरपेक्षप्रमाणत्वात् प्रमाणमूलत्वेनैवबुद्धे
<>रुपपत्तेः निरपेक्षत्वस्य गौरवेणाप्रयोजकत्वाच्च । न च सापे-
<>क्षत्वेन न प्रमाणता व्याप्त्यादिसत्त्वात् अन्यथा प्रमाणनैर-
<>पेक्ष्यस्य वैयर्थ्यात् । नचाचारे वेदमूलकत्वप्रसिद्धेस्तदनुमानम्,
<>असिद्धेः व्यभिचारादन्यथोपपत्तेश्च । न च वेदमूलत्वेन
<>महाजनपरिग्रहात्तथा । न हि वेदमूलोऽयमिति कृत्वा-
[Page1065-b+ 38]
<>महाजनानां तत्परिग्रहः वेदमूलत्वस्य प्रथमं ज्ञातुमशक्य-
<>त्वात् शक्यत्वे वा किमनुमानेन । न च वेदमूलत्वेन महा-
<>जनपरिगृहीतोऽयमाचारः इति ज्ञात्वा तत्र महा-
<>जनपरिग्रहः, गौरवात् असिद्धेश्च पूर्व्वमहाजनपरिग्र-
<>हादेवोत्तरेषां परिग्रहानुष्ठानोपपत्तेः । तादृशस्मृत्याचा-
<>रयोर्वेदमूलत्वेन व्याप्तेर्वेदमूलत्वसिद्धिरिति चेत् न अस-
<>म्भवन्मूलान्तरस्योपाधित्वात् अन्यथा लोभन्यायमूलस्मृते
<>स्तत्प्रसङ्गः । अस्तु स्मृत्याचारयोरनादित्वं न चाचारात्
<>स्मृतिः स्मृत्या चाचारः इत्यन्धपरम्परा मूलीभूतप्रमाणा-
<>भावादिति वाच्यं स्मृत्याचारयोरुभयोरपि प्रमाण-
<>त्वात् । अन्यथा न ततो वेदानुमानमिति ।
<P>उच्यते प्रलये पूर्व्वस्मृत्याचारयोरुच्छेदात् सर्गादौ नित्य-
<>सर्व्वज्ञेश्वरप्रणीतवेदमूलत्वं स्मृत्याचारयोः, अन्यथा मूला-
<>भावेनान्धपरम्पराप्रसङ्गः । न च मन्वादीनामतीन्द्रियार्थ-
<>दर्शित्वं तदुपायश्रवणादेस्तदानीमसत्त्वात् पूर्व्वपूर्व्वसर्ग-
<>सिद्धसर्व्धज्ञा एव त इति चेत् न प्रमाणाभावात । स्मृ-
<>त्याचारयोः प्रमाणमूलकत्वमेव तत्कल्पकमिति चेत् न
<>प्रतिसर्गं तेषामन्यान्यकल्पने गोरवमित्येकस्यैव नित्य-
<>सर्व्वज्ञस्य कल्पनात् । न च स्मृतय एव तत्प्रणीताः
<>तासां मन्वादिकर्तृकत्वेन स्मृतौ बोधात्, स्मृतावेव
<>स्मृतीनां वेदमूलत्वस्मरणाच्च । एवञ्च स्मृत्याचारयोर्महा-
<>जनपरिग्रहाद्वेदमूलत्वसाधकमपि भगवति प्रमाणम् ।
<>अतएव “प्रतिमन्वन्तरं चैषा श्रुतिरन्याऽभिधीयत” इत्याग-
<>मोऽपि । एवञ्च पूर्व्वप्रत्यक्षवेदमूलावेव स्मृताचारौ अग्रे
<>च कालक्रमेणायुरारोग्यबलश्रद्ध्वाग्रहणधारणादिशक्तेर-
<>हरहरपचीयमानत्वात् तदध्ययनविच्छेदात् शाखोच्छेदात्
<>स्मृत्याचाराभ्यामेव कर्त्तव्यतामधिगत्य प्रवृत्तिः । नन्वेवं
<>स्मृतिरस्तु वेदमूला मङ्गलाद्याचारस्तु ईश्वरादेव भविष्यति
<>घटलिप्याइसम्प्रदायवदिति चेत् न बहुव्यापारघटि
<>तस्य तत्तदाचारस्य गुरुत्वेन “मङ्गलमाचरेदित्यादिवाक्य-
<>स्यैव लाघवेन कल्पनात्” ।
<>“निवृत्ताचारशौचेषु परपाकोपजीविषु उच्छन्नबलिभिक्षेषु
<>भिन्नकांस्योपभोजिषु” सुश्रुतः ।
<LEND>
