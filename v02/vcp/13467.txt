<L>13467<pc>2023,a<k1>काव्य<k2>काव्य
काव्य¦ पु० कवेः भृगुपुत्रस्यापत्यम् यञ् । शुक्रे अमरः “भृगोः
<>पुत्रः कविर्विद्वान् शुक्रः कविसुतग्रहः” भा० आ० ६० ।
<>“जिगीषया ततोदेवावव्रिरेऽङ्गिरसं मुनिम् । पौरोहित्येन
<>याज्यार्थे काव्यं तूशनसं परे” भा० आ०७५ अ० । कवे-
<>रिदम् यञ् । २ कविसम्बन्धिनि । कव--वर्ण्णने स्तुतौ च
<>कर्म्मणि ण्यत् । ३ वर्ण्णनीये ४ स्तुत्ये च त्रि० स्त्रियां
<>टाप् “दुर्य्योधनस्य रूपेण शृणु काव्यां गिरं मम” भा० स०
<>६० अ० । “भाष्याणि तर्कयुक्तानि देहवन्ति विशांपते! ।
<>नाटका विविधाः काव्याः कथाख्यायिककारिकाः”
<>भा० स० ११ अ० । शार्ङ्गरवादौ तु काव्यशब्दस्य यञ
<>न्तस्यैव ग्रहणात् ततः स्त्रियां ङीन् । कवेः कर्म्म ष्यञ् ।
<>कविकृतगद्यपद्यात्मके ५ वाक्यविशेषे न । काव्यप्र० तत्
<>करणप्रयोजनमुक्तं यथा--
<>“काव्यं यशसेऽर्थकृते व्यवहारविदे शिबेतरक्षतये ।
<>सद्यःपरनिर्वृतये कान्तासम्मिततयोपदेशयुजे” मू०
<>“कालिदासादीनामिव यशः, श्रीहर्षादेर्धावकादीनामिव
<>धनं, राजादिगतोचिताचारपरिज्ञानम्, आदित्यादेर्म्मयू-
<>रादीनामिवानर्थनिवारणं, सकलप्रयोजनमौलिभूतं सम-
<>गन्तरमेव रसास्वादनसमुद्भूतं विगलितवेद्यान्तरमा-
<>नन्दं, प्रभुसम्मितशब्दप्रधानवेदादिशास्त्रेभ्यः सुहृत्सम्मि-
<>तार्थतात्पर्य्यवत्पुराणादीतिहासेभ्यश्च शब्दार्थयोर्गुण-
<>भावेन रसाङ्गभूतव्यापारप्रवणतया विलक्षणं यत्काव्यं
<>लोकोत्तरवर्णनानिपुणकविकर्म्म, तत् कान्तेव सरसतापा-
<>दनेनाभिमुखीकृत्य रामादिवत् वर्त्तितव्यं न रावणादिव-
<>दित्युपदेशञ्च, यथायोगं कवेः सहृदयस्य च करोतीति
<>सर्व्वथा तत्र यतनीयम् । अस्य कारणमाह” वृत्तिः
<>शक्तिर्निपुणता लोकशास्त्रकाव्याद्यवेक्षणात् । काव्य-
<>ज्ञशिक्षयाभ्यास इति हेतुस्तदुद्भवे” मू०
[Page2023-b+ 38]
<>“शक्तिः कवित्ववीजरूपः संस्कारविशेषः, यां विना काव्य
<>न प्रसरेत् प्रसृतं वा उपहसनीयं स्यात्, लोकस्य
<>स्थावरजङ्गमात्मकलोकवृत्तस्य, शास्त्राणां छन्दोव्याकर-
<>णाभिधानकोषकलाचतुर्वर्गगजतुरगखड्गादिलक्षणग्र-
<>न्थानां, काव्यानाञ्च महाकविसम्बन्धिनाम्, आदिग्रह-
<>णादितिहासादीनाञ्च विमर्शनाद्व्युत्पत्तिः, काव्यं कर्त्तुं
<>विचारयितुञ्च ये जानन्ति तदुपदेशेन करणे योजने च
<>पौनःपुन्येन प्रवृत्तिरिति त्रयः समुदिताः न तु व्यस्ता-
<>स्तस्य काव्यस्योद्भवे निर्म्माणे समुल्लासे च हेतुर्नतु
<>हेतवः” वृत्तिः
<>सा० द० अन्यप्रकारं काव्यस्य प्रयोजनं मुक्तं यथा
<>“चतुर्व्वर्गफलप्राप्तिः सुखादल्पधियामपि । काव्यादेव
<>यतस्तेन तत्स्वरूपं निरूप्यते” सू० ।
<>“चतुर्व्वर्गफलप्राप्तिर्हि काव्यतो रामादिवत् प्रवर्त्तितव्यं
<>न रावणादिवदित्यादिकृत्याकृत्यप्रवृत्तिनिवृत्त्युपदेशद्वारेण
<>सुप्रतीतैव । उक्तञ्च “धर्म्मार्थकाममोक्षेषु वैचक्षण्यं क-
<>लासु च । करोति कीर्त्तिं प्रीतिञ्च साधुकाव्यनिषेवण-
<>मिति” । किञ्च काव्याद्धर्म्मप्राप्तिर्भगवन्नारायणचरणा-
<>रविन्दस्तवादिना “एकः शब्दः सुप्रयुक्तः सम्यग्ज्ञातः स्वर्गे
<>लोके च कामधुग्भवति” इत्यादिवेदवाक्येभ्यश्च सुप्रसिद्धैव ।
<>अर्थप्राप्तिश्च प्रत्यक्षसिद्धा । कामप्राप्तिश्चार्थद्वारैव । मोक्ष-
<>प्राप्तिश्चैतज्जन्यधर्म्मफलाननुसन्धानात् मोक्षोपयोगि-
<>वाक्ये व्युत्पत्त्याधायकत्वाच्च । चतुर्वर्गप्राप्तिर्हि वेदशा-
<>स्त्रेभ्यो नीरसतया दुःखादेव परिणतबुद्धीनामेव जायते ।
<>परमानन्दसन्दोहजनकतया सुखादेव सुकुमारबुद्धीनानपि
<>पुनः काव्यादेव । ननु तर्हि परिणतबुद्धिभिः सत्सु
<>वेदशास्त्रेषु काव्येषु किमिति यत्नः करणीय इत्यपि न
<>वक्तव्यम् कटुकौषधोपशमनीयस्य रोगस्य सितशर्करोप-
<>शमनीयत्वे कस्य वा रोगिणः सितशर्कराप्रवृत्तिः साधी-
<>यसी न स्यात् । किञ्च । काव्यस्योपादेयत्वमाग्नेयपुराणे-
<>ऽप्युक्तम् । “नरत्वं दुर्लभं लोके विद्या तत्र सुदुर्ल्लभा ।
<>कवित्वं दुर्ल्लभं तत्र शक्तिस्तत्र सुदुर्ल्लभेति” “त्रिवर्गसाधनं
<>नाट्यमिति” च । विष्णुपुराणे “काव्यालापाश्च ये
<>केचिद्गीतकान्यखिलानि च । शब्दमूर्त्तिधरस्यैते
<>विष्णोरंशा महात्मनः” इति वृत्तिः । तस्य लक्षणं तत्रैव
<>“वाक्यं रसात्मकं काव्यं दोषास्तस्यापकर्षकाः । उत्कर्ष-
<>हेतवः प्रोक्ता गुणालङ्कार रीतयः” सू० ।
<>अन्थेतु गुणालङ्काररीतियुक्तं दोषरहितं वाक्यं का-
[Page2024-a+ 38]
<>व्यमिति वदन्ति । आनन्दविशेषजनकवाक्यं काव्यमिति
<>रसगङ्गाधरः ।
<>तद्भेदाः प्रथमं त्रिविधाः उत्तममध्यमाधमभेदात् ।
<>यथाह काव्यप्र०
<>“इदमुत्तममतिशयिनि व्यङ्गे वाच्याद्ध्वनिर्बुधैः कथितः ।
<>अतादृशि गुणीभूतव्यङ्ग्ये काव्यं तु मध्यमम् ।
<>शब्दचित्रं वाच्यचित्रमव्यङ्ग्यन्त्ववरं स्मृतम्” ।
<>रसगङ्गाधरे तु अर्थचित्रापेक्षया शब्दचित्रस्याल्पचम-
<>त्कारकारित्वात्तस्याधमाधमत्वोक्त्या काव्यभेदचातुर्बि-
<>ध्यमुक्तम् । मा० द० मते अव्यङ्ग्यस्य काव्यत्वा-
<>भावात् ध्वनिगुणीभूतव्यङ्ग्यभेदेन द्वैविध्यमिति भेदः ।
<>तद्भेदाः सोदाहरणं दर्शिता तत्र यथा ।
<>“काव्यं ध्वनिर्गुणीभूतव्यङ्ग्यञ्चेति द्विधा मतम्” । मू०
<>तत्र । “वाच्यातिशयिनि व्यङ्ग्ये ध्वनिस्तत्काव्यमुत्तमम्” मू०
<>“वाच्यादधिकचमत्कारिणि व्यङ्ग्यार्थे ध्वन्यतेऽस्मिन्निति
<>व्युत्पत्त्या ध्वतिर्नामोत्तमं काव्यम्” वृत्तिः
<>“भेदौ ध्वनेरपि द्वावुदीरितौ लक्षणाभिधामूलौ ।
<>“अविवक्षितबाच्योऽन्योविवक्षितान्यपरवाच्यश्च” । मू०
<>“तत्राविवक्षितवाच्यो नाम लक्षणामूलो ध्वनिः । लक्षणा-
<>मूलत्वादेवात्र वाच्यमविवक्षितं बाधितस्वरूपम् । विवक्षि-
<>तान्यपरवाच्यस्त्वभिधामूलः । अत एवात्र वाच्यं विव-
<>क्षितम् अन्यपरं व्यङ्ग्यनिष्ठम् अत्र हि वाच्योऽर्थः
<>स्वरूपं प्रकाशयन्नेव व्यङ्ग्यार्थस्य प्रकाशकः । यथा
<>प्रदीपो घटस्य । अभिधामूलस्य बहुविषयतया पश्चा-
<>न्निर्द्देशः । अविवक्षितवाच्यस्य भेदावाह” वृत्तिः
<>“अर्थान्तरं सङ्क्रमिते वाच्येऽत्यन्तं तिरस्कृते ।
<>अविवक्षितवाच्योऽपि ध्वनिर्द्वैविध्यमृच्छति” मू० ।
<>“अविवक्षितवाच्यो नाम ध्वनिरर्थान्तरसङ्क्रमितवाच्योऽत्य-
<>न्ततिरस्कृतवाच्यश्चेति द्विविधः । यत्र स्वयमनुपयुज्यमानो
<>मुख्योऽर्थः स्वविशेषरूपेऽर्थान्तरे परिणमति तत्र मुख्यार्थस्य
<>स्वविशेषरूपार्थान्तरसङ्क्रमितत्वादर्थान्तरसङ्क्रमितवाच्यत्वम्
<>यथा । “कदली कदली करभः करभः करिराजकरः करि-
<>राजकरः । भुवनत्रितयेऽपि विभर्त्ति तुलामिदमूरुयुगं न
<>चमूरुदृशः” । अत्र द्वितीयकदल्यादिशब्दाः पौनरुक्त्यभिया
<>सामान्यकदल्यादिरूपे मुख्यार्थे बाधिता जाड्यादि
<>गुणविशिष्टस्वार्थपरा” जाड्याद्यतिशयश्च व्यङ्ग्यः ।
<>यत्र पुनः स्वार्थं सर्व्वथा परित्यजन्नर्थान्तरे परिणमति
<>तत्र मुख्यार्थस्यात्यन्ततिरस्कृतत्वादत्यन्ततिरस्कृतवाच्यत्वम् ।
[Page2024-b+ 38]
<>यथा “निःश्वासान्ध इवादर्शश्चन्द्रमा न प्रकाशते” ।
<>अत्रान्धशब्दो मुख्यार्थे बाधितोऽप्रकाशरूपमर्थं बोधयति
<>अप्रकाशातिशयश्च व्यङ्ग्यः । अन्धत्वाप्रकाशत्वयोः सा-
<>मान्यविशेषभावाभावान्नार्थान्तरसङ्क्रमितवाच्यत्वम् ।
<>यथा “भम धम्मिअ! वीसत्थो सो सुणहो अज्ज
<>मारिओ देन । गोलाणईकच्छकुडङ्गवासिना दरीअसी-
<>हेन” । अत्र भ्रम धार्म्मिकेत्यतो भ्रमणस्य विधिः
<>प्रकृतेऽनुपयुज्यमानतया भ्रमणनिषेधे पर्य्यवस्यतीति
<>विपरीतलक्षणाशङ्का न कार्य्या । यत्र खलु विधिनिषे-
<>धावुत्पद्यमानावेव निषेधबिध्योः पर्य्यवस्यतस्तत्रैव तदव-
<>सरः । यत्र पुनः प्रकरणादिपर्य्यालोचनेन विधिनिषे-
<>धयोर्निषेधविधी अवगम्येते तत्र ध्वनित्वमेव । तदुक्तम्
<>“क्वचिद्बाध्यतया ख्यातिः क्वचित्ख्यातस्य बाधनम् ।
<>पूर्व्वत्र लक्षणैव स्यादुत्तरत्राभिधैव तु” । अत्राद्ये
<>मुख्यार्थस्यार्थान्तरे सङ्क्रमणं (प्रवेशः) न तु तिरोभावः
<>अत एवात्राजहत्स्वार्थलक्षणा । द्वितीये तु स्वार्थ-
<>स्यात्यन्तं तिरस्कृतत्वाज्जहत्स्वार्था” वृत्तिः ॥
<>“विवक्षिताभिधेयोऽपि द्विभेदः प्रथमं ततः । असंलक्ष्यक्रमो
<>यत्र व्यङ्ग्यो लक्ष्यक्रमस्तथा” मू०
<>“विवक्षितान्यपरवाच्योऽपि ध्वनिरसंलक्ष्यक्रमव्यङ्ग्यः सं-
<>लक्ष्यक्रमव्यङ्ग्यश्चेति द्विविधः” वृत्तिः ।
<>“तत्राद्यो रसभावादिरेक एवात्र गण्यते । एकोऽपि
<>भेदोऽनन्तत्वात् सङ्खेयस्तस्य नैव यत्” मू०
<>“उक्तस्वरूपो रसभावादिरसंलक्ष्यक्रमव्यङ्ग्यः । अत्र व्य-
<>ङ्ग्यप्रतीतेर्व्विभावादिप्रतीतिकारणकत्वात् क्रमोऽवश्यमस्ति
<>किन्तु उत्पलपत्रशतव्यतिभेदवल्लाघवान्न संलक्ष्यते । एषु
<>रसादिषु च एकस्यापि भेदस्यानन्तत्वात् सङ्ख्यातुम-
<>शक्यत्वादसंलक्ष्यक्रमव्यङ्ग्यध्वनिर्नाम काव्यमेकभेदमेवो-
<>क्तम् । तथाहि एकस्यैव शृङ्गारस्य एकोऽपि स-
<>म्भोगरूपो भेदः परस्परालिङ्गनाधरपानचुम्बनादिभेदा-
<>त् प्रत्येकञ्च विभावादिवैचित्र्यात् सङ्ख्यातुमशक्यः
<>का गणनात्र सर्व्वेषाम्” वृत्तिः ॥
<>“शब्दार्थोभयशक्त्युत्थे व्यङ्ग्येऽनुस्वानसन्निभे । ध्वनिर्ल-
<>क्ष्यक्रमंव्यङ्ग्यस्त्रिविधः कथितो बुधैः” मू०
<>“क्रमलक्ष्यत्वादेवानुरणनरूपो यो व्यङ्ग्यस्तस्य शब्दश-
<>क्त्युद्भवत्वेन अर्थशक्त्युद्भवत्वेन शब्दार्थशक्त्युद्भवत्वेन
<>च त्रैविध्यात् संलक्ष्यक्रमव्यङ्ग्यनाम्नो ध्वनेः काब्य-
<>स्यापि त्रैविध्यम्” वृत्तिः । तत्र
[Page2025-a+ 38]
<P>“वस्त्वलङ्काररूपत्वाच्छब्दशक्त्यद्भवो द्विधा” मू० ।
<>“अलङ्कारशब्दस्य पृथगुपादानादनलङ्कारो” वस्तुमात्रं
<>गृह्यते । तत्र वस्तुरूपशब्दशक्त्युद्भवो व्यङ्ग्यो यथा ।
<>“पन्थिअ! ण एत्थ सत्तरमत्थिमणं पत्थरत्थले गामे । उण्ण-
<>अपओहरं पेक्खिअ उण जै वससि ता वससु” ।
<>अत्र स्रस्तरादिशब्दशक्त्या यद्युपभोगक्षमोऽसि तदास्स्वेति
<>वस्तु व्यज्यते । अलङ्काररूपो तथा “दुर्गालङ्घि-
<>तविग्रहोमनसिजं संमीलयंस्तेजसा प्रोद्यद्राजकलो
<>गृहीतगरिमा विष्वग्वृतोभोगिभिः । नक्षत्रेशकृतेक्षणो
<>गिरि गुरौ गाढां रुचिं धारयन् गामाक्रस्य विभूति-
<>भूषिततनू राजत्युमावल्लभः” अत्र प्राकरणिकस्य उमा
<>नाममहादीवीवल्लभभानुदेवनृपतेर्वर्ण्णने द्वितीयार्थसूचि-
<>तमप्राकरणिकस्य पार्व्वतीवल्लभस्य वर्ण्णनमसम्बद्धं मा
<>प्रसाङ्क्षीदितीश्वरभानुदेवयोरुपमानोपमेयभावः कल्प्यते ।
<>तदत्र उमावल्लभ उमावल्लभ इवेत्युपमालङ्कारो व्यङ्ग्यः ।
<>यथा वा “अमितः समितः प्राप्तैरुत्कर्षैर्हर्षदः प्रभो! ।
<>अहितः सहितः साधुर्यशोभिरसतामसि” । अत्रामित
<>इत्यादावपिशब्दाभावाद्विरोधाभासो व्यङ्ग्यः व्यङ्ग्यस्या-
<>लङ्कार्य्यत्वेऽपि ब्राह्मणश्रमणन्यायादलङ्कारत्वमुपच-
<>र्य्यते” वृत्तिः ।
<>“वस्तु वालङ्कृतिर्व्वापि द्विधार्थः सम्भवी स्वतः । कवेः
<>प्रौढोक्तिसिद्धो वा तन्निबद्धस्य चेति षट् ॥ षड्भिस्तै-
<>र्व्यज्यमानस्तु वस्त्वलङ्काररूपकः । अर्थशक्त्युद्भवो
<>व्यङ्ग्यो याति द्वादशभेदताम्” मू० ॥
<>“स्वतः सम्भवी औचित्याद्बहिरपि सम्भाव्यमानः ।
<>प्रौढोक्त्या सिद्धो न त्वौचित्येन । तत्र क्रमेण यथा ।
<>“दृष्टिं हे प्रतिवेशिनि! क्षणमिहाप्यस्मद्गृहे दास्यसि
<>प्रायेणास्य शिशोः पिता न विरसाः कौपीरपः पास्यति ।
<>एकाकिन्यपि यामि सत्वरमितः स्रोतस्तमालाकुलं
<>नीरन्ध्रास्तनुमालिखन्तु जरठच्छेदा नलग्रन्थयः” । अनेन
<>स्वतःसम्भविना वस्तुमात्रेण एतत्प्रतिपादिकाया
<>भाविपरपुरुषोपभोगजनखक्षतादिगोपनरूपं वस्तुमात्रं
<>व्यज्यते । “दिशि मन्दायते तेजो दक्षिणस्थां रवेरपि ।
<>तस्यामेव रघोः पाण्ड्याः प्रतापं न विषेहिरे” । अनेन
<>स्वतः सम्भविना वस्तुना रवितेजसो रघुप्रतापोऽधिक
<>इति व्यतिरेकालङ्कारो व्यज्यते । “आपतन्तममुं
<>दुरादूरीकृतपराक्रमः । बलोऽवलोकयामास मातङ्गमिव
<>केसरी” । अत्रोपमालङ्काररूपेण स्वतःसम्भविना
[Page2025-b+ 38]
<>व्यञ्जकार्थेन बलदेवः क्षणेनैव वेणुदारिणः क्षयं करिष्य-
<>तीति बस्तु व्यज्यते । “गाढकान्तदशनक्षतव्यथासङ्क-
<>टादरिबधूजनस्य यः, । ओष्ठविद्रुमदलान्यमोचयन्निर्दशन्
<>युधि रुषा निजाधरम्” । अत्र स्वतः सम्भविना
<>विरोधालङ्कारेणाधरो निर्द्दष्टः शत्रवो व्यापादिताश्चेति
<>समुच्चयालङ्कारो व्यङ्ग्यः । “सज्जेइ सुरहिमासो ण
<>आपणेइ जुवैजणलक्खसहे । अहिणअसहआरमुहे
<>णअअल्लबपत्तणे अणङ्गस्म सरे” । अत्र वसन्तः शरकारः
<>कामो धन्वी युवतयो लक्ष्यं पुष्पाणि शरा इति कविप्रौ-
<>ढोक्तिसिद्धं वस्तु प्रकाशीभवन्मदनविजृम्भणरूप वस्तु
<>व्यनक्ति ।
<>“रजनीषु विमलभानोः करजालेन प्रकाशितं वीर! ।
<>घवलयति भुवनमण्डलमखिलं तव कीर्त्तिसन्ततिः सततम्” ।
<>अत्र कविप्रौढोक्तिसिद्धेन वस्तुना कीर्त्तिसन्ततेश्चन्द्रकरजा
<>लादधिककालप्रकाशकत्वेन व्यतिरेकालङ्कारो व्यङ्ग्यः
<>“दशाननकिरीटेभ्यस्तत्क्षणं राक्षसश्रियः । मणिव्याजेन
<>पर्य्यस्ताः पृथिव्यामश्रुविन्दवः” । अत्र कविप्रौढोक्तिसि-
<>द्धेनापह्नुत्यलङ्कारेण भविष्यद्राक्षसश्रीविनाशरूपं वस्तु
<>व्यज्यते । “धम्मिल्लेनवमल्लिकासमुदयो, हस्ते सिता-
<>म्भोरुहं, हारः कण्ठतटे, पयोधरयुगे श्रीखण्डलेपो घनः ।
<>एकोऽपि त्रिकलिङ्गभूमितिलक! त्वत्कीर्त्तिराशिर्ययौ
<>नानामण्डनतां पुरन्दरपुरीवामभ्रुवां विग्रहे” । अत्र
<>कविप्रौढोक्तिसिद्धेन रूपकालङ्कारेण भूमिष्ठोऽपि स्वर्ग-
<>स्थानामुपकारं करोषीति विभावनालङ्कारो व्यज्यते
<>“शिखरिणि क्व नु नाम कियच्चिरं किमभिधानमसाव
<>करोत्तपः । सुमुखि! येन तवाधरपाटलं दशति विम्बफलं
<>शुकशावकः” । अत्रानेन कविनिबद्धस्य कस्यचित् कामिनः
<>प्रौढोक्तिसिद्धेन वस्तुना तवाधरः पुण्यातिशयलभ्य इति
<>वस्तु प्रतीयते । “सुभगे कोटिसङ्ख्यत्वमुपेत्य मदनाशुगैः ।
<>वसन्ते पञ्चता त्यक्ता पञ्चतासीद्वियोगिनाम्” । अत्र
<>कविनिबद्धवक्तृप्रौढोक्तिसिद्धेन कामशराणां कोटिसङ्ख्य-
<>त्वप्राप्त्या निखिलवियोगिमरणेन वस्तुना शराणां
<>पञ्चता शरान् विमुच्य वियोगिनः श्रितेत्युत्प्रेक्षालङ्कारो
<>व्यज्यते “मल्लिकामुकुले चण्डि! भाति गुञ्जन्मधुव्रतः ।
<>प्रयाणे पञ्चवाणस्य शङ्खमापूरयन्निव” । अत्र कविनि-
<>बद्धवक्तृप्रौढोक्तिसिद्धेन उत्प्रेक्षालङ्कारेण कामस्यायमु-
<>न्मादकः कालः प्राप्तस्त्रत्कथं “मानिनि! मानं न मुञ्च-
<>सीतिवस्तु व्यज्यते । “महिलासहस्सभरिए तुह हिअर-
[Page2026-a+ 38]
<>सुहअ! सा अमाअन्ती । अणुदिणमणणम्मा अङ्गं तणुअं
<>पि तणु एइ” । (अत्रामायन्तीति) कविनिबद्धवक्तृ पोढो-
<>क्तिसिद्धेन काव्यलिङ्गालङ्कारेण तनोस्तनूकरणेऽपि तव
<>हृदये न वर्त्तत इति विशेषोक्त्यलङ्कारोव्यज्यते । न खलु
<>कतेः कविनिबद्धस्येव रागाद्याविष्टता । अतः कविनिब-
<>द्धवक्तृप्रौढोक्तिः कविप्रौढोक्तेरधिकं सहृदयचमत्कारिणी-
<>ति पृथक्प्रतिपादिता । एषु च अलङ्कृतिव्यञ्जनस्थलेषु
<>रूपणोत्प्रेक्षणव्यतिरेचनादिमात्रस्य प्राधान्यं सहृद-
<>यसंवेद्यं न तु रूप्यादीनामित्यलङ्कृतेरेव मुख्यत्वम्” । वृत्तिः
<>“एकः शब्दार्थशक्त्युत्थे” मू० उभयशक्त्युद्भवे व्यङ्ग्ये ए-
<>कोध्वनेर्भेदः । यथा “हिममुक्तचन्द्ररुचिरः सपद्मको
<>मदयन् द्विजान् जनितमीनकेतनः” । अभवत् प्रसादित-
<>सुरो महोत्सवः प्रमदाजनस्य स चिराय माधवः” ॥
<>अत्र माधवः कृष्णो माधवो वसन्त इवेत्युपमालङ्कारो
<>व्यङ्ग्यः । एवञ्च व्यङ्ग्यभेदादेव व्यञ्जकानां काव्यानां
<>भेदः” । वृत्तिः “तदष्टादशधा ध्वनिः” मू० ।
<>अविवक्षितवाच्योऽर्थान्तरसङ्क्रमितवाच्योऽत्यन्ततिरस्कृतवा-
<>श्चेति त्रिविधः । विवक्षितान्यपरवाच्यस्तु असंलक्ष्यक्रमव्य-
<>ङ्ग्यत्वेनैकः । संलक्ष्यक्रमव्यङ्ग्यवाच्यत्वेन च शब्दार्थाभ-
<>यशक्तिमूलतया पञ्चदशेति अष्टादशभेदो ध्वनिः” वृत्तिः
<>एषु च ।
<>“वाक्ये शब्दार्थशक्त्युत्थस्तदन्ये पदवाक्ययोः” मू० ।
<>“तत्र अर्थान्तरसङ्क्रमितवाच्यो ध्वनिः पदगतो यथा ।
<>धन्थः स एव तरुणो नयने तस्यैव नयने च । युवजन-
<>मोहनविद्या भवितेयं यस्य सम्मुखे सुमुखी” । अत्र द्वि-
<>तीयनयनशब्दो भाग्यवत्तादिगुणविशिष्टनयनपरः । वाक्य-
<>गतो यथा । “त्वामस्मि वच्मि विदुषां समुदायोऽत्र
<>तिष्ठति । आत्मीयां मतिमादाय स्थितिमत्र विधेहि तत्”
<>अत्र प्रतिपाद्यस्य सम्मुखीनत्वादेव लब्धे प्रतिपाद्यत्वे ‘त्वा-
<>मिति’ पुनर्वचनमन्यव्यावृत्तिविशिष्टं त्वदर्थं लक्षयति ।
<>एवं वच्मीत्यनेनैव कर्त्तरि लब्धे ‘अस्मीति’ पुनर्व्वचन-
<>मन्यव्यावृत्तिविशिष्टं मदर्थं लक्षयति । तथा ‘विदुषां
<>समुदाय’ इत्यादिवचनेनैव वक्तुः प्रतिपादने सिद्धे पुनः
<>‘वच्मीति’ वचनं ‘उपदिशामि’ इति वचनविशेषरू-
<>पमर्थं लक्षयति । एतानि च लक्षितानि स्वातिशयं
<>व्यञ्जयन्ति । एतेन मम वचनं तवात्यन्तं हितं तदवश्यमे-
<>तत् कर्तव्यमित्यभिप्रायः । तदेवमयं वाक्यगतोऽर्थान्तरस-
<>ङ्कमितवाच्यो ध्वनिः । अत्यन्ततिरस्कृतवाच्यः पदगतो यथा
[Page2026-b+ 38]
<>‘निश्वासान्ध इवेत्यादि’ । वाक्यगतो यथा । “उपकृतं बहु
<>तत्र’ किमुच्यते सुजनता प्रथिता भवता परम् ।
<>विदधदीदृशमेव सदा सखे! सुखितसास्स्व ततः शरदां
<>शतम्” अन्येषां वाक्यगतत्वे उदाहृतम् । पदगतत्वे
<>यथा । “लावण्यं तदसौ कान्तिस्तद्रूपं स वचःक्रमः ।
<>तदा सुधास्पदमभूदधुना तु ज्वरो महान्” अत्र लाव-
<>ण्यादीनां तादृगनुभवैकगोचरताव्यञ्जकानां तदादिशब्दा-
<>नामेवप्राधान्यम् । अन्येषान्तु तदुपकारित्वमेवेति तन्मूल
<>एव ध्बनिव्यपदेशः । तदुक्तं ध्वनिकृता “एकावयवसं-
<>स्थेन भूषणेनेव कामिनी । पदद्योत्येन सुकवेर्ध्वनिना
<>भाति भारती” । एवं भावादिष्वप्यूह्यम् । “भुक्तिमुक्तिकृ-
<>देकान्तसमादेशनतत्परः । कस्य नानन्दनिष्यन्दं विदधाति
<>सदागमः” । अत्र सदागमशब्दः सन्निहितमुपनायकं प्रति
<>सच्छास्त्रार्थमभिधाय ‘सतः पुरुषस्यागमः’ इति वस्तु
<>व्यनक्ति । ननु ‘सदागमः सदागम इवेति’ न कथमुष-
<>माध्वनिः, सदागमशब्दार्थयोरुपमानोपमेयभावाविवक्ष-
<>णाद्रहस्यसंगोपनार्थमेव हि द्व्यर्थपदप्रतिपादनं प्रकरणा-
<>दिपर्य्यालोचनेन च सच्छास्त्राभिधानस्यासम्बन्धत्वात् ।
<>“अनन्यसाधारणधीर्धृतास्विलवसुन्धरः । राजते कोऽपि
<>जगति स राजा पुरुषोत्तमः” । अत्र पुरुषश्रेष्ठः पुरु-
<>षोत्तम इवेत्युपमाध्वनिः । अनयोः शब्दशक्तिमूलौ संल-
<>क्ष्यक्रमभेदौ । “सायं स्नानमुपासितं मलयजेनाङ्गं
<>समालेपितं यातोऽस्ताचलमौलिमम्बरमणिर्विश्रब्धमत्रा-
<>गतिः । आश्चर्य्यं तव सौकुमार्य्यमभितः क्लान्ताऽसि
<>येनाधुना नेत्रद्वन्द्वममीलनव्यतिकरं शक्नोति तेनासितुम्” ।
<>अत्र स्वतःसम्भविना वस्तुना कृतपरपुरुषपरिचया स्ना-
<>ताऽसीति वस्तु व्यज्यते । तच्चाधुना क्लान्ताऽसि न तु
<>पूर्वं कदाचिदपि तवैवंबिधः क्लमो दृष्ट इति बोधयतोऽ-
<>धुनापदस्यैवेतरपदार्थोत्कर्षादधुनापदस्यैव पदान्तरापे-
<>क्षया वैशिष्ट्यम् । “तदप्राप्तिमहादुःखविलीनाशेषपा-
<>तका । तच्चिन्ताविपुलाह्णादक्षीणपुण्यचया तथा । चिन्त-
<>यन्ती जगत्सूतिं परं ब्रह्मस्वरूपिणम् । निरुच्छारुतया
<>मुक्तिं गताऽन्या गोपकन्यका” । अत्राशेषचयपदप्रभावा-
<>दनेकजन्मसहस्रभोग्यदुष्कृतसुकृतफलराशितादात्म्याध्यव-
<>सिततया भगवद्विरहदुःखचिन्ताह्णादयोः प्रत्यायनमित्य-
<>तिशयोक्तिद्वयप्रतीतिरशेषचयपदद्वयद्योत्या । अत्र च व्यञ्ज-
<>कस्य प्रौढौक्तिमन्तरेणापि सम्भवात स्वतःसम्भविता ।
<>“पश्यन्त्यसंख्यपथगां त्वद्दानजलवाहिनीम् । देव! त्रि-
[Page2027-a+ 38]
<>पथगात्मानं गोपयत्युग्रमूर्द्धनि” । अत्र ‘पश्यन्तीति’
<>कविप्रौढोक्तिसिद्धेन काव्यलिङ्गालङ्कारेण न केऽप्यन्ये
<>दातारस्तव सदृशा इति व्यतिरेकालङ्कारोऽसंख्यपदद्योत्यः ।
<>एवमन्येष्वत्यर्थशक्तिमूलसंलक्ष्यक्रमभेदेषूदाहार्य्यम् । तदेवं
<>ध्वनेः पूर्व्वोक्तेष्वष्टादशसु भेदेषु मध्ये शब्दार्थशक्त्युत्थो
<>व्यङ्ग्यो वाक्यमात्रे भवन्नेकः । अन्ये पुनः सप्तदश वाक्ये
<>पदे चेति चतुस्तिंशदिति पञ्चत्रिंशद्भेदाः” वृत्तिः ।
<>“प्रबन्धेऽपि मतो धीरैरर्थशक्त्युद्भवो ध्वनिः” मू० ।
<>“प्रबन्धो महावाक्यम् । अनन्तरोक्तद्वादशभेदोऽर्थश-
<>क्त्युत्थः । यथा महाभारते गृध्रगोमायुसंवादे “अलं
<>स्थित्वा श्मशानेऽस्मिन् गृध्रगोमायुसङ्कुले । कङ्कालबहुले
<>घोरे सर्वप्राणिभयङ्करे । न चेह जीवितः कश्चित्
<>कालधर्म्ममुपागतः । प्रियो या यदि वा द्वेष्यः प्राणिनां
<>गतिरीदृशी” । इति दिवसे शक्तस्य गृध्रस्य श्मशाने
<>मृतं बालमुपादाय तिष्ठतां दिवसे तं परित्यज्य गमन-
<>मिष्टम् । “आदित्योऽयं स्थितो मूढाः! स्नेहं कुरुत
<>साम्प्रतम् । बहुविघ्नो मुहूर्त्तोऽयं जीवेदपि कदाचन ।
<>अमुं कनकवर्ण्णाभं बालमप्राप्तयौवनम् । गृध्रवाक्यात्
<>कथं बालास्त्यजध्वमविशङ्किताः” । इति निशि समर्थस्य
<>गोमायोर्दिवसे परित्यागोऽनभिलषित इति वाक्यसमूहेन
<>द्योत्यते । अत्र स्वतःसम्भवी व्यञ्जकः । एवमन्येष्वेका-
<>दशभेदेषूदाहार्य्यम् । एवं वाच्यार्थस्य व्यञ्जकत्वे उदाहृतम् ।
<>लक्ष्यार्थस्य यथा “निःशेषच्युतचन्दनं स्तनतटं निर्म्मृष्ट-
<>रागोऽधरो नेत्रे दूरमनञ्जने पुलकिता तन्वी तवेयं तनुः ।
<>मिथ्यावादिनि! दूति! बान्धवजनस्याज्ञातपीडागमे!
<>वापीं स्नातुमितो गतासि न पुनस्तस्याधमस्यान्तिकम्” ।
<>व्यङ्ग्यार्थस्य यथा “उअ णिच्चल णिप्पन्दोभिसिणोपत्तम्पि
<>रेऐ बलाआ । णिम्मलमरगअभाअणपरिठ्ठिआ संख-
<>सुत्तिब्ब” । अनयोः स्वतःसम्भविनौ लक्ष्यव्यङ्ग्यार्थौ
<>व्यञ्जकौ । एवमन्येष्वेकादशभेदेषूदाहार्य्यम्” वृत्तिः ।
<>“पदांशवर्ण्णरचनाप्रबन्धेष्वस्फुटक्रमः । असंलक्ष्यक्रमव्यङ्ग्यो
<>ध्वनिस्तत्र पदांशगः” मू० ।
<>“प्रकृतिप्रत्ययोपसर्गनिपातादिभेदादनेकविधः । यथा
<>“चलापाङ्गां वृष्टिं स्पृशसि बहुशो वेपथुमतीं रहस्या-
<>ख्यायीव स्वनसि मृदु कर्णान्तिकचरः । करं व्याधु-
<>न्वत्याः पिबसि रतिसर्व्वस्वमधरं वयं तत्त्वान्वेषान्मधु-
<>कर! हतास्त्वं स्वलुकृती” । अत्र ‘हताः’ इति
<>न पुनर्दुःखं प्राप्तवन्त इति हन्प्रकृतेः । “मुहुरङ्गु-
[Page2027-b+ 38]
<>लिसंवृताधरौष्ठं प्रतिषेधाक्षरविक्लवाभिरामम् । मुख-
<>मंसविवर्त्तिपक्ष्मलाक्ष्याः कथमप्युन्नमितं न चुम्बितन्तु” ।
<>अत्र ‘तु’ इति निपातस्यानुतापव्यञ्जकत्वम् । “न्यक्कारो
<>ह्ययमेव मे यदरयस्तत्राप्यसौ तापसः, सोऽप्यत्रैव नि-
<>हन्ति राक्षसकुलं, जीवतत्यहो रावणः । धिग्धिक्
<>शक्रजितं, प्रबोधितवता किं कुम्मकर्णेन वा?
<>स्वर्गग्रामटिकाविलुण्टनवृथोच्छूनैः किमेभिर्भुजैः”
<>‘अरयः’ इति बहुवचनस्य, ‘तापसः’ इत्येकवचनस्य,
<>‘अत्रैवेति’ सर्व्वनाम्नः, ‘निहन्तीति’ ‘जीवतीति’ च
<>तिङः ‘अहो’ इत्यव्यगस्य, ‘ग्रामटिकेति करूपतद्धितस्य,
<>‘विलुण्ठनेति’ व्युपसर्गस्य, ‘भुजैरिति’ बहुवचनस्य व्यञ्जक-
<>त्वम् । “आहारे विरतिः ‘समस्तविषयग्रामे निवृत्तिः परा,
<>नासाग्रे नयनं, तदेतदपरं यच्चैकतानं भनः । मौन-
<>ञ्चेदमिदञ्च शून्यमधुना यद्विश्वमाभाति ते तद्ब्रूयाः
<>सखि! योगिनी किमसि भोः! किं वा वियोगिन्यसि” ।
<>अत्र तु ‘आहार इति’ विषयसप्तम्याः, ‘समस्तेति’
<>‘परेति’ च विशेषणद्वयस्य, ‘मौनं चेदमिति’ प्रत्यक्ष-
<>परामर्शिनः सर्वनाम्नः, ‘आभातीति’ उपसर्गस्य, ‘स-
<>खीति’ प्रणयस्मारणस्य, ‘असि भो’ इति सोपहा-
<>सोत्प्रासस्य, ‘किं वा’ इत्युत्तरपक्षदार्ट्यसूचकस्य वाश-
<>ब्दस्य, ‘असीति’ वर्त्तमानोपदेशस्य, तत्तद्विशेषव्यञ्जकत्वं
<>सहृदयसंवेद्यम् । वर्णरचनयोरुदाहरिष्यते । प्रबन्धे
<>महाभारते शान्तः । रामायणे करुणः मालतीमाधव-
<>रत्नावल्यादौ शृङ्गारः । एवमन्यत्र” । वृत्तिः ।
<>“तदेवमेकपञ्चाशद्भेदास्तस्य ध्वनेर्म्मताः । सङ्करेण त्रिरूपेण
<>संसृष्ट्या चैकरूपया । वेदखाग्निशराः ५३०४ शुद्धैरिषु-
<>वाणाग्निसायकाः” ५३५५ मू०
<>“शुद्धैः शुद्धभेदैरेकपञ्चाशता योजने इत्यर्थः । दिङ्मात्रं
<>तूदाह्रियते । “अत्युन्नतस्तनयुगा तरलायताक्षी द्वारि
<>स्थिता तदुपयानमहोत्सवाय । सा पूर्णकुम्भनवमीरज-
<>तोरणस्वक्सम्भारमङ्गलमयत्नकृतं विधत्ते” । अत्र
<>‘स्तनावेव पूर्णकुम्भौ, दृष्टय एव नवनीरजस्रज इति’
<>रूपकध्वानरसध्वन्योरेकाश्रयानुप्रवेशः सङ्करः । “ध्रिन्व-
<>न्त्यमूनि मदमूर्च्छदलिध्वनीनि धूताध्वनीनहृदयानि
<>मधोर्दिनानि । निस्तन्द्रचन्द्रवदनावदनारविन्दसौरभ्य-
<>सौहृदसगर्व्वसमीरणानि” । अत्र निस्तन्द्रेत्यादिलक्ष-
<>णामूलध्वनीनां संसृष्टिः । अथ गुणीभूतव्यङ्ग्यम्” । वृत्तिः
<>“अपरन्तु गुणीभूतव्यङ्ग्यं वाच्यादनुचमे व्यङ्ग्ये” मू० ।
[Page2028-a+ 38]
<>“अपरं काव्यम् । अनुत्तमत्वं न्यूनतया साम्येन च
<>सम्भवति” वृत्तिः ।
<>“तत्र स्यादितराङ्गं काक्वाक्षिप्तञ्च वाच्यसिद्ध्यङ्गम् ।
<>सन्दिग्धप्राधान्यं तुल्यप्राधान्यमस्फुटमगूढम् । व्यङ्ग्य-
<>मसुन्दरमेवं भेदास्तस्योदिता अष्टौ” मू० ।
<>“इतरस्य रसादेरङ्गं रसादि व्यङ्ग्यं यथा “अयं स
<>रसनोत्कर्षी पीनस्तनविमर्द्दनः । नाभ्यूरुजघनस्पर्शी
<>नीवीविस्रंसनः करः” । अत्र शृङ्गारः करुणस्याङ्गम् ।
<>“मानोन्नतां प्रणयिनीमनुनेतुकामस्त्वत्सैन्यसागररवोद्ग-
<>तकर्ण्णतापः । हा! हा! कथं नु भवतो रिपुराज-
<>धानी--प्रासादसन्ततिषु तिष्ठति कामिलोकः” । अत्रौत्-
<>सुक्यत्राससन्धिसंसृष्टस्य करुणस्य राजविषयरतावङ्ग-
<>भावः । “जनस्थाने भ्रान्तं कनकमृगतृष्णान्धितधिया
<>वचो वैदेहीति प्रतिपदमुदश्रु प्रलपितम् । कृता लङ्काभर्त्तु-
<>र्व्वदनपरिपाटीषु घटना मयाप्तं रामत्वं कुशलवसुता न
<>त्वधिगता” । अत्र रामत्वं प्राप्तमित्यवचनेऽपि शब्दश-
<>क्तेरेव रामत्वमवगम्यते । वचनेन तु सादृश्यहेतुकतादा-
<>तुम्यारोपणमाविष्कुर्व्वता तद्गोपनमपाकृतम् तेन वाच्यं
<>सादृश्यं वाक्यार्थान्वयोपपादकतयाऽङ्गतां नीतम् । काक्वा
<>क्षिप्तं यथा “मथ्नासि कौरवशतं समरे न कोपाद्
<>दुःशासनस्य रुधिरं न पिबाम्युरस्तः । संचूर्ण्णयामि
<>गदया न सुयोधनोरू सन्धिं करोतु भवतां नृपतिः पणेन” ।
<>अत्र ‘मथ्नाम्येवेत्यादि’ व्यङ्ग्यं वाच्यस्य निषेधस्य सह
<>भावेनैव स्थितम् । “दीपयन् रोदसीरन्ध्रमेष ज्वलति
<>सर्व्वतः । प्रतापस्तव राजेन्द्र । वैरिवंशदवानलः” ।
<>अत्रान्वयस्य वेणुत्वारोपणरूपो व्यङ्गः प्रतापस्य
<>दवानलत्वारोपसिद्ध्यङ्गम् । “हरस्तु किञ्चित् परिवृत्त-
<>धैर्य्यश्चन्द्रोदयारम्भैवाम्बुराशिः । उमामुखे विम्बफलाधरौष्ठे
<>ष्यापारयामास विलोचनानि” ।
<>अत्र विलोचनव्यापारचुम्बनाभिलाषयोः प्राधान्ये
<>सन्देहः । “ब्राह्मणातिक्रमत्यागो भवतामेव भूतये ।
<>जामदग्न्यश्च वो मित्रमन्यथा दुर्म्मनायते” । अत्र परशु-
<>रामो रक्षःकुलक्षयं करिष्यतीति व्यङ्ग्यस्य वाच्यस्य
<>च समं प्राधान्यम् । “सन्धौ सर्व्वस्वहरणं विग्रहे
<>प्राणनिग्रहः । अन्वापदीननृपतौ न सन्धिर्न च वि-
<>ग्रहः” । अत्र अन्वापदीनाख्ये नृपतौ दानसामादि
<>मन्तरेण नान्यः प्रशमोपायः व्यङ्ग्यं व्युत्पन्नानामपि
<>झटित्यस्फुटम् । “अनेन लोकगुरुणा सतां धर्म्मोपद-
[Page2028-b+ 38]
<>र्शिना । अहं ब्रतवती स्वैरमुक्तेन किमतः परम्
<>अत्र प्रतीयमानोऽपि शाक्यमुनेस्तिर्य्यक्योषिति बला-
<>त्कारोपभोगः स्फुटतया वाच्यायमान इत्यगूढम् ।
<>“बाणीरकुडुङ्गुड्डीणसौणिकोलाहलं सुणन्तीए ।
<>घरकम्मबावडाए बहूए सीअन्ति अङ्गाइम्” । अत्र
<>दत्तसङ्केतः कश्चिल्लतागृहं प्रविष्ट इति व्यङ्ग्यात् “सी-
<>दन्त्यङ्गानि” इति वाच्यस्य चमत्कारः सहृदयसंवेद्य
<>इत्यसुन्दरम् । किञ्च यो दीपकतुल्ययोगितादिषु उपमाद्य-
<>लङ्कारो व्यङ्ग्यः स गुणीभूतव्यङ्ग्य एव काव्यस्य
<>दीपकादिमुखेनैव चमत्कारविधायित्वात् तदुक्तं ध्वनि-
<>कृता “अलङ्कारान्तरस्यापि प्रतीतौ यत्र भासते ।
<>तत्परत्वं न काव्यस्य नासौ मार्गो ध्वनेर्मतः” । यत्र
<>च शब्दान्तरादिना गोपनकृतचारुत्वस्य विपर्य्यासः यथा
<>“दृष्ट्या केशव! गोपरागहृतया किञ्चिन्न दृष्टं मया तेनात्र
<>स्खलितास्मि नाथ! पतितां किं नाम नालम्बसे । एकस्त्वं
<>विषमेषु खिन्नमनसां सर्वाबलानां गतिर्गोप्यैवंगदितः
<>सलेशमवताद्गोष्ठे हरिर्वश्चिरम्” । अत्र गोपरागादिश-
<>ब्दानां गोपे राग इत्यादिव्यङ्ग्यार्थानां ‘सलेशमिति’
<>पदेन स्फुटतयाबभासः । सलेशमितिपदस्य परित्यागे ध्व-
<>निरेव । किञ्च यत्र वस्त्वलङ्काररसादिरूपव्यङ्ग्यानां
<>रसाभ्यन्तरे गुणीभावः तत्र प्रधानकृत एव काव्यव्य-
<>हारः तदुक्तं तेनैव “प्रकारोऽयं गुणीभूतव्यङ्ग्यो-
<>ऽपि ध्वनिरूपताम् । धत्ते रसादितात्पर्य्यपर्य्यालोचनया
<>पुनरिति” । यत्र च “यत्रोन्मदानां प्रमदाजनाना-
<>मब्भ्रंलिहः शोणमणीमयूखः । सन्ध्याभ्रमं प्राप्नुवता-
<>मकाण्डेऽप्यनङ्गनेपथ्यबिधिं व्यधत्त” इत्यादौ रसा-
<>दीनां नगरीवृत्तादिवस्तुमात्रेऽङ्गत्वं तत्र तेषामतात्पर्य्य-
<>विषयत्वेऽपि तैरेव गुणीभूतैः काव्यव्यवहारः । तदु-
<>क्तमस्मत्सगोत्रकविपण्डितमुख्यश्रीचण्डिदासपादैः “का-
<>व्यार्थस्याखण्डबुद्धिवेद्यस्य तन्मयीभावेनास्वाददशायां
<>गुणप्रधानभावावभासस्तावन्नानुभूयते कालान्तरे तु प्रकर-
<>णादिपर्य्यालोचनया भवन्नप्यसौ न काव्यव्यपदेशं व्या-
<>हन्तुमीशस्तस्यास्वादमात्रायत्तत्वादिति” । केचित् चि-
<>त्राख्यं तृतीयं काव्यभेदमिच्छन्ति तदाहुः “शब्दचित्रं
<>वाच्यचित्रमव्यङ्ग्यं त्ववरं स्मृतम्” इति तन्न
<>यदि हि अव्यङ्ग्यत्वेन व्यङ्ग्याभावस्तदा तस्य काव्यत्व-
<>मपि नास्तीति प्रागेवोक्तम् । ईषद्व्यङ्ग्यत्वमिति चेत्
<>किं नाम ईषद्व्यङ्ग्यत्वम् आस्वाद्यव्यङ्ग्यत्वम् अना-
[Page2029-a+ 38]
<>स्वाद्यव्यङ्ग्यत्वं वा । आद्ये प्राचीनभेदयोरन्तःपातः ।
<>द्वितीये त्वकाव्यत्वम् । यदि चानास्वाद्यत्वं तदा क्षुद्रत्वमेव ।
<>क्षुद्रतायामनास्वाद्यत्वात् । तदुक्तं ध्वनिकृता “प्रधा-
<>नगुणभावाभ्यां व्यङ्ग्यस्यैवं व्यवस्थितेः । उभे काव्ये
<>ततोऽन्यद्यत्तच्चित्रमभिधीयते इति” वृत्तिः ।
<>तच्च काव्यं प्रकारान्तरेण द्विविधं महाकाव्यखण्डकाव्य
<>भेदात् । तल्लक्षणादिकं सा० द० ६ परि० उक्तं यथा
<>“सर्गबन्धो महाकाव्यं तत्रैको नायकः सुरः । सद्वंशः
<>क्षत्त्रियो वापि धीरोदात्तगुणान्वितः । एकवंशभवा
<>भूपाः कुलजा बहवोऽपि वा । शृङ्गारवीरशान्तानामे-
<>कोऽङ्गी रस इष्यते । अङ्गानि सर्वेऽपि रसाः सर्वे ना-
<>टकसन्धयः । इति हासोद्भवं वृत्तमन्यद्वा सज्जनाश्रयम् ।
<>चत्वारस्तस्य वर्गाः स्युस्तेष्वेकञ्च फलं भवेत् । आदौ
<>नमस्क्रियाशीर्व्वा वस्तुनिर्देश एव वा । क्वचिन्निन्दा
<>खलादीनां सताञ्च गुणकीर्त्तनम् । एकवृत्तमयैः पद्यैर-
<>वसानेऽन्यवृत्तकैः । नातिस्वल्पा नातिदीर्घाः सर्गा अष्टा-
<>धिका इह । नानावृत्तमयः क्वापि सर्गः कश्चन दृश्यते ।
<>सर्गान्ते भाविसर्गस्य कथायाः सूचनं भवेत् । सन्ध्या-
<>सूर्य्येन्दुरजनीप्रदोषध्वान्तवासराः । प्रातर्म्मध्याह्नमृग-
<>याशैलर्त्तुवनसागराः । सम्भोगविप्रलम्भौ च मुनिस्वर्ग-
<>पुराध्वराः । रणप्रयाणोपयममन्त्रपुत्रोदयादयः । वर्ण्ण-
<>नीया यथायोगं साङ्गोपाङ्गा अमी इह । कवेर्वृत्तस्य वा
<>नाम्ना नायकस्येतरस्य वा । नामास्य सर्गोपादेयकथया
<>सर्गनाम तु । अस्मिन्नार्षे पुनः सर्गा भवन्त्याख्यान-
<>सञ्ज्ञकाः । प्राकृतैर्निर्म्मिते तस्मिन् सर्गा आश्वासस-
<>ञ्ज्ञकाः । छन्दसा स्कन्दकेनैतत् क्वचिद्गलितकैरपि ।
<>अपभ्रंशनिबन्धेऽस्मिन् सर्गाः कडवकाभिधाः । तथाप-
<>भ्रंशयोग्यानि छन्दांसि विबिधान्यपि ।
<>भाषाविभाषानियमात् काव्यं सर्गसमुज्झितम् । एकार्थ-
<>प्रवणैः पद्यैः सन्धिसामग्र्यवर्ज्जितम् । स्वण्डकाव्यं
<>भवेत् काव्यस्यैकदेशानुसारि च” ।
<>तच्च काव्यं प्रकारान्तरेण द्विविधं “दृश्यश्रव्यत्वभेदेन पुनः
<>काव्यं द्विधा मतम् । दृश्यं तत्राभिनेयं तत् रूपारोपात्तु-
<>रूपकम्” इति सा० द० उक्तेः
<LEND>
