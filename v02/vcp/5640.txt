<L>5640<pc>0518,b<k1>अष्टन्<k2>अष्टन्
अष्टन्¦ त्रि० ब० व० अश--व्याप्तौ कनिन् तुट् च । (आट) १ “संख्या-
भेदे द्व्येकयोर्द्विवचनैकवचने” पा० निर्द्देशेन संख्यावाचक-
मात्रस्य संख्यापरत्वनिर्ण्णयात् । २ तत्संख्यान्विते च । “अष्टौ
तान्यव्रतघ्नानि आपोमूलं फलं पयः । हविर्ब्राह्मणकाम्या च
गुरोर्वचनमौषधम्” स्कृतिः “निन्द्यास्वष्टासु चान्यासु
स्त्रियोरात्रिषु वर्जयेत्” मनुः “अष्टानां लोकपालानां
वपुर्धारयते नृपः” । “अष्टाविमान् समासेन स्त्रीविवाहान्
निबोधत” इति च मनुः । दशविंशतिशब्दयोः परतः
समासे आदन्तादेश अष्टादशः । अष्टाविंशतिः त्रिंशदादौ
वा अष्टत्रिंशत् अष्टात्रिंशत् अष्ट(ष्टा) चत्वारिंशत् अष्ट(ष्टा)
पञ्चाशत् अष्ट(ष्टा)षष्ठिः अष्ट(ष्टा)सप्ततिः अष्टाशीतिः
अष्ट(ष्टा)नवतिः संख्याव्ययपूर्व्वकात् ततः बहुव्रीहौ डच् ।
“निरष्टे अश्वशते” शत० ब्रा० सप्ताष्टानि अहानि ।
<LEND>
