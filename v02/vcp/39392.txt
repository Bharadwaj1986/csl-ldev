<L>39392<pc>4793,b<k1>रश्मि<k2>रश्मि
रश्मि¦ पु० अश--मि धातोरुट् रश--मि वा । १ किरणे २ अश्वादि
दामनि ३ पद्मे न० मेदि० ।
रवेः रश्मिमेदादिकार्य्यं मत्स्यपु० १०३ अ० उक्तं यथा
“तेजोभिः सर्वलोकेभ्यो ह्यादत्ते रश्मिभिर्जलम् । समु-
द्राद्वायुसंयोगाद् वहन्त्यापो गभस्तयः । ततस्तु पयसां
काले परिवर्त्तन् दिवाकरः । नियच्छत्यपो मेघेभ्यः
शुक्लाशुक्लैस्तु रश्मिभिः” ।
कूर्मपु० ४ अ० विस्तरेणोक्तं यथा
“एवमेष महादेवो देवदेवः पितामहः । करोति
नियतं कालं कालात्मा ह्येश्वरी तनुः । तस्य ये रश्मयो
विप्राः सर्वलोकप्रदीपकाः । तषां श्रेष्ठाः पुनः सप्त-
रश्मयो ग्रहयोनयः । सुषुम्णोहरिकेशश्च विश्वकर्मा
तथैव च । विश्वव्यचाः पुनश्चान्यः सम्पद्दसुरतः प्ररः ।
अर्वाग्वसुरिति ख्यातः स्वराडन्यः प्रकीर्त्तितः । सुषुम्णः
सूर्य्यरश्मिस्तु पुष्णाति शिशिरद्युसिम् । तिर्य्यगूर्द्ध्वप्रचा-
रोऽसौ सुषुम्णःः परिगीयते । हरिकेशस्तु यः प्रोक्तो
रश्मिर्नक्षत्रपोषकः । विश्वकर्मा तथा रश्मिर्बुधं पुष्णाति
सर्वदा । विश्वव्यचास्तु यो रश्मिः शुक्रं पुष्णांति
नित्यदा । सम्पद्वसुरिति ख्यातं स पुष्णाति च लो-
हितम् । वृहस्पतिं प्रपुष्णाति रश्मिरर्वाग्वसुः प्रभोः ।
शनैश्चरं प्रपुष्णाति सप्तसश्च स्वराट् तथा । एवं
सूर्य्यप्रभावेन सर्वा नक्षत्रतारकाः । वर्द्धन्ते वर्द्धिता
[Page4794-a+ 38]
नित्यं नित्यमाप्यायवन्ति च । दिव्यानां पार्थिवानाञ्च
नैशानाञ्चैव सर्वशः । आदानान्नित्यमादित्यस्तेजसा
तमसां प्रभुः । आदत्ते स तु नाडीनां सहस्रेण सम-
न्ततः । नादेयांश्चैव सामुद्रान् कूपांश्चैव सहस्रकम् ।
स्थावरान् जङ्गर्माश्चैव यच्च कुल्यादिकं पयः । तस्य
रश्मिसहस्रन्तु शीतवर्षोष्णनिस्रवम् । तासां चतुः-
शतं नाद्ध्यो वर्षन्ते चित्रमूर्त्तयः । छन्दनाश्चैव वाह्याश्च
कोतनाभृकणास्तथा । अमृता नामतः सर्वा रश्मयो वृष्टि-
सर्जनाः । हिमोद्वहाश्च तामस्यो रश्मयस्त्रिशतं पुनः ।
वश्यो मेष्यश्च पैष्यश्च ह्रादिन्यो हिमसर्जनाः । चन्द्रास्ता
नामतः सर्वाः पीताभाः स्युर्गभस्तयः । शुक्राश्च ककुभश्चैव
गावो विश्वभृतस्तथा । शुक्रास्ता नामतः सर्वास्त्रिविधा
धर्मसर्जनाः । समं विभर्त्ति ताभिः स मनुष्यपितृ-
देवताः । मनुष्यानौषधेनेह स्वधया च पितॄनपि ।
अमृतेन सुरान् सर्वान् त्विषा त्रीस्तर्पयत्यसौ । वसन्ते
ग्रीष्मके चैव शतैः सन्तर्पति त्रिभिः । शरद्यपि च वर्षासु
चतुर्भिः स प्रवर्षति । हेमन्ते शिशिरे चैव हिममुत्-
सृजति त्रिभिः । वरुणो १ माथमासे तु सूर्य्यः पूषा २ तु
फाल्गुने । चैत्रे ३ मासि भवेदीशो धाता ४ वैशास्यतापनः ।
ज्यैष्ठमासे भवेदिन्द्र ५ आषाढे सविता ६ रविः । विव ७ स्वान्
श्रावणे मासि प्रौष्ठपद्यां भगः ८ स्मृतः । पर्जन्यो ९-
ऽश्वयुजि त्वष्टा १० कार्त्तिके मासि भास्करः । मार्गशीर्षे
भवेन्मित्रः ११ पौषे विष्णुः सनातनः । पञ्चरश्मिसहस्राणि
वरुणस्यार्ककर्मणि । षड्भिः सहस्रैः पूषा तु देवेशः सप्त-
भिस्तथा । धाता ष्टभिः सहस्रैस्तु नवभिस्तु शतक्रतुः ।
विवस्वान् दशभिः पाति पात्येकादशभिर्भगः । सप्तभि-
स्तपते मित्रस्त्वष्टा चैवाष्टभिस्तपेत् । अर्य्यमा दशभिः
वाति पर्जन्यो नवभिस्तपेत् । षड्भीरश्मिसहस्रैस्तु
विष्णुस्तपति विश्वधृक् । वसन्ते कपिलः सूर्य्यो ग्रीष्मे
काञ्चनसंप्रभः । श्वेतो वर्षासु वर्णेन पाण्डरः शरदि
प्रभुः । हेमन्ते ताम्रवर्णः स्यात् शिशिरे लोहितो
रविः । ओषधीषु बलं धत्ते स्वधामपि पितृष्वथ ।
सूर्य्योऽमरत्वममृतत्रयं त्रिषु नियच्छति । अन्ये चाष्टौ
ग्रहाः ज्ञेयाः सूर्य्येणाधिष्ठिता द्विजाः! । चन्द्रमाः
सोमपुत्रश्च शुक्रश्चैव वृहस्पतिः । भौमो भानुसुतो
राहुः केतुमानपि चाष्टमः । सर्वे ध्रुवे निबद्धा ये ग्र-
हास्ते वातरश्मिभिः । भ्राम्यमाणा यथायोगं भ्रम-
न्त्यनुदिवाकरम्” ।
<LEND>
