<L>34888<pc>4533,a<k1>प्रेत<k2>प्रेत
प्रेत¦ त्रि० प्र--इ--क्त । १ मृते अमरः । २ नरकस्थे जीवभेदे
३ प्रिशाक्षभेदे आतिवाहिकदेहोत्तरं ४ जायमानदेहभेद्र-
[Page4533-b+ 38]
युते और्द्ध्वदेहिकक्रियाऽभावे तद्रूपप्राप्तिकथा पाद्मोत्त० ख०
१६ अ० यथा “ततो बहुतिथे काले स राजा पञ्चता-
ङ्गतः । वैदिकेन विधानेन न लेभे चौर्द्ध्वदोहकम् । विष्णु-
प्रद्वेषमात्रेण युगानां सप्तविंशतिम् । भुक्त्वा च यातनां
थामीं निस्तीर्णनरको नृपः । समया गिरिराजन्तु पि-
शाचोऽभूत्तदा महान्” । तस्य रूपं यथा “देवद्युतिर-
धीयानः शुश्राव करुणस्वनम् । सभ्रागत्य ततस्तत्र त”
पिशाचं ददर्श सः । विकरालमुखं दीनं पिशङ्गनयनं
भृशम् । ऊर्द्ध्वमूर्द्ध्वजकृष्णाङ्गं यमदूतमिवापरम् । चल-
जिह्वञ्च लम्बोष्ठं दीर्घजङ्घसिराकुलम् । दीर्घाङ्घ्रि-
शुष्कतुण्डञ्च गर्त्ताक्षं शुष्कपञ्चरम्” ।
और्द्ध्वदेहिककरणेऽपि केषाञ्चित् कर्मविशेषेण प्रेतत्वप्रा-
प्तिस्तत्रोक्ता यथा “हविर्जुह्वति नाग्नौ ये गोविन्द”
वार्चयन्ति ये । लभन्ते नात्मविद्याञ्च सुतीर्थविमुखाश्च
ये । सुवर्णं वस्त्रताम्बूलं रत्नमन्नं फलं जलम् । आ-
र्स्तेभ्यो न प्रयच्छन्ति सर्वेषु कृतदारकाः । ब्रह्मस्वञ्च
स्त्रीधनानि लोभादेव हरन्ति वे । बलेन छद्मना
वापि धूर्त्ताश्च परवञ्चकाः । नास्तिकाः कुहका-
श्चौरा ये चान्ये बकवृत्तयः । बालवृद्धातुरस्त्रीषु नि-
र्दयाः सत्यवर्जिताः । अग्निदा गरदा ये च ये चान्ये
कूटमाक्षिणः । अगम्यागामिनः सर्वे ये चान्ये ग्राम-
याजिनः । व्याधाचरणसम्पन्ना वर्णादिधर्मवर्जिताः ।
ये चोपदेवदनुजरक्षीयक्षादिसेविनः । सर्वदा मादकद्रव्य-
पानमत्ता हरिद्विषः । देवतोद्दिष्टपतितनृपश्राद्धान्नभो-
जिनः । असत्कर्मरता नित्यं सर्वपातकपापिनः ।
पाषण्दधर्माचरणाः पुरोधोवृत्तिजीविनः । पितृमातृ-
स्नषापत्यस्वदारत्यागिनश्च ये । ये कदर्य्याश्च लुब्धाश्च
नास्तिका धर्मदूषकाः । त्यजन्ति स्वामिनं युद्धे त्यजन्ति
शरणागतम् । गवां भूमेश्च हर्त्तारो ये चान्ये रत्न-
दूषकाः । महाक्षेत्रेषु सर्वेषु प्रतिग्रहरताश्च ये । पर
द्रोहरता ये च तथा ये प्राणिहिंसकाः । परापवा-
दिनः पापा देवतागुरुनिन्दकाः । कुप्रतिग्राहिणः सर्वे
सम्भवन्ति पुनःपुनः । प्रेतराक्षसपैशाच्यतिर्य्यग्वृक्षकुयो-
निषु । न तेषां सुखलेशोऽस्ति इह लोके परत्र च” ।
पाद्मोत्तरखण्डे १८ अ० । पञ्चप्रेतोपख्यानं तत्रैव यथा
“ब्राह्मण उवाच प्रेतानां नाम जातीनां युष्माकं सम्भवः
कथम् । किं तत् कारणमुद्दिश्य यूयमीदृशनामसाः” ।
प्रेता उचुः “अहं स्त्राद् सदा भुक्त्वा दद्यां पर्युषितं
[Page4534-a+ 38]
सदा । एतत्कारणमुद्दिश्य नाम पर्य्युषितं १ मम ।
सूचिता बहवोऽनेन विप्राद्या ह्यन्नकाङ्क्षिणः । एतत्-
कारणमुद्दिश्य सूचीमुख २ मिमं विदुः । शीघ्रं गच्छति
विप्रेण याचितः क्षुधितेन वै । पश्चाद्भुङ्क्ते द्विजः
शिष्टमेष शीघ्रक ३ उच्यते । गृहोपरि सदा भुङ्क्ते
स्वाद् द्विजभयेन हि । द्विजाय कुत्सितं दत्त्वा एष
रोहक ४ उच्यते । मौनेनापि स्थिरो नित्यं याचितो
विलिखन्महीम् । अस्माकमपि पापिष्ठो लेखको ५ नाम
एष वै । मेढ्रेण लेखको याति रोहकः पार्श्वतःशिराः ।
शीघ्रकः पङ्गुतां प्राप्तः सूची सूचीमुखोऽभवत्” । प्रेताः
हारस्तत्रोक्तो यथा “द्विज उवाच “ये जीवा भुवि तिष्ठन्ति
सर्वे आहारमूलकाः । युष्माकमपि चाहारं श्रोतु-
मिच्छामि तत्त्वतः” प्रेता ऊचुः “शृणु आहारमस्माकं
सर्वसत्त्वविगर्हितम् । श्लेष्ममूत्रपुरीषेण योषितान्तु मलेन
च । गृहाणि त्यक्तशौचानि प्रेता भुञ्जन्ति तत्र वै ।
स्त्रीभिर्जग्धानि जीर्णानि संकीर्णापहतानि च । मले-
नातिजुगुप्सानि प्रेता भुञ्जन्ति तत्र वै । भयलज्जा-
बिहीनानि पतितैः सेवितानि च । अन्योन्यदस्यु युक्तानि
प्रेता भुञ्जन्ति तत्र वै । कलहान्वितशोकानि त्यक्तशो-
भानि मण्डनैः । सवर्चस्कानि भाण्डानि प्रेता भुञ्जन्ति
तत्र वै । बलिमन्त्रविहीनानि द्विजादृष्टानि यानि तु ।
नियमव्रतहीनानि प्रेता भुञ्जन्ति तत्र वै । गुरवो नैव
पूज्यन्ते स्त्रीजितानि मलानि च । सक्रोधान्यपवित्राणि
प्रेता भुञ्जन्ति तत्र वै । भुञ्जन्ति भिन्नभाण्डेषु मर्य्यादा-
रहितेषु च । अन्योन्योच्छिष्टयुक्तेषु तत्र प्रेतास्तु भु-
ञ्जते । सकेशमाक्षिकोच्छिष्टं पूति पर्युषितं तथा । सक्रो-
धञ्च सशोकञ्च तच्च प्रेतेषु भोजनम् । सनग्नं भोजनं
यच्च नोत्तरीयं पदासनम् । सोष्णीषं सासुरीकक्षं तच्च
प्रेतेषु भोजनम् । अर्द्धग्रासं महाग्रासं सोत्क्षिप्तं
पतितं तथा । दुर्भुक्तं गोष्ठिकञ्चैव तच्च प्रेतेषु भोजनम् ।
सौतिकं गृतकञ्चैव राजसं कलुषीकृतम् । निर्दीपं कृमि-
वच्चाग्रे यद्भुक्तं प्रैतिकन्तु तत् । एतत्ते कथित्त सर्वं
यत् प्रेतेष्येव भोजनम् । निर्वाणाः प्रेतजात्या बै
कृच्छामस्थां द्विजोत्तम” । प्रेतत्वाभावकारणं यथा
न षेतो जायते येन येन चैवेह जायते । एतत्सर्वं समा-
सेन प्रकूहि वदतां वर!” ब्राह्मण उवाच “एकरात्रं
त्रिरात्रं वा कृच्छ्रं चान्द्रायणादिकम् । व्रतेष्वप्यु षितो
यख क ऐतो जायते नरः । मिष्टान्नपानदाताथ सततं
[Page4534-b+ 38]
श्रद्धयान्वितः । देवपूजापरो नित्यं न ष्रेतो जायते नरः ।
त्रिरग्निरेकपञ्चाग्निर्निरग्निर्वाप्युपासकः । सर्वभूतद-
यापन्नो न प्रेतो जायते नरः । तुल्यमानापमानश्च
तुल्यः काञ्चनलोष्टयोः । तुल्यः शत्रौ च मित्रे च न
प्रेतो जायते नरः । देवतातिथिपूजासु गुरुजातिषु
नित्यशः । वेदशास्त्ररतो नित्यं न प्रेतो जायते नरः ।
जितक्रोधो मदैश्वर्य्यतृष्णासङ्गविवर्जितः । क्षमाऽक्रोध
सुशीलश्च न प्रेतो जायते नरः । देवतातिथिपूजास्तु
पर्वतांश्च नदीस्तथा । पश्येद्देवालयांश्चैव न प्रेतो जायते
नरः” । प्रेतत्वकारणं यथा “शूद्रान्नं यो द्विजो भुङ्क्ते
यः क्रामति द्विजोत्तमम् । वृत्तिहा द्विजदेवेषु स प्रेतो
जायते नरः । मातरं पितरं वृद्धं ज्ञातिं साधुजनं तथा ।
लोभात् त्यजति यः स्निग्धं स प्रेतो जायते नरः । अ-
याज्ययाजकश्चैव याज्यञ्च परिवर्जयेत् । शूद्रानुग्रहकर्त्ता
च स प्रेतो जायते नरः । कुज्योतिषी कुविद्यस्तु कुज-
नेषु कुदेशकः । शूद्रसेवाकरो राज्ञां स प्रेतो जायते
नरः । सेवनायापद्रुतो यः सेवकस्त्वपरिग्रहः । तावु-
भावपि जायेते प्रेतौ कालान्न किंप्रदौ । द्विजानुम-
न्त्रितो भुङ्क्ते शूद्रान्नं वा द्विजस्य तु । शूद्रेणैव द्विजः
पेतो निरयानुपगच्छति । गीतवाद्यरतो नित्यं मद्यप-
स्त्रीबिषेषणात् । द्यूतमांसप्रियो यस्तु स प्रेतो जायते
नरः । वृथारेता वृथामांसो वृथावादो वृथामतिः ।
निन्दको द्विजदेवानां स प्रेतो जायते नरः । वृद्धं बालं
गुरुं विप्रं योऽवमन्य भुनक्ति वै । कन्यां ददाति शु-
ल्केन स प्रेतो जायते नरः । न्यासापहर्त्ता मित्रध्रुक
परपाकरतस्तथा । विश्रम्भघाती कूटश्च स प्रेतो जा-
यते नरः । निर्दोषान् सुहृदो नारीस्त्यजेत् कालान्न
पाति यः । धनमीहेत यस्तेषां संप्रेतो जायते नरः ।
हस्त्यश्वरथयानानि मृतशय्यासनादि यः । कृष्णाजि-
नञ्च गृह्णानि अनापत्सुगतो द्विजः । तथोभयमुखीं
कालं सशैलां मेदिनीं द्विजः । कुरुक्षेत्रस्य यद्दानं चा-
ण्डालात् पतितात्तथा । मासिकेऽपि नवश्राद्धे भुञ्जन्
प्रेतान्नभुङ्मतः । ब्रह्महा गोबधी स्तेयी सुरापो गुरु-
तल्पगः । भूमिकन्यापहर्त्ता यः स प्रेतो जायते नरः ।
नानासङ्करकृन्नित्यं वर्णसङ्करकृत्तथा । योनिसङ्करकृ-
च्चापि स प्रेतो जायते नरः । विक्रीणाति विषं शङ्खं
तिलानां लवणस्य तु । गवा कशरिणां मोहात् विक्र-
यात् प्रेततां व्रजेत् । कूटमाप्येन तौल्येन क्रयं क्री-
[Page4535-a+ 38]
णाति विक्रयात् । मद्यतक्रपयोदध्नां स प्रेतो जायते
नरः । स्त्रीरक्तो मद्यपाने तु मृगयामनुधावति । नि-
त्यनैमित्तिकेऽदाता स प्रेतो जायते नरः” अग्निपु० ।
मनुष्याणाञ्च दाहादिक्रिययाऽतिवाहिकदेहानन्तरं प्रेत-
देहो भवति यथाह विष्णुधर्मोत्तरे
<फ्>“तत्क्षणादेव गृह्णाति शरीरमातिवाहिकम् ।
षातिवाहिकसंज्ञोऽसौ देहो भवति भार्गव! । केवलं
तन्मनुष्याणां नान्येषां प्राणिनां क्वचित् । प्रेतपिण्डै-
स्ततो दत्तैर्देहमाप्नोति भार्गव! । भोगदेहमिति प्रोक्तं
क्रमादेव न संशयः । प्रेतपिण्डा न दीयन्ते यस्य तस्य
विमोक्षणम् । श्माशानिकेभ्यो देवेभ्य आकल्पं नैव
विद्यते । तत्रास्य यातना घोराः शीतवातातपोद्भवाः ।
ततः सपिण्डीकरणे बान्धवैः स कृते नरः । पूर्णे संवत्सरे
देहमतोऽन्यं प्रतिपद्यते । ततः स नरके याति स्वर्गे
वा स्वेन कर्मणा” शु० त० । ५ प्राप्तपितृलोके “अत ऊर्द्ध्वं
संवत्सरे संवत्सरे प्रेतायान्नं दद्यात्” गोभिलः “प्रेतलोकं
परित्यज्य आगता ये महालये” ति० त० ।
<LEND>
