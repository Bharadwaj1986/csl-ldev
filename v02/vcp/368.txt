<L>368<pc>0062,b<k1>अग्न्युत्पात<k2>अग्न्युत्पात
अग्न्युत्पात¦ पु० अग्निना दिव्यानलेन कृत उत्पातः (अनिष्ट-
सूचकोपद्रवः) उद् + पत--घञ् ३ त० । आकाशस्थानल
विकारसूचितोपद्रवे, उल्कापातादावशुभसूचके, धूमकेतुकृत-
विकारे च । स च नाभस उत्पातः उल्कादिरूपः पञ्च
विधः धिष्ण्योल्काशनिविद्युत्ताराभेदात् । तेषां लक्ष-
णादिकं फलसहितम् बृहत्संहितायामुक्तं ३३ अ० यथा
“दिवि भुक्तशुभफलानां पततां रूपाणि यानि तान्युल्काः ।
[Page0063-a+ 38]
धिष्ण्योल्काशनिविद्युत्तारा इति पञ्चधा भिन्नाः ॥
उल्का पक्षेण फलं तद्वद्धिष्ण्याशनिस्त्रिभिः पक्षैः ।
विद्युदहोभिः षड्भिस्तद्वत्तारा विपाचयति ॥ तारा
फलपादकरी फलार्धदात्री प्रकीर्त्तिता धिष्ण्या । तिस्रः
सम्पूर्णफला विद्युदयोल्काशनिश्चेति ॥ अशनिः स्वनेन
महता मृगजाश्वमृगाश्मवेश्मतरुपशुषु । निपतति विदा-
रयन्ती धरातलं चक्रसंस्थाना ॥ विद्युत्सत्वत्रासं जनयन्ती
तटतटस्वना सहसा । कुटिलविशाला निपतति जीवे-
न्धनराशिषु ज्वलिता ॥ धिष्ण्या कृशाल्पपुच्छा धनूंषि
दश दृश्यतेऽन्तराभ्यधिकम् । ज्वलिताङ्गारनिकाशा द्वौ
हस्तौ सा प्रमाणेन ॥ तारा हस्तं दीर्घा शुक्ला ताम्राब्ज-
तन्तुरूपा वा । तिर्यगधश्चोर्ध्वं वा याति वियत्युह्य-
मानेव । उल्का शिरसि विशाला निपतन्ती वर्धते प्रत-
नुपुच्छा । दीर्घा भवति च पुरुषा भेदा बहवो भवन्त्यस्याः ।
प्रेतप्रहरणखरकरभनक्रकपिदंष्ट्रिलाङ्गलमृगाभाः । गो-
धाहिधूमरूपाः पापा या चोभयशिरस्का ॥ ध्वजझष-
करिगिरिकमलेन्दुतुरगसन्तप्तरजतहंसाभाः । श्रीवत्सव-
ज्रशङ्खस्वस्तिकरूपाः शिवसुभिक्षाः ॥ अम्बरमध्याद्बह्व्यो
निपतन्त्यो राजराष्ट्रनाशाय । बम्भ्रमती गगनोपरि विभ्र-
ममाख्याति लोकस्य ॥ संस्पृशती चन्द्रार्कौ तद्विसृता वा
सभूप्रकम्पा च । परचक्रागमनृपबध--दुर्भिक्षावृष्टिभयजननी
पौरेतरघ्नमुल्कापसव्यकरणं दिवाकरहिमांश्वोः । उल्का
शुभदा पुरतो दिवाकरविनिःसृता यातुः ॥ शुक्ला रक्ता
पीता कृष्णा चोल्का द्विजादिवर्णाभा । क्रमशश्चैतान्
हन्युर्मूर्धोरःपार्श्वपुच्छस्थाः ॥ उत्तरदिगादिपतिता विप्रा-
दीनामनिष्टदा रूक्षा । ऋज्वी स्निग्धाखण्डा नीचोपगता
च तद्वृद्ध्यै ॥ श्यामा वारुणनीलाऽसृग्दहनासितभस्मनिभा
रूक्षा । सन्ध्यादिनजा वक्रादलिता च परागमभयाय ॥
नक्षत्रग्रहधाते तद्भक्तीनां क्षयाय निर्दिष्टा । उदये घ्नती
रवीन्दू पौरेतरमृत्यवेऽस्ते वा ॥ भाग्यादित्यधनिष्ठामूले-
षूल्काहतेषु युवतीनाम् । विप्रक्षत्रियपीडा पुष्यानिलविष्णु
देवेषु ॥ ध्रुवसौम्येषु नृपाणामुग्रेषु सदारुणेषु चौराणाम् ।
क्षिप्रेषु कलाविदुषां पीडा साधारणे च हते ॥ कुर्वन्त्येताः
पतिता देवप्रतिमासु राजराष्ट्रभयम् । शक्रोपरि नृपतीनां
गृहेषु तत्स्वामिनां पीडाम् ॥ आशाग्रहोपघाते तद्दे-
श्यानां खले कृषिरतानाम् । चैत्यतरौ सम्पतिता सत्कृति-
पीडां करोत्युल्का ॥ द्वारि पुरस्य पुरक्षयमथेन्द्रकीले जन
क्षयोऽभिहितः । ब्रह्मायतने विप्रान् विनिहन्याद्गोमिनो
[Page0063-b+ 38]
गोष्ठे ॥ क्ष्वेडास्फोटितवादितगीतोत्क्रुष्टस्वना भवन्ति यदा ।
उल्का निपातसमये भयाय राष्ट्रस्य सनृपस्य ॥ यस्याञ्चिरं
तिष्ठति खेऽनुषङ्गो दण्डाकृतिः सा नृपतेर्भयाय । या
चोह्यते तन्तुधृतेव खस्था या वा महेन्द्रध्वजतुल्यरूपा ॥
श्रेष्ठिनः प्रतीपगा तिर्यगा नृपाङ्गनाः । हन्त्यधोमुखी
नृपान् ब्राह्मणानथोर्द्ध्वगा ॥ बर्हिपुच्छरूपिणी लोकसङ्क्षया
वहा । सर्पवत् प्रसर्पिणी योषितामनिष्टदा ॥ हन्ति
मण्डला पुरं छत्रवत् पुरोहितम् । वंशगुल्मवत् स्थिता
राष्ट्रदोषकारिणी ॥ व्यालसूकरोपमा विस्फुलिङ्गमालिनी ।
खण्डशोऽथ वा गता सस्वना च पापदा ॥ सुरपतिचाप-
प्रतिमा राज्यं नभसि विलीना जलदान् हन्ति । पवन-
विलोमा कुटिलं याता न भवति शस्ता विनिवृत्ता वा ॥
अभिभवति यतः पुरं बलं वा भवति भयं तत एव
पार्थिवस्य । निपतति च यया दिशा प्रदीप्ता
जयति रिपूनचिरात्तया प्रयातः” ॥ तत्कारण-
मुक्तं गर्गसंहितायाम् “अतिलोभादसत्याद्वा नास्ति-
क्याद्वाप्यधर्म्मतः । नरापचारान्नियतमुपसर्गः प्रवर्त्तते ।
ततोऽपराधान्नियतमपवर्जन्ति देवताः । ताः सृजन्त्यद्भुतां-
स्तांस्तु दिव्यनाभसभूमिजान् । त एव त्रिविधा लोके
उत्पाता देवनिर्म्मिताः । विचरन्ति विनाशाय रूपैः संबो-
धयन्ति च” इति । अनिष्टसूचकरूपभेदाश्च बृहत्संहिता-
वाक्ये प्राक् दर्शिताः । तल्लक्षणं काश्यपेन सामान्यत उक्तम्
“बृहच्छिखा च सूक्ष्माग्रा रक्तनीलशिखोज्ज्वला । पौरु-
षेय प्रमाणेन उल्का नानाविधा स्मृतेति” ।
<LEND>
