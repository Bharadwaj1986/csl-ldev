<L>30720<pc>4238,a<k1>परमानन्द<k2>परमानन्द
परमानन्द¦ पु० परमः सर्वोत्कृष्ट आनन्दः । सकलानन्दोत्-
कृष्टानन्दात्मके परमात्मनि “परमानन्दमाधवम्” श्रीधरः ।
“एतस्यैव मात्रामुपजीवन्ति” इति श्रुतेः तैत्ति० उ०
ब्रह्मानन्दवल्ल्यां ८ अनुवाके “सैषानन्दस्य मीमांसा” इत्यु-
पक्रमे मानुषानन्दादिभ्यः प्रजापत्यानन्दान्तेभ्य ब्रह्मणः
शतगुणानन्दत्वोक्तेश्च तथात्वम् । आनन्दशब्दे ७१८ पृ०
तद्वाक्यान्युक्तानि । २ तथानन्दयुक्ते परमात्मनि इति नै-
यायिकाः । तत्रानन्दशब्दस्य दुःखाभावपरत्वम् । इदन्त्वत्र
बोध्यम् “स एको ब्रह्मण आनन्द इत्यत्र अभेदे षष्ठी
भेदषष्ठीग्रहणे आनन्दशब्दस्य दुःखाभावपरत्वकल्पने च
अभावस्य निर्विशेषत्वात् श्रुत्युक्तस्य प्रजापत्यानन्दापेक्षया
शतगुणत्वस्यासम्भवात् ब्रह्मण आनन्दे प्रजापतिशतगु-
णत्वोक्तिर्विरुध्यते ।
<LEND>
