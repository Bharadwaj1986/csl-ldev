<L>24257<pc>3460,a<k1>दधिघर्म्म<k2>दधिघर्म्म
दधिघर्म्म¦ पु० दधिसंस्कारके वैदिके कर्म्मभेदे । “दधिघर्म्मेण
चरन्ति प्रवर्ग्यवांश्चेत्” आश्व० श्रौ० ५ । १३ । १ । दधिघर्मो
नाम कर्मविशेषः” नारा० । स च कात्या० श्रौ० उक्तो
यथा १० । १ । २० । “सप्रवर्ग्ये दधिघर्म्मः” सू० दध्या-
हरेति प्रेषितो दधिघर्मार्थं दध्याहरति तच्च यागार्थ-
त्वात् सान्नास्यधर्मेण वत्सापाकरणादिना संस्कार्य्यं
तत्र दध्नो द्व्यहसाध्यत्वात् पूर्वस्मिन्नहनि प्रातःसवनिक
दध्यर्थदोहानन्तरं दधिचर्मः दध्यर्थमपि रात्रौ दोह आत-
ञ्चनान्तः कर्त्तव्यः । तत्सम्बन्धिनो वत्सापाकरणादयो-
ऽप्यनेनैव क्रमेण कर्त्तव्याः प्रवर्ग्यवत्येवायं दधिवर्मः”
[Page3460-b+ 38]
कर्कः । तत्करणप्रकारमपि तदुत्तरसूत्रैराह यथा “उप-
विश्य सदसः पुरस्तात् सपवित्रायामग्निहोत्रहवण्यां
ग्रहणं ययोक्तम्” २१ सू० । तत् प्रतिप्रस्थात्राहृतदधि
उत्तरवेदेः पश्चादासाद्यालभ्य ततः सदसः पश्चादुपविश्य
सपवित्रायामग्निहोत्रहवण्यां शाखापवित्रेणाग्निहो-
त्रहवण्याम यथोक्तं यथा प्रवर्ग्याध्यायोक्तं तथा
ग्रहणं करोति अतो यावतीति मन्त्रान्ते स्थालीमुखेनै-
वाग्निहोत्रहवण्यां निनयनं कर्त्तव्यम् । आनयनञ्च नि-
नयनमेव” कर्कः विस्तरः तदुत्तरसूत्रेषु दर्शितः । तादृश-
कर्मममुदायश्च दधिघर्मशब्दार्थः ।
<LEND>
