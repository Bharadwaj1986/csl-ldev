<L>45772<pc>5266,a<k1>सहमरण<k2>सहमरण
सहमरण¦ न० सह मृतेन पत्या सह एकचितारोहणेन
मरणम् । मृतपतिचितारोहणेन तत्सहितमरणे शु० त०
“अङ्गिराः “मृते भर्त्तरि या नारी समारोहेद्धुताश-
नम् । साऽरुन्धतीसमाचारा स्वर्गलोके महीयते ।
तिस्रः कोट्योऽर्द्धकोटी च यानि लोमानि मानवे ।
तावन्त्यव्दानि सा स्वर्गे भर्त्तारं याऽनुगच्छति । व्याल-
ग्राही यथाव्यालं बलादुद्धरते बिलात् । तद्वद् भर्त्तार-
मादाय तेनैव सह मोदते । मातृकं पैतृकञ्चैव यत्र कन्या
प्रदीयते । पुनाति त्रिकुलं नारी भर्त्तारं याऽनुगच्छति ।
तत्र सा भर्त्तृपरमा परा परमलालसा । क्रीडते
पतिना सार्द्धं यावदिन्द्राश्चतुर्दश” । “ब्रह्मघ्नो वा
कृतघ्नो वा मित्रघ्नो वापि यो नरः । तं पुनाति च सा
नारी इत्याङ्गिरसभाषितम् । साध्वीनामेव नारीणाम-
ग्निप्रपतनादृते । नान्यो धर्मो हि विज्ञेयो मृते
भर्त्तरि कर्हिचित्” “या नारीत्युपदानात् सहमरणा-
भावपक्षोऽपि सूचितः नान्यो धर्म इति तु सह-
मरणस्तुत्यर्थम् । तथाच विष्णुः “मृते भर्त्तरि
ब्रह्मचर्य्यं तदन्वारोहणं वा” इति । ब्रह्मचर्य्यं मैथु-
नवर्जनं ताम्बूलादिवर्जनञ्च यथा प्रचेताः “ताम्बू
लाभ्यञ्जनञ्चैव कांस्यपात्रे च भोजनम् । यतिश्च ब्रह्म-
चारी च विधवा च विवर्जयेत्” स्मृतिः “एकाहारः
मदा कार्य्यो न द्वितीयः कदाचन । पर्य्यङ्कशायिनी
मारी विधवा पातयेत पतिम् । गन्धद्रवस्य सम्भोगो
मैब कार्य्यस्तथा पुनः । तर्षणं प्रष्यहं कार्य्यं भर्तु-
स्रिलकुशोदकैः” एतत्त तर्पणं पुत्रपौत्राद्यभावविषय-
[Page5266-b+ 38]
मिति मदनपारिजातः । “वैशाखे कार्त्तिके साघे वि०
शेषनियमञ्चरेत् । स्नानं दानं तीर्थयात्रां विष्णोर्नाम-
ग्रहं मुहुः” । तत्र साध्वीमाह हारीतः । आर्त्तार्त्ते
मुदिता हृष्टे प्रोषिता मलिना कृशा । मृते म्रियेत
या पत्यौ साध्वी ज्ञेया पतिव्रता” इति छन्दोगवरिशि-
ष्टीयमिति कल्पतरुः । साध्वीप्रसादेन लोकधारण-
मप्याह मत्स्यपु० “तस्मात् साध्व्यः स्त्रियः पूज्याः सततं
देववज्जनैः । तासां राज्ञा प्रसादेन धार्य्यते च जग
त्रयम्” । महाभारते “अवमत्य च याः पूर्वं पतिं
दुष्टेन चेतसा । वर्त्तन्ते याश्च सततं भर्त्तॄणां पति-
कूलतः । भर्त्रनुमरणं काले याः कुर्वन्ति तथाविधाः ।
कमात् क्रोधात् भयान् मोहात् सर्वाः पूता भवन्ति ताः” ।
अत्र चैहिकब्रह्मघ्नपतेर्दाहनिषेधात् जन्मान्तरीणतत्-
पापवत एव सहमरणेनोद्धारः” शु० त० । ब्रह्मपु० “देशा-
न्तरमृते पत्यौ साध्वी तत्पादुकाद्वयम् । निधायोरसि
संशुद्धा प्रविशेज्जातवेदसम् । ऋग्वेदवादात् साध्वी स्त्री
न भवेदात्मघातिनी । त्र्यहाशौचे निवृत्ते तु श्राद्धं
प्राप्नाति शास्त्रवत्” । ऋग्वेदवन्दात् “इमा नारीर-
विधवाः” इत्यादिमन्त्रात् । वृहन्नारदीये “बालापत्याञ्च
गर्भिण्यो ह्यदृष्टऋतवस्तथा । रजस्वला राजसुते!
नारोहन्ति चितां शुभे!” राजसुते! इति सगरमातुः
सम्बोधनम् । वृहस्पतिः “बलसम्बर्द्धनं त्यक्त्वा बाला
पत्या न गच्छति । रजस्वला सूतिका च रक्षेद् गर्भञ्च
गर्भिणी । एवमन्यतश्चेद् बालसम्बर्द्धनं स्यात्तदा तस्या
अप्यधिकारः । व्यासः “दिनैकगम्यदेशस्या साध्वी चेत्
कृतनिर्णया । न दहेद् स्वामिनं तस्या यावदागमनं भ-
वेत् । भविष्यपुराणे “तृतीयेऽह्नि उदक्याया मृते भर्त्तरि
वै द्विजाः । तस्यानुमरणार्थाय स्थापयेदेकरात्रकम्” ।
तस्य भर्त्तुः । तथा “एकां चितां समासाद्य मर्त्तारं यानु-
गच्छति । तद्भर्त्तुर्यः क्रियाकर्त्ता स तस्याश्च क्रियाञ्चरेत् ।
एतच्च पिण्डदानम्” । “एवञ्च अङ्गिरोब्रह्मपुराणवचना-
लोचनया ब्राह्मण्यादिसकलभार्य्याणां स्वगतभर्तृगत-
फलविशेषार्थिनीनां गर्भवतीबालाऽपत्यादिव्यतिरिक्तानां
सहमरणानुमरणयोरधिकारः न चात्र योगसिद्ध्यकरण-
विरोधान्न समुच्चितफलसिद्धिरिति वाच्यम् । योगसि०
द्धधिकरणे हि “यः पुत्रकामो यः पशुकाम” इत्यादिना
यज्ञक्रतूनुपक्रम्य “एकस्मै वा कामायान्ये यज्ञक्रतव आ-
ह्रियन्ते सर्वेभ्यो दर्शपौर्णमासौ” इत्युक्तं तत्र तत्तद्विधि-
[Page5267-a+ 38]
वाक्येषु निरपेक्षफलश्रुतेः कामनाभेद न्न कर्त्रैक्यं ततश्च
सर्वशब्देन प्रकृतवाचिना निरपेक्षाणामेव पुत्रादिफलानां
दर्शपौर्णमाससम्बन्धेऽवगते प्रयोगभेदादेव भवतु तत्र
तत्तत्फलसिद्धिः तथाच तंदधिकरणसिद्धान्तसूत्रं “योग-
सिद्धिर्वा अर्थस्योत्पत्त्ययोगित्वात् जैमि० । अस्यार्थः वा-
शब्दः सिद्धान्तद्योतनार्थः सर्वेभ्यी दर्शपौर्णमासावित्य-
त्रार्थस्य तत्तत्फलस्य योगेन प्रयोगभेदेन सिद्धिः उत्-
पत्त्ययोगित्वात् सर्वशब्दानुकर्षणोयानां यः पुत्रकामो
यः पशुकाम इत्यादाद्युत्पत्तिवाक्ये फलानां युगपद-
सम्बन्धात् । न चार्थस्य नानाविधस्य उत्पत्त्ययोगित्वात्
महेन्द्रादितत्तल्लोकवासादीनां एकदोत्पत्त्यसम्भवादिति
व्याख्यानं युक्तामिति वाच्यं तडागोत्सर्गादौ एकस्मात्
कर्मणः क्रमिकनानाफलोक्तेः” “तथहापि सर्वनाम-
पदाभावादार्थवादिकफलानि समुच्चितान्येव कामना-
विषयी लाघवात् आर्थवादिकसमुच्चितनानाफलविष-
यकविधिरप्येक एव कल्प्यत लाघवात् न हि निमि-
त्तसाधारण्ये बाधकं विना नैमित्तिकानां पर्य्यायता
सम्भवति वह्निसामीप्ये दाहप्रकाशयोः पर्य्यायताया
अदर्शनात् । तस्मात् सकृदनुष्ठितेन कर्मणा यथैकं
फल निष्पाद्यते तथा बाधकं विना फलान्तरमपि विनि-
गमकाभावात् । ज्योतिष्टोमादेस्तु षष्टिवर्षावच्छिन्न-
फलश्रुतेः पृथगनुष्ठानादेव पृथक् फलसिद्धिः अन्यथा
षष्तिसख्याद्यर्भिधानं व्यर्थं स्यात् । यत्र तु कर्मफले
कालविशेषो नोक्तस्तत्रापि तत्कर्मसम्पादकानुरूपेण
कालविशेषो बोध्यः “फलस्य कर्मनिष्पत्तेस्तेषां लोकवत्
परिमाणतः फलविशेषः स्यादिति” ग्यायात् । तेषा
कर्मणां लोकवत् कृष्यादिवत् । तथाच भवदेवभट्टाः
“एकस्मै वा कामायान्ये यज्ञक्रतव आह्रियन्ते” इति
संकीर्त्त्य “सर्वेभ्योदर्शपौर्णमासाविति” प्रयोगभेदविधानाद्
भवतु तत्र पृथगनुष्ठानसाध्यत्वं ब्रह्मबधप्रायश्चित्ते तथा-
भूतपृथगनुष्ठानसाध्यत्वप्रातपादकवचनाभावात् अनेकफ-
लानाञ्च तन्त्रेण दशहरान्यायेन एककामनाविषयतासम्भ-
वात तन्त्रत्वम्” इत्याहुः । हरिनाथोध्यायास्तु “वृषो-
त्सर्गफलान्युद्दिश्यैतानि चार्थवादिकफलानि समुच्चिता
न्येव कामनाकिषयः, पुरुषविशेषणत्वस्य कल्प्यत्वात् तथाच
मिलितानामेककासनाविषयत्वकल्पना अग्नीषीभयोरिव
देवतात्वे लाघवन्यायस्य विशिष्टत्वाद्” इत्याहुः । अथ वा
“य एता रात्रीरधीयीत तस्य पितरो घृतकुल्याः मधु-
[Page5267-b+ 38]
कुल्याः वा क्षरन्ते” इत्यत्रापि वैकल्पिकान्वयोषगमे
जातेष्टिनयभङ्गप्रसङ्गात् लाघवाद्विकल्पेऽष्टदोषाच्च एकस्य
कार्यस्य नियोज्याकाङ्क्षायां सकलार्थवादोपस्थितफलकामो
यथैक एव नियोज्यः स्वीकृतस्तथात्रापीति । अथानुत्-
पन्नव्रह्महत्यादिपातकायास्तत्पूतत्वरूपफलबाधात् तत्तत्-
कामनाविरहेणानधिकारः स्यादिति चेत् उक्तयुक्त्या
समुच्चितफलसिद्धेरनन्यथासिद्धार्थवादबलेन सन्दिग्धपाप-
कामनया एवाधिकारो मङ्गलवत् । सति जन्मान्तरीये
तादृशपातके संसर्गादिकृत वा तद्ध्वंसोऽपि जायते
असति तु न तथा प्रतियोगिरूपसहकारिविरहात् नि-
विंघ्नस्य कृतमङ्गलवत् शु० त० रघु० । “समुच्चितफलककर्म-
णोऽपि प्रत्येकफलकामनया करणे तत्तत्कामनासह-
कारेण प्रत्येकफलजनकत्वम् विधिस्वरूपे गदा० ।
<LEND>
