<L>13693<pc>2054,b<k1>किल<k2>किल
किल¦ अव्य० किल--क । १ वार्त्तायाम् २ अनुशयार्थे, ३ निश्चये,
४ संभाव्ये ५ प्रसिद्धार्थद्योतने ६ हेतौ ७ अरुचौ ८ अलीके
९ तिरस्कारे च । “दमयन्ती किलकिञ्चितं किल” नैष० ।
“अमूं किल त्वं त्रिदिवादवातरः” साघः । “तद्दघ्नं तद-
वयती” किलात्मनोऽपि “तदपि न किल बाल पल्लवाग्रेति”
माघः, “ध्रुवं किलाव्याजमनोहरं वपुः” शकु० ।
१ किलेत्यागमारुचिन्यक्करणसंभाव्यहेत्वलीकेषु” गणरत्ने
उक्त्वा तत्तद्विषये उदाहृतं यथा आगमे, “कंसं जघान किलं
वासुदेवः” कृष्णकर्तृकं कंसहननमागमसिद्धमित्यर्थः ।
अरुचौ “एवं किल केचिद्वदन्ति” केषाञ्चिदेवं कथनं
वक्तुररुचिविषय इत्यर्थः न्यक्कारे “स किल योत्स्वते”
तस्य यीवनशक्तिराहित्यद्योतनात् तिरस्कारोगम्यते
सम्भावनायाम् “पार्थः किल विजेष्यते कुरून्” पार्थ
कर्त्तृककुरुविजयः सम्भवनाविषयैत्यर्थः । हेतौ “स
किलैवमुक्तवान्” तत्कथनस्यान्वत्र हेतुता द्योत्यते । अ-
लीके “प्रसह्य सिंहः किल तां चकर्ष” रघुः । सिंहकर्त्तृकं
नन्दिनीकर्षणं वस्तुतोऽलीकं काल्पनिकत्वात् । अव्ययविशे-
षस्य अस्य शब्दान्तरसहकारेण प्रयोगविशेषो निरु-
क्तकारेण निरणायि यथा “किलेतिविष्याप्रकर्षे एवं
किलेत्यथापि न ननु इत्येताभ्यां संप्रयुज्यतेऽनुपृष्टे न किलै-
वम् । ननु किलैवम्” । इति प्रश्नानन्तरं तस्यानभ्युपगमे
न किलैवमिति, अभ्युपगमे तु ननु किलैवमिति प्रयोज्य-
मित्यर्थः तथाच तस्य एवंशब्दोत्तरता न--ननु इ-
त्येतच्छ्रब्दपूर्व्वकता च ।
<LEND>
