<L>34660<pc>4522,b<k1>प्रातःस्नान<k2>प्रातःस्नान
प्रातःस्नान¦ ७ त० । प्रातःकर्त्तव्ये जलावगाहनादिरूपे स्नाने
तस्य कर्माङ्गताद्युक्तं गरुडपु० “ऊषः काले तु संपाप्ते
कृत्वा चावश्यकं बुधः । स्नायान्नदीषु शुद्धासु शौचं
कृत्वा यथाविधि । प्रातःस्नानेन पूयन्ते येऽपि पापकृतो
जनाः । तस्मात् सर्वप्रयत्नेन प्रातःस्नानं समाचरेत् ।
प्रातःस्नान प्रशंसन्ति दृष्टादृष्टशुभं हि तत् । सुखसुप्तस्य
सततं लालाद्याः संस्रवन्ति हि । अतो नैवाचरेत् क-
र्माण्यकृत्वा स्नानमादितः । अलक्ष्मीः कालकर्णी च
दुःस्वप्नं दुविचिन्तितम् । प्रातःस्नानेन पापानि धूयन्ते
नात्र संशयः । न च स्नानं विना पुंसां प्राशस्त्यं कर्म
संस्मृतम् । होमे जप्ये विशेषेण तस्मात् स्नानं समाच-
रेत् । अशक्तावशिरस्कन्तु स्नानमस्य विधीयते” ।
<LEND>
