<L>10077<pc>1367,a<k1>उरोज<k2>उरोज
उरोज¦ पु० उरसि जायते जग--ड “जे विभाषा” पा० सप्तम्या
लुक् । स्त्रीस्तने “दधत्युरोजद्वयमुर्वऽशीतलम्” “रेजाते रु-
चिरदृशामुरीजकुम्भौ” माघः स्तनादिकं सूक्ष्मरूपेण जन्म-
काले उत्पन्नमपि यौवने उद्भिद्यते । यथाह भाव-
प्रका० । “बालानां शुक्रमस्त्येव किन्तु सौक्ष्म्यान्न दृश्यते ।
तेषां तदेव तारुण्ये पुष्टत्वाद्व्यक्तिमेष्यति कुसुमानां
प्रफुल्लानां गन्धः प्रादुर्भवेद्यथा । रोमराज्यादयः
पुंसां नारीणामपि यौवने । ज्ञायन्ते तत्तयोर्भेदो ज्ञेयो
व्याख्यानतः स च” । तथा च पुंसां रोमराजीश्मश्रुप्रभृतयः
नारीणां तु रोमराजीस्तनस्तन्यार्त्तवप्रभृतयः” । आर्त्त-
वस्तनोद्भेदकालश्च एकादशवर्षादुत्तरः स्मृतावुक्तः ।
“अष्टवर्षा भवेद्गौरी नववर्षा तु रोहिणी । दशमे कन्थका-
प्रोक्ता तत ऊर्द्धं रजस्वला” उ० त० स्मृतिः । इदमपि
सम्भावितविषयम् धातुभेदेन तत उत्तरमपि भवतीति लोके
दृश्यते सम्भावनाभिया दशमाव्दादर्वाक् देयेति तत्त्वम् ।
सुश्रुते तु द्वादशवर्षोपरि रजःसम्भव उक्तः । “रसादेव
रजः स्त्रीणाम् मासि मासि त्र्यहं स्रवेत् । तद्वर्षाद्-
द्वादशादूर्द्ध्वं याति पञ्चाशतः क्षयम्” रजःपदं स्तनोद्भे-
दस्याप्युपलक्षणम् । गर्भिण्याः पीनस्तनत्वे दुग्धबहुलत्वे च
कारणमुक्तम् भा० प्र० । “गृहीतगर्भाणां स्त्रीणामार्त्तव
वहानां स्रोतसां गर्भेणावरोधादार्त्तवं न स्रवति तदेव
प्रतिहतमूर्द्ध्वमागतमुपचीयमानमपरां भवति शेषञ्चोर्द्ध्वतर-
[Page1367-b+ 38]
मागतं पयोधरौ याति तस्माद् गर्भिण्याः पीभौच्चौ पयो
घरौ भवतः” इति । उरोभूप्रभृतयोऽप्यत्र “उरोभुवा कुम्भ-
युगेन जृम्भितम्” नैष० ।
<LEND>
