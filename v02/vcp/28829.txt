<L>28829<pc>4070,a<k1>निपात<k2>निपात
निपात¦ पु० नि + पत--भावे घञ् । १ पतने २ मृतौ त्रिका०
३ अधःपतने च “पयोधरोत्सेधनिपातचूर्णिताः” कुमा०
“क्व च निशितनिपाता वज्रसाराः शरास्ते” शकु० ।
निपतन्ति अवयववर्णविनाशादिना अन्यथा निष्पद्यन्ते
नि + पत--कर्त्तरि ज्वला० ण । वर्णागमादिना अन्यथोत्प-
द्यमाने सूत्रानिष्पाद्ये ४ शब्दभेदे । वर्णागमादिप्रकारश्च
स्मर्य्यते “वर्णागमो वर्णविपर्य्यश्च द्वौ चापरौ वर्णवि-
कारनाशौ । धातोस्तदर्थादिशयेन योगस्तदुच्यते पञ्च-
विघं निरुक्तम्” । “भवेद्वर्णागमात् हंसः सिंहो वर्ण
विपर्य्ययात् । गूढोत्मा वर्णविकृते र्वर्णलोपे पृषोदरम्”
निपतन्त्यर्थेषु उच्चावचेषु नि + पत--कर्त्तरि ज्वला० ण ।
[Page4070-b+ 38]
नानाविधार्थेषु वृत्त्या स्वार्थबोधकतया पतनशीले चादौ
५ शब्दभेदे “तद्यान्येतानि चत्वारि पदजातानि नामा-
ख्याते उपसर्गनिपाताश्चेति” विभज्य अथ निपाता
उच्चावचेष्वर्थेषु निपतन्तीति उपमार्थे वा कर्मोपसंग्र-
हार्थे पदपूरणाये वा” विरुक्तकारः । ते च “प्राग्रीश्व-
रान्निपाताः” “चादयोऽसत्त्वे” “प्रादयश्च” इत्यादिषु पा०
सूत्रेषु पठिताः निपातसंज्ञाः भवन्ति । उपसर्गातिरि-
क्तनिपातानां च द्योतकत्ववाचकत्वोभयस्वीकारः “अव्य-
यविभक्तीति” पा० सू० भाष्ये स्थितः । उपसर्गाणान्तु-
द्योतकत्वमेवेति “गतिर्गताविति” पा० सू० भाष्ये स्थि-
तम् । उपसर्गशब्दे १२३५ पृ० वैयाकरणमतसिद्धार्थबोध-
कता उक्ता नैयायिकमते तल्लक्षणादि शब्दश० प्र० उक्तं यथा
“निपातं लक्षयति । स्वार्थे शब्दान्तरार्थस्य तादात्म्ये-
नान्वयाक्षमः । सुबाद्यन्यो निपातोऽसौ विविधश्चादि-
भेदतः । यः शब्दः केवले यादृशस्वार्थे शब्दान्तरा-
र्थस्य तादात्म्येनान्वयबोधं प्रत्यसमर्थः सुवादिप्रत्ययेभ्यः
प्रत्येकं भिन्नः स तादृशार्थः भेदेनान्वयबोधं प्रति योग्यः ।
न हि स्मृतमनुभूतञ्चेत्यादितः कस्यापि स्मृतः समुच्चय
इत्यादिरनुभवः किन्तु स्मृतानुभूतयोः समुच्चय इत्यादि-
रेव । स्तोकं पचति इत्यादौ धातुरपि स्वार्थे नामार्थस्य
तादात्म्यं बोधयंस्तत्समर्थ एव प्रत्ययस्तु सुबादिरेव । चः
शब्द इत्यादौ नामार्थस्याभेदसाकाङ्क्षश्चकारादिः स्वपर-
त्वान्न निपातः किन्तु नामैव । पुरन्दरप्रभृतौ तु नाम्नि
निपातव्यपदेशः सूत्रानिष्पाद्यत्वप्रयुक्तो भाक्तः ।
कार्त्तिक्यादौ यन्न दानं तदत्यन्तविनिन्दितम्” इत्यादौ
न केवले नञर्थे यदर्थस्य तादात्म्येनान्वयः किन्तु दाना-
द्यवच्छिन्ने । स्वर्दिवा नक्तमाद्यव्ययमपि नामैव न तु
निपातः शोभनं स्वरित्यादौ तदर्थे नामार्थस्य तादात्म्ये-
नान्वयात् । प्रादयस्तूपसर्गा न सार्थकाः सार्थकाश्चेत्
निपाता अपि” ।
<LEND>
