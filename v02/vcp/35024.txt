<L>35024<pc>4549,b<k1>फ<k2>फ
फ¦ <एदित् त्य्पे="ह्ट्"/>फकारः पञ्चमवर्गस्य द्वितीयवर्णः स्पर्शवर्णेषु द्वाविंशतितमः ।
अस्योच्चारणस्य स्थानमोष्ठौ तस्योच्चारणे आभ्यन्तरः प्रयत्नः
जिह्वाग्रस्य ओष्ठाभ्यां सह स्पर्शः अतएवास्य स्पर्श-
वर्णता । बाह्याः प्रयत्नाः विवारश्वासाघोषाः महा-
प्राणश्च । अस्मिन् परे विसर्गस्य स्थाने उपाध्मानीयः ँ ।
तन्त्रे वर्णाभिधाने अस्य वाचकशब्दा उक्ता यथा
“फः सुखी दुर्गिणी धूम्रा वामपार्श्वो जनार्दनः ।
जया पादशिखा रौद्री फेत्कारः शाखिनी प्रियः ।
इला विहङ्गमः कण्ठः कुब्जिनी प्रियपावकौ ।
प्रलयाग्निर्नीलपादोऽक्षरः पशुपतिः शशी । फुत्कारो
यामिनी झञ्झापवनो मोहवर्द्धनः । निष्फलुवागह-
ङ्कारः प्रयाणो ग्रामणी फलम्” । तदीशदेवताध्यानं
यथा “प्रलयाम्बुदवर्णाभां ललज्जिह्वां चतुर्भुजाम् ।
भक्ताभयप्रदां नित्यां नानालङ्कारभूषिताम् । एवं ध्यात्वा
फकारन्तु तन्मन्त्रं दशधा जपेत्” वर्णोद्धारतन्त्रम् ।
अस्य ध्येयस्वरूपं यथा “फकारं शृणु चार्वङ्गि! रक्त
विद्युल्लतोपमम् । चतुर्वर्गप्रदं वरणं पञ्चदेवमयं सदा ।
पञ्चप्राणमयं वर्णं सदा त्रिगुणसंयुतम् । आत्मादितत्त्व
संयुक्तं त्रिविन्दुसहितं सदा” कामधेनुतन्त्रम् । मात्रका-
न्यास्येऽस्य वामपार्श्वे न्यासः । काव्यादावस्य प्रथम-
विन्यासफलं पकारशब्दे उक्तं दृश्यम् ।
<LEND>
