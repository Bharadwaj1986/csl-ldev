<L>1650<pc>0157,b<k1>अनाचार<k2>अनाचार
अनाचार¦ पु० अप्राशस्त्येऽभावे वा न० त० । कदाचारे,
आचाराभावे च । “सर्वदेशेष्वनाचारः पथि ताम्बूल-
चर्वणमिति” स्मृतिः । “अनाचारोद्विविधः विहितस्यानु-
ष्ठानाभावः निषिद्धस्याचरणञ्च । तत्र आचारशब्दे
वक्ष्यमाणा भावाभावरूपाः शास्त्रे कर्त्तव्यतया ये विहि-
तास्तेषामननुष्ठानम् अनाचारः । निषिद्धशब्दे वक्ष्य-
माणानि वर्ज्जनीयतया शास्त्रे यानि उक्तानि तेषा-
मनुष्ठानमप्यनाचारः । तत्रायं विशेषः यत्र देशे पर-
भ्पराप्रसिद्धः योऽनाचारः स, अल्पदोषाधायकः यथोक्तं
माधवीये बौधायनेन “पञ्चधा विप्रतिपत्तिर्दक्षिणत
उर्णाविक्रयो, अनुपनीतेन भार्य्यया च सह भोजनम्,
पर्य्युषितभोजनम्, मातुलपितृष्वसृदुहितृपरिणयनम्,
तथोत्तरतः सीधुपानमुभयतोदद्भिर्व्यवहार” इत्यादिक-
मभिधाय “इतर इतरस्मिन् कुर्वन् दुष्यति देशप्रामाण्या-
दिति” । “इतरोदाक्षिणात्य इतरस्मिन् उत्तरदेशे
मातुलसुतादिसम्बन्धं कुर्वन् दुष्यति न स्वदेशे, तथा इतर
उदीच्य इतरस्मिन् दक्षिणे देशे सीधुपानादिकं कुर्वन्
दुष्यति न स्वदेशे कुतः देशप्रामाण्यात् देशनिबन्धनत्वा-
दाचारप्रमाण्यस्येति” माधवः । देवलः “यस्मिन् देशे ग
आवारः न्यायदृष्टः सुकल्पितः । स तस्मिन्नेव कर्त्तव्यो
न तु देशान्तरे स्मृतः इति । यस्मिन् देशे पुरे ग्रामे
त्रिविधे नगरेऽपि वा । यो यत्र विहितो धर्म्मस्तं धर्मं न
विचालयेदिति” । “देशानुशिष्टं कुलधर्ममग्र्यं स्वजाति-
धर्मं न हि संत्यजेच्चेति” स्मृत्यन्तरं बृहस्पतिरपि “पर-
म्परासिद्धानानाचारान् देशविशेषेष्वाह स्म । “उदुह्यते
दाक्षिणात्यैर्मातुलस्य सुता द्विजैः । मत्स्यादाश्च नराः
पूर्व्वे व्यभिचाररताः स्त्रियः । उत्तरे मद्यपाश्चैव
स्पृश्या नॄणां रजस्वला इति” एवमन्येप्यनाचारा
[Page0158-a+ 38]
देशभेदे परम्परागताः तत्तत्स्पृतिषूक्ता वेद्याः । ब० ।
आचारहीने त्रि० ।
<LEND>
