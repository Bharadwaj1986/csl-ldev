<L>23807<pc>3384,a<k1>त्रिशङ्कु<k2>त्रिशङ्कु
त्रिशङ्कु¦ पु० त्रयः शङ्कव इव यत्र । १ मार्ज्जारे २ शलभे
<>मेदि० । ३ चातकखगे शब्दच० । ४ खद्योते शब्दमा० ।
<>५ सूर्य्यवंश्ये नृपभेदे । तस्य नामनिरुक्तिः हरिवं० १३ अ०
<>दर्शिता यथा
<P>“अविद्यमाने मांसे तु वशिष्ठस्य महात्मनः । सर्वका-
<>मदुघान्दोग्ध्रीं ददर्श स नृपात्मजः । तां वै क्रोधाच्च
<>मोहाच्च श्रमाच्चैव क्षुधार्दितः । दशधर्मगतो राजा
<>जघान जनमेजय! । मत्तः प्रमत्त उन्मत्तः श्रान्तः क्रुद्धो
<>बुभुक्षितः । त्वरमाणश्च भीरुश्च लुब्धः कामी च ते दश ।
<>तच्च मांसं स्वयञ्चैव विश्वामित्रस्य चात्मजान् । भोजया-
<>मास तच्छुत्वा वशिष्ठोऽप्यस्य चुक्रुघे । क्रुद्धस्तु भगवान्
<>वाक्यमिदमाह नृपात्मजम् । वशिष्ठ उवाच । पातयेय-
<>महं क्रूर! तव शङ्कुमसंशयम् । यदि ते द्वाविभौ
<>शङ्कू न स्यातां वै पुनःकृतौ । पितुश्चापरितीषेण गुरो-
<>र्दोग्ध्रीबधेन च । अप्रोक्षितोपयोगाच्च त्रिविधस्ते व्यति-
<>क्रमः । वैशम्पायन उवाच । एवं त्रीण्यस्य शङ्कूनि तानि
<>दृष्ट्वा महातपाः । त्रिशङुरिति होवाच त्रिशङ्कुस्तेन
<>स स्मृतः” । तस्य सशरीरस्वर्गयानकथा रामा० आ०५ ७ स०
<P>“सोऽभिगम्य महात्मानः सर्वानेव गुरोः सुतान् ।
<>अभिवाद्यानुपूर्व्येण ह्रिया किञ्चिदर्वाङ्मुखः । अव्रवीत्
<>स महात्मानः सर्व्वानेव कृताञ्जलिः । शरणं वः प्रपन्नोऽहं
<>शरण्यान् शरणं गतः । प्रत्याख्यातो हि भद्रं वो
<>वशिष्ठेन महात्मना । यष्टुकामो महायजं तदनुज्ञा-
<>तुमर्हथ । गुरुपुत्त्रानहं सर्व्वान्नमस्कृत्य प्रसादये ।
[Page3384-b+ 38]
<>शिरसा प्रणतो याचे ब्राह्मणान् तपसि स्थितान् । ते मां
<>भवन्तः सिद्ध्यर्थं याजयन्तु समाहिताः । सशरीरो
<>यथाहं वै देवलोकमवाप्नुयाम् । प्रत्याख्यातो वशिष्ठेन
<>गतिमन्यां तपोधनाः! । गुरुपुत्त्रानृते सर्व्वान्नाहं
<>पश्यामि काञ्चन । इक्ष्वाकूणां हि सर्व्वेषां षुरोधाः
<>परमा गतिः । तस्मादनन्तरं सर्व्वे भवन्तो दैवतं मम” ।
<P>“ततस्त्रिशङ्कोर्वचनं श्रुत्वा क्रोधसमन्वितम् । ऋषि-
<>पुत्त्रशतं राम! राजानमिदमव्रवीत् । प्रत्याख्यातोऽसि
<>दुर्म्मेधो! गुरुणा सत्यवादिना । तं कथं समतिक्रम्य
<>शाखान्तरमुपेयिवान् । इक्ष्वाकूणां हि सर्व्वेषां पुरोधाः
<>परमा गतिः । न चातिक्रमितुं शक्यं वचनं सत्य-
<>वादिनः । अशक्यमिति होवाच वशिष्ठो भगचानृषिः ।
<>तं वयं वै समाहर्त्तुं क्रतुं शक्ताः कथञ्च न । वालि-
<>शस्त्वं नरश्रेष्ठ! गम्यतां स्वपुरं पुनः । याजने भगवान्
<>शक्तस्त्रैलोक्यस्यापि पार्थिव! । अवमानं कर्थं कर्तुं तस्य
<>शक्ष्यामहे वयम् । तेषां तद्वचनं श्रुत्वा क्रोधपर्य्याकुला-
<>क्षरम् । स राजा पुनरेवैतानिदं वचनमब्रवीत् । प्रत्या-
<>ख्यातो भगवता गुरुपुत्त्रैस्तथैव हि । अन्यां गतिं
<>गमिष्यामि स्वस्ति वोऽस्तु तपोधनाः! । ऋषिपुत्त्रास्तु
<>तच्छ्रुत्वा वाक्यं घोराभिसंहितम् । शेपुः परमसंक्रुद्धा-
<>श्चण्डालत्वं गमिष्यसि । इत्युक्त्वा ते महात्मानो विविशुः
<>स्वं स्वमाश्रमम् । अथ रात्त्र्यां व्यतीतायां राजा
<>चण्डालतां गतः । नीलवस्त्रधरो नीलः परुषो ध्वस्त-
<>मूर्द्ध्वज्वः । चितामाल्याङ्गरागश्च आयसाभरणोऽभवत् ।
<>तं दृष्ट्वा मन्त्रिणः सर्व्वे त्यज्य चण्डालरूपिणम् ।
<>प्राद्रवन् सहिताःराम! पौरा येऽस्यानुगामिनः । एको
<>हि राजा काकुत्स्थ! जगाम परमात्मवान् । दह्यमानो
<>दिवारात्रं विश्वामित्रं तपोधनम् । विश्वामित्रस्तु तं दृष्ट्वा
<>राजानं विफलीकृतम्! चण्डालरूपिणं राम! मुनिः
<>कारुण्यमागतः । कारुण्यात् स महातेजा वाक्यं परम-
<>धार्म्मिकः! इदं जगाद भद्रन्ते राजानं घोरदर्शनम् ।
<>किमागमानकार्य्यन्ते राजपुत्र! महाबल! । अयोध्या-
<>धिपते! वीर! शापाच्चण्डालताङ्गतः । अथ तद्वाक्यमा-
<>कर्ण्य राजा चण्डालताङ्गतः । अब्रवीत् प्राञ्जलिर्वाक्यं
<>वाक्यज्ञो वाक्यकोविदम् । प्रत्याख्यातोऽस्मि गुरुणा
<>गुरुपुत्त्रैस्तथैव च । अनवाप्यैव तं कामं मया प्राप्तो
<>त्रिप्रर्य्ययः । सशरीरो दिवं यायामिति मे सौम्यदर्शन! ।
<>मया चेष्टं क्रतुशतं तथा तन्नाप्यते फलम् । अनृतं
[Page3385-a+ 38]
<>नोक्तपूव्ये मे न च वक्ष्ये कदाचन । कृच्छ्रेष्वपि गतः
<>सौम्य! क्षत्रधर्म्मेण ते शपे । यज्ञैर्बहुविधैरिष्टं प्रजा-
<>धर्म्मेण पालिताः । गुरवश्च महात्मानः शीलवृत्तेन
<>तोषिताः । धर्म्मे प्रयतमानस्य यज्ञं चाहर्त्तुमिच्छतः ।
<>परितोषं न गच्छत्ति गुरवो मुनिपुङ्गव! । दैवमेव परं
<>मन्ये पौरुषं तु निरर्थकम् । दैवेनाक्रम्यते सर्व्वं दैवं
<>हि प्तरमा गतिः । तस्य मे परमार्त्तस्य प्रसादमभिका-
<>ङ्क्षतः । कर्त्तुमर्हसि भद्रन्ते दैवोपहतकर्म्मणः । नान्यं
<>गतिं गमिष्यामि नान्यच्छरणमस्ति मे । दैवं पुरुषकारेण
<>निवर्त्तयितुमर्हसि” ५८ स० ।
<>“उक्तवाक्यं तु राजानं कृपया कुशिकात्मजः! अब्र-
<>वीत् मधुरं बाक्यं साक्षाच्चण्डालताङ्गतम् । इक्ष्वाको!
<>स्वागतं वत्स! जानामि त्वां सुधार्म्मिकम् । शरणं ते
<>प्रदास्यामि मा भैषीर्नृपपुङ्गव! । अहमामन्त्रये सर्व्वा-
<>न्महर्षीन् पुण्यकर्म्मणः । यज्ञसाह्यकरान् राजंस्ततो
<>यक्ष्यसि निर्वृतः । गुरुशापकृतं रूपं यदिदं त्वति
<>वर्त्तते । अनेन सह रूपेण सशरीरो गमिष्यसि ।
<>हस्तप्राप्तमहं मन्ये स्वर्गं तव नराधिप! । यस्त्वं कौ-
<>शिकमागम्य शरण्यं शरणागतः । एवमुक्त्वा महातेजाः
<>पुत्त्रान् परमधार्म्मिकान् । व्यादिदेश महाप्राज्ञान्
<>यज्ञसम्भारकारणात् । सर्व्वान् शिष्यान् स चाहूय
<>वाक्यमेतदुवाच ह । सर्वानृषीन् सवाशिष्ठानानयध्वं
<>ममाज्ञया । सशिष्यान् सुहृदश्चैव सर्त्विजः सुबहुश्रुतान् ।
<>यदन्यो वचनं ब्रूयान्मद्वाक्यबलनोदितः । तत्सर्वमखिले-
<>नोक्तं ममाख्येयमनावृतम् । तस्य तद्वचनं श्रुत्वा दिशो
<>जग्मुस्तदाज्ञया । आजग्मुरथ देशेभ्यः सर्वेभ्यो ब्रह्म-
<>वादिनः । ते च शिष्याः समागम्य मुनिं ज्वलिततेज-
<>सम् । ऊचुश्च वचनं सर्वं सर्वेषां ब्रह्मवादिनाम् । श्रुत्वा
<>ते वचनं सर्वे समायान्ति द्विजातयः । सर्वदेशेभ्य आग-
<>च्छन् वर्जयित्वा महोदयम् । वाशिष्ठं यच्छतं सर्वं
<>क्रोधपर्य्याकुलाक्षरम् । यथाह वचनं सर्वं शृणु त्वं
<>मुनिपुङ्गव! । क्षत्त्रियो याजको यस्य चण्डालस्य
<>विशेषतः । कथं सदसि भोक्तारो हविस्तस्य सुरर्षयः ।
<>ब्राह्मणा वा महात्मानो भुक्त्वा चण्डालभोजनम् । कथं
<>स्वर्गं गमिष्यन्ति विश्वामित्रेण पालिताः । एतद्वचन-
<>नैष्ठुर्य्यमूचुः संरक्तलोचनाः । वाशिष्ठा मुनिशार्द्दूल!
<>सर्बे सहमहोदयाः । तेषां तद्वचनं श्रुत्वा सर्वेषां मुनि-
<>पुङ्गवः । क्रोधसंरक्तनयनः सरोषमिदमव्रवीत् । यद्दूष-
[Page3385-b+ 38]
<>यन्त्यदुष्टं मां तप उग्र समास्थितम् । भस्मीभूता दुरा-
<>त्मानो भविष्यन्ति न संशयः । अद्य ते कालपाशेन नीता
<>वैवस्वतक्षयम् । सप्त जातिशतान्येव मृतपा सम्भवन्तु
<>ते । श्वमांसनियताहारा मुष्टिका नाम निर्घृणाः ।
<>विक्रियाश्च विरूपाश्च लोकाननुचरन्त्वमी । महोदयश्च
<>र्दुर्बुद्धिर्नामदुष्यं ह्यदूषयत् । धूषितः सर्वलीकेषु निषा-
<>दत्वं गमिष्यति । प्राणातिपातनिरतो निरनुक्रोश-
<>ताङ्गतः । दीर्धकालं मम क्रोधात् दुर्गतिं वर्त्तयि-
<>ष्यति । एतावदुक्त्वा बचनं विश्वामित्रो महातपाः । विर-
<>राम महातेजा ऋषिमध्ये महामुनिः” ५९ स० ।
<P>“तपोवलहतान् ज्ञात्वा वाशिष्ठान् समहोदयान् ।
<>ऋषिमध्ये महातेजा विश्वामित्रोऽभ्यभाषत । अय-
<>मिक्ष्वाकुदायादस्त्रिशङ्कुरिति विश्रुतः । धर्मिष्ठश्च वदा-
<>न्यश्च मां चैव शरणं गतः । स्वेनानेन शरीरेण देव-
<>लोकजिगीषया । यथायं स्वशरीरेण देवलोकं गमि-
<>ष्यति । तथा प्रवर्त्यतां यज्ञो भवद्भिश्च मया सह ।
<>विश्वामित्रवचः श्रुत्वा सर्व एव महर्षयः । ऊचुः समे-
<>ताः सहसा धर्म्मज्ञा धर्म्मसंहितम् । अयं कुशिक-
<>दायादो मुनिः परमकोपनः । यदाह वचनं सम्य-
<>गेतत् कार्य्यं न संशयः । अग्निकल्पो हि भगवान्
<>शापं दास्यति रोषतः । तस्मात् प्रवर्त्यतां यज्ञः सश-
<>रीरो यथा दिवि । गच्छेदिक्ष्वाकुदायादो विश्वामित्रस्य
<>तेजसा । ततः प्रवर्त्त्यतां यज्ञः सर्वे समभितिष्ठत ।
<>एवमुक्त्वा च ऋपयः संजह्रुस्ताः क्रियास्तदा । याज-
<>कश्च महातेजा विश्वामित्रोऽभवत् क्रतौ । ऋत्विजश्चानु-
<>पूर्वेण मन्त्रवन्मन्त्रकोविदाः । चक्रुः सर्वाणि कर्माणि
<>यथाकल्पं यथाविधि । ततः कालेन महता विश्वा-
<>मित्रो महातपाः । चकारावाहनं तत्र भागार्थं सर्व-
<>देवताः । नाभ्यागमंस्तदा तत्रं भागार्थं ताश्च देवताः ।
<>ततः कोपसमाविष्टो विश्वामित्रो महामुनिः । स्रुव-
<>मुद्यम्य सक्रोधस्त्रिशङ्कुमिदमब्रवीत् । पश्य मे तपसो
<>वीर्य्यं स्वार्जितस्य नरेश्वर! । एष त्वां स्वशरीरेण
<>नयामि स्वर्गमोजसा । दुष्प्रापं स्वशरीरेण स्वर्गं गच्छ
<>नरेश्वर! । स्वार्जितं किञ्चिदप्यस्ति मया हि तपसः
<>फलम् । राजंस्त्वं तेजसा तस्य सशरीरो दिवं व्रज ।
<>उक्तवाक्ये मुनौ तस्मिन् सशरीरो नरेश्वरः । दिवं
<>जगाम काकुत्स्थ! मुनीनां पश्यतां तदा । स्वर्गलोकं
<>गतं दृष्ट्वा त्रिशङ्कुं पाकशासनः । सह सर्वैः स्वरगणै-
[Page3386-a+ 38]
<>रिदं वत्त्रनमब्रवीत् । त्रिशङ्को! गच्छ भूयस्त्वं नास्ति
<>स्वर्गकृतालयः । गुरुशापहतो मूढ! पत भूमिमवाक्-
<>शिराः । एवमुक्तो महेन्द्रेण त्रिशङ्कुरपतत् पुनः ।
<>विक्रोशमानस्त्राहीति विश्वामित्रं तपोधनम् । तच्छ्रुत्वा
<>वचनं तस्य क्रोशमानस्य कौशिकः । रोषमाहारयत्
<>तीव्रं तिष्ठ तिष्ठेति चाब्रबीत् । ऋषिमध्ये स तेजस्वी
<>प्रजापतिरिवापरः । सृजन् दक्षिणमार्गस्थान् सप्तर्षी-
<>नपरान् पुनः । नक्षत्रवंशमपरमसृजत् क्रोधमूर्च्छितः ।
<>दक्षिणां दिशमास्थाय ऋषिमध्ये महायशाः । सृष्ट्वा
<>नक्षत्रवंशञ्च क्रोधेन कलुषीकृतः । अन्यमिन्द्रं करि-
<>ष्यामि लोको वा स्यादनिन्द्रकः । दैवतान्यपि स क्रो-
<>धात् स्रष्टुं समुपचक्रमे । ततः परमसम्भ्रान्ताः सर्षि-
<>सङ्घाः सुरासुराः । विश्वामित्रं महात्मानमूचुः सानुनयं
<>वचः । अयं राजा महाभाग! गुरुशापपरिक्षतः ।
<>सशरीरो दिवं यातुं नार्हत्येव तपोधन! । तेषां तद्वचनं
<>श्रुत्वा देवानां मुनिपुङ्गवः । अब्रवीत् सुमहद्वाक्यं
<>कौशिकः सर्वदेवताः । सशरीरस्य भद्रं वस्त्रिशङ्कोरस्य
<>भूपतेः । आरोहणं प्रतिज्ञातं नानृतं कर्त्तुमुत्सहे ।
<>स्वर्गोऽस्तु सशरीरस्य त्रिशङ्कोरस्य शाश्वतः । नक्षत्राणि
<>च सर्वाणि मामकानि ध्रुबाण्युत । यावल्लोका धरि-
<>ष्यन्ति तिष्ठन्त्वेतानि सर्वशः । मत्कृतानि सुराः सर्वे
<>तदनुज्ञातुमर्हथ । एवमुक्ताः सुराः सर्वे प्रत्यूचुर्मुनि-
<>वुङ्गवम् । एवं भवतु भद्रन्ते तिष्ठन्त्वेतानि सर्वशः ।
<>गगने तान्यनेकानि वैश्वानरपथाद्बहिः । नक्षत्राणि
<>मुनिश्रेष्ठ! तेषु ज्योतिःषु जाज्वलन् । अवाक्शिरास्त्रि-
<>शङ्कुश्च तिष्ठत्वमरसन्निभः । अनुयास्यन्ति चैतानि
<>ज्योतीषि नृषसत्तमम् । कृतार्थं कीर्त्तिमन्तञ्च स्वर्गलोक-
<>गत यथा । विश्वामित्रस्तु धर्म्मात्मा सर्वदेवैरभिष्टुतः ।
<>ऋषिमध्ये महातेजा वाढमित्येव देवताः । ततो देवा
<>महात्मान ऋषयश्च तपोघनाः । जम्मुर्यथागतं सर्वे
<>यज्ञस्यान्ते नरोत्तम! ।” ६० स०
<>त्रिशङ्कोरपत्यम् अण् । त्रैशङ्कव हरिश्चन्द्रे “तस्य (त्रिशङ्कीः)
<>सत्यरथा नाम पत्नी कैकयवंशजा । कुमारं जनयामास
<>हरिश्चन्द्रमकल्मषम् । स वै राजा हरिश्चन्द्रस्त्रैशङ्कव
<>इति स्मृतः” हरिवं०१३ अ० ।
<LEND>
