<L>8825<pc>1087,b<k1>उत्तम<k2>उत्तम
उत्तम¦ त्रि० उद् + तमप् । १ उत्कृष्टे । “ज्योतिषामुत्तमोदेव ।
<>दीपोऽयं प्रतिगृह्यताम्” दीपमन्त्रः “अदस्त्वया मुन्न-
<>मनुत्तमं तमः” माघः “उत्तमः पुरुषस्त्वन्यः परमात्मे-
<>त्युदाहृतः” “यस्मात् क्षरमतीतोऽहमक्षरादपि चोत्तमः ।
<>अतोऽस्मि लोके वेदे च प्रथितः पुरुषोत्तमः”
<>गीता । द्विजोत्तमः नरोत्तमः नृपोत्तम! “घर्मोऽ-
<>धर्मविदुत्तमः” विष्णुसह० । उत्--उद्गतः अतिशये तमप् ।
<>२ विष्णौ पु० । “अनादिनिधनो धाता विधाता धातु-
<>रुत्तमः” विष्णुसह० । “धातुरुत्तम इति नामैक
<>सविशेषणं सामानाधिकरण्येन । सर्वधातुभ्यः पृथि-
<>व्यादिभ्य उत्कृष्टश्चिदातुरित्यर्थः धातुर्विरिञ्चेरुत्कृष्ट
<>इति वा । नामद्वयं वा कार्य्यकारणप्रपञ्चधारणात्
<>धातुश्चिद्धातुः उत्तमः सर्व्वेषामुद्गतानामुद्गतत्वादुत्तमः”
<>भा० । ३ अन्त्ये । “उत्तमैकाभ्याञ्च” पा० । “उत्तमशब्दी-
<>ऽन्त्यार्थः” सि० कौ० । उत्तानपादस्य पुत्रभेदे ४ ध्रुवसपत्न-
<>भ्रातरि पु० स च उत्तानपादस्य सुरुचौ भार्य्यायामुत्पन्नः ।
<>“जाये उत्तानपदस्य सुनीतिः सुरुचिस्तथा । सुरुचिः प्रेयसी
<>पत्युर्नेतरा यत् सुतोध्रुवः । एकदा सुरुचेः पुत्रमङ्कमारीप्य-
<>लालयन् । उत्तमं मारुरुक्षुस्तं ध्रुवं राजाभ्यनन्दत”
<>भा० ४ स्क० ८ अ० । “उत्तमस्त्वकृतोद्वाहो मृगयायां
<>बलीयसा । हतः पुण्यजनेनाजौ तन्मातास्य गतिं
[Page1088-a+ 38]
<>गता” भा० ४, स्क० १० अ० । प्रियव्रतस्य ५ पुवभेदे
<>स एव तृतीयमनुः यथोक्तं भाग० ८ स्कं० १ अ० ।
<>“तृतीय उत्तमो नाम प्रियव्रतसुतोमनुः । पवनः सृञ्जयो
<>यज्ञहोत्राद्यास्तत्सुता नृप! । वशिष्टातनयाः सप्त ऋषयः
<>प्रमदादयः । सत्यावेदश्रुता भद्रादेवा इन्द्रस्तु सत्यजित् ।
<>धर्म्मस्य सुनृतायान्तु भगवान् पुरुषोत्तमः । सत्यसेन
<>इति ख्यातः जातः सत्यव्रतैः सह” । हरिवं० ७ अ०
<>तु औत्तमित्वेनायं पठितः यथा । “स्वायम्भु-
<>वोमनुस्तात! मनुः स्वारोचिषस्तथा । औत्तमिस्तामस-
<>श्चैव रैवतश्चाक्षुषस्तथा । वैवस्वतश्च कौरव्य! साम्प्र-
<>तोमनुरुच्यते” इति सप्तमनूनुद्दिश्य । “इदं तृ-
<>तीयं वक्ष्यामि तन्निबोध नराधिप! । वसिष्ठपुत्राः
<>सप्तासन् वासिष्ठा इति विश्रुताः । हिरण्यगर्भस्य सुता
<>ऊर्जा नाम सुतेजसः । ऋषयोऽत्र मया प्रोक्ताः कीर्त्त्य-
<>मानान् निबोध तान् । औत्तमेयान् महाराज! दश-
<>पुत्रान् मनोरमान् । ईष ऊर्जस्तनूर्ज्जश्च मधुर्माधव एव
<>च । शुचिः शुव्रुः सहश्चैव नभस्यो नभएव च । भानवस्तत्र
<>देवाश्च मन्वन्तरमुदाहृतम्” । तत्र स्वार्थे इञ् औत्तमिः ।
<>ॠषिपुत्रादिनामभेदस्तु कल्पभेदादविरुद्धः” ।
<LEND>
