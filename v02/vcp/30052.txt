<L>30052<pc>4183,b<k1>पञ्चकोष<k2>पञ्चकोष
पञ्चकोष¦ पु० संज्ञात्वात् कर्म० । वेदान्तिकसिद्धे अन्नमयादिषु
पञ्चसु कोषवदाच्छादकेषु देहादिषु । तेषां स्वरूपादिकञ्च
विवेकचूडामणौ दर्शितं यथा “कोषैरन्नमयाद्यैः पञ्चभिरात्मा
न संवृतो भाति । निजशक्तिसमुत्पन्नैः शैवालपटलैरिवाम्बु
वापीस्थम्” इत्युपक्तमे “देहोऽयमन्नभवनोऽन्नमयस्तु कोप-
[Page4184-a+ 38]
श्चान्नेन जीवति विनश्यति तद्विहीनः । त्वक्चर्मर्मांस-
रुधिरास्थिपुरीषराशिर्नायं स्वयं भवितुमर्हति नित्य-
शुद्धः” । “कर्मेन्द्रियैः पञ्चभिरञ्चितोऽयं प्राणो भवेत्
प्राणमयस्तु कोषः” । “ज्ञानेन्द्रियाणि च मनश्च मनोमयः
स्यात् कोषो ममाहमिति वस्तुविकल्पहेतुः । संज्ञादिभेद-
कलनाकलितो बलीयांस्तत्पूर्वकोषमभिपूर्य विजृम्भते यः ।
पञ्चेन्द्रियैः पञ्चभिरेव होतृभिः प्रचीयमानो विषयाज्य-
धारया । जाज्वल्यमानो बहुवासनेन्धनैर्मनोमयाग्निर्दहति
प्रपञ्चम्” । “बुद्धिर्बुद्धीन्द्रियैः सार्द्धं सवृत्तिः कर्तृलक्षणः ।
विज्ञानमयकोषः स्यात् पुंसः संसारकारणम् । अनुव्रज-
च्चित्प्रतिवि म्बशक्तिर्विज्ञानसंज्ञः प्रकृतेर्विकारः । ज्ञान-
क्रियावानहमित्यजस्रं देहेन्द्रियादिष्वभिमन्यते भृशम्”
आनन्दमयकोषस्तु आनन्दमयकोषशब्दे ७२६ पृ०
उक्तः ।
<LEND>
