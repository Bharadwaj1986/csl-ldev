<L>17543<pc>2592,a<k1>गिर्वणस्<k2>गिर्वणस्
गिर्वणस्¦ पु० गिरा स्तुत्या वन्यते बन--कर्म्मणि असुन् सं-
<>ज्ञात्वात् णत्वं पृषो० नोपपददीर्घः । १ स्तवनीये देवभेदे ।
<>“गिर्वणादेवो भवति गीर्भिरेनं वनयन्ति” निरु० ६ । १४ ।
<>“सोमास इन्द्र! गिर्वणः” ऋ० १ । ५ । ७ । “गीर्भिः
<>स्तुतिभिः संभजनीयो देवविशेषः” भा० । कर्त्तरि
<>असुन् । २ स्तोतरि च । “धीरो गिर्वणस्युर्विदानः” ऋ०
<>१० । १११ । १ । “गोर्भिर्वनन्ति भजन्ते इति गिर्वणसः
<>स्तोतारः वनतेरसुनि रूपम् उपपददीर्घाभावश्छान्दसः ।
<>तदन्तात् क्यप् । “क्याच्छन्दसि” पा० उप्रत्ययः स्तो-
<>तॄन् कामयमानः” धा० । “परि त्वा गिर्वणो! गिर
<>इमा भवन्तु विश्वतः” शत० ब्रा० ३ । ६ । १ । २४ ।
<LEND>
