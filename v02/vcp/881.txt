<L>881<pc>0099,b<k1>अतिचारः<k2>अतिचारः
अतिचारः¦ पु० अतिक्रम्य स्वस्वभोगकालमुल्लङ्घ्य चारः राश्य-
न्तरगमनम् । ज्योतिषोक्ते भौमादिपञ्चकस्य स्वस्वाक्रान्तरा-
शिषु भोगकालमुल्लङ्घ्य राश्यन्तरगमने । अतिचारश्च ग्रह-
गतिशब्दे वक्ष्यमाणेन “रविर्मासं निशानाथः सपाददिवस-
द्वय” मित्यादिनोक्तभोगकालभेदोल्लङ्घनेन ग्रहाणां अतिशीघ्र-
गत्या अल्पकालेनैव आक्रान्तराशिमुपभुज्य राश्यन्तरगम-
नम् । तच्च विस्तरेण ग्रहगतिशब्दे वक्ष्यते । “यदाति-
चारं सुरराजमन्त्रीति” “अतिचारं गते जीवे” इति
“गोऽजालिकुम्भेतरगोऽतिचारग” इति च ज्योतिषम् ।
गुरोरतिचारे कालाशुद्धिश्च अकालशब्दे दर्शिता । अति-
क्रम्य गमने च ।
<LEND>
