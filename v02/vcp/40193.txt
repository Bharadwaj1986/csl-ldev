<L>40193<pc>4830,b<k1>लेख्य<k2>लेख्य
लेख्य¦ त्रि० लिख--ण्यत् । १ लेखनीये । २ व्यवहारे स्वत्वाढ्या
वेदके पत्रभेदे न० । तल्लक्षणादि वीरमि० उक्तं यथा
“अथ लेख्यं निरूप्यते । तत्र वृहस्पतिः “साक्षिणा-
मेष निर्दिष्टः संख्यालक्षणनिश्चयः । लिखित-
स्याधुना वच्मि विधानमनुपूर्वशः । पाण्मासिकेऽपि
समये भ्रान्तिः सञ्जायते नृणाम् । पात्राक्षराणि
सृष्टानि पत्रारूढान्यतः पुरा । राजलेख्यं स्थानकृतं
स्वहस्तलिखितन्तथा । लेख्यन्तु त्रिविधम्प्रोक्तं भिन्नन्त-
[Page4831-a+ 38]
द्वहुथा पुनः । भागदानक्रयाधानसंविद्दास ऋणादिभिः ।
सप्तधा लौकिकं लेख्यन्त्रिविधं राजशासनम्” । मरीचि
रपि “स्थावरे विक्रयाधाने विभागे दान एव च । लिखिते-
नाप्नुयात् सिद्धिमविसंवादमेव च” विभागो दायभागः
आधानमाधीकरणश संवित्समयः आदिशब्देन विशुद्ध्या-
दिग्रहणम् । भागपत्रादीनां लक्षणमाह वृहस्पतिः
“भ्रातरः संविभक्ता ये स्वरुच्या तु परस्परम् । विभाग
पत्रं कुर्वन्ति १ भागलेख्यन्तदुच्यते । भूमिन्दत्त्वा तु यत्पत्रं
कुर्याच्चन्द्रार्ककालिकम् । अनाच्छेद्यमनाहार्य्यन्दान-
लेख्यन्तु २ तद्विदुः । गृहक्षेत्रादिकं क्रीत्वा तुल्यमूल्या-
क्षरान्वितम् । पत्रं कारयते यत्तु ३ क्रयलेख्यन्तदुच्यते ।
जङ्गमं स्थावरम्बन्धं दत्त्वा लेख्यङ्करोति यः । गोप्य-
भोग्यक्रियायुक्तमाधिलेख्य ४ न्तदुच्यते । ग्रामे देशे च
यत्कुर्य्यात् सत्यलेख्यम्परस्परम् । राजाविरोधिधर्म्लार्थं
संवित्पत्र ५ वदन्ति तत् । वस्त्रान्नहीनः कान्तारे लि-
खितं कुरुते तु यः । कर्म्माणि ते करिष्यामि दासपत्र ६-
न्तदुच्यते । धनं वृद्ध्व्या गृहीत्वा तु स्वयं कुर्य्याच्च कार-
येत् । उद्धारपत्रन्तत्प्रोक्तमृणलेख्यं ७ मनीषिभिरिति” ।
विशुद्धिपत्रमुक्तं कात्यायनेन “अभिशापे समुत्तीर्णे प्राय-
श्चित्ते कृते बुधैः । विशुद्धिपत्रकन्देयन्तेभ्यः साक्षिसमन्वि
तम्” । सन्धिपत्रमप्याह स एव “उत्तमेषु समस्तेषु अभि-
शापे समागते । वृत्तानुवादलेख्यं यत् तज्ज्ञेयं सान्ध
पत्रकम्” । अन्वाधिपत्रमाह प्रजापतिः धनी धनेन
तेनैव परमाधिं नयेद्यदि । कृत्वा तदाधिलिखितं पूर्वं
वाऽस्य समर्पयेत्” । पूर्वमाधिपत्रम् । सीमापत्रमप्याह
कात्यायनः सीमाविवादे निर्णीते सीमापत्रं विधीयते”
इति । ऋणशोधने कृते ऋणपत्रनाशादौ सति
प्राप्तिपत्रमुत्तमर्णेवाधसर्णाय देयमित्याह याज्ञबल्क्यः
“दत्त्वर्णम्पाटयेल्लेख्यं शुद्ध्यै वान्यत्तु कारयेत्” । अत्र
लौकिक सप्तविधं लेख्यं स्वकृतान्यकृतभेदेन द्विविधन्नारदे
नोक्तम् “लेख्यन्तु द्विविधं प्रोक्तं स्यहस्तान्यकृतन्तथा” ।
स्वकृते साक्ष्यनियमोऽम्यकृते तन्नियम इत्याहोत्तरार्द्धेन
स एव “असाक्षिमत्साक्षिमच्च सिद्धिर्देशस्थितेस्तयो-
रिति” । असाक्षिमदपीत्यर्थः । याज्ञवल्क्यः “विनापि
साक्षिभिर्लेख्यं स्वहस्तलिखितञ्च यत् । तत्प्रमाणं स्मृतं
सर्वं बलोपधिकृताछते । इत्यपिशब्दः प्रागुक्तबलोप-
धिकृतत्वपर्थ्यदासः सर्वलेख्यविषयो न स्वकृतमात्र-
विषयः । तथा च मनुः “बलाद्भुक्तं बलाद्दत्तं बलाद्
[Page4831-b+ 38]
यच्चापि लेखितम् । सर्वान् बलकृतानर्थानकृतान्ममु-
रब्रवीत्” । नारदोऽपि “मत्ताभियुक्तस्त्रीबालवलात्-
कारकृतञ्च यत् । तदपमाणं लिखितं भयोपधिकृत-
न्तथेति” । अन्यकृते विशेषान्तरमाह योगीश्वरः
“यः कश्चिदर्थो निष्णातः स्वरुच्या तु परस्परम् । लेख्यन्तु
साक्षिमत्कार्य्यं तस्मिन्धनिकपूर्वकम् । समामासतद-
र्द्धाहर्नामजातिस्वगोत्रकैः । सब्रह्मचारिकात्मीयपितृ-
नामा दिचिह्नितम्” । धनिकनामपूर्वकमित्यनेनोत्तमर्ण-
नामोपरि लेख्यमधमर्णनाम तदध इत्यर्थः । एतदधमर्ण-
पत्रादिविषयमन्यत्राऽसम्भवात् । समामासादि यथा
सम्भवमन्यत्रापि सब्रह्मचारिकम्बह्वृचादिशाखाप्रयुक्त-
गुणनाम वह्वृचः कठ इत्यादि । वशिष्ठोऽपि “कालं
निवेश्य राजानं स्थानं निवसनन्तथा । दायकं ग्राहकञ्चैव
पितृनाम्ना च संयुतम् । जातिडोत्रञ्च शाखाञ्च द्रव्य-
माधिं ससङ्ख्यकम् । वृद्धिं ग्राहकहस्तञ्च विदितार्थौ च
साक्षिणौ” । स्थानं जनपदः । निवसनं पुरग्रामादिकं
ग्राहकोऽधमर्णः । तन्निवेशनप्रकारमाह योगीश्वरः
“समाप्तेऽर्थे ऋणी नाम स्वहस्तेन निवेशवेत् । मतं
मेऽमुकपुत्त्रस्य यदत्रोपरि लेखितमिति” । साक्षिणा-
वित्यनेन द्वयोरम्यनुज्ञानात् अवरत्वनियमो नात्रेत्युक्त-
मेकस्तु न भवत्येवेति । अत्र साक्षिलेखकाभ्यां स्यहस्त-
चिह्नं कार्य्यमित्यप्याह स एव “साक्षिणश्च स्यहस्तेन
पिवृनामकपूर्वकम् । अत्राहममुकः साक्षी लिक्षेयुरिति
ते समाः । उभयाभ्यर्थितेनैतन्मया ह्यमुकसूनुना
लिखितं ह्यमुकेनेति लेखकोऽन्ते ततो लिखेत्” । समा
इत्यनेन गुणसाम्य सङ्ख्यासाम्यञ्च वैषम्यानियमाय विव-
क्षितम् । असमा इत्यकारप्रश्लेषस्तु वैषम्यस्य सामान्यत
एव साक्षिषु प्राप्तेर्नोपादेयः । ऋणिसाक्षिणोः सर्वथा
लिप्यनभिज्ञत्वे नारद आह “अलिपिज्ञ ऋणी यः
स्यात् स्वमतं स तु लेखयेत् । साक्षी वा साक्षिणान्येन
सर्वसाक्षिसमीपतः इति ।
त्रिविधं राजशासनमित्युक्तम् त्रैविध्यं विविनक्ति वृह-
स्पतिः “दत्त्वा भूम्यादिकं राजा ताम्रपद्दे पटेऽथ वा ।
शासनं कारयेद्धर्मं स्थानवंशादिसंयुतम् । मातापित्रो-
रात्मनश्च पुण्यायामुकसूनवे । दत्तम्मयामुकायाद्य दानं
सब्रह्मचारिणे । चन्द्रार्कसमकालीनं पुत्त्रपौत्रान्वया-
नुगम् । अनाच्छेद्यमनाहार्य्यं सर्वभागविवर्जितम् ।
दातुः पालयितुः स्वर्ग्यं हर्त्तुर्नरकमेव च । षष्टिं
[Page4832-a+ 38]
वर्पसहस्राणि दानाच्छेदफलं लिखेत् । ज्ञातं मयेति लि-
खित सन्धिविग्रहलेखकैः । समुद्रं वर्षमासादिधनाध्यक्षा-
क्षरान्वितम् । एवंविधं राजकृतं शासनं १ समुदाहृतम् ।
देशादिकं यस्य राजा लिखितेन प्रयच्छति । सेवा-
शौर्य्यादिना तुष्टः प्रसादलिखित २ न्तथा । पूर्वोत्तरक्रिया-
वादनिर्णयान्ते यदा नृपः । प्रदद्याज्जयिने लेख्यं
जयपत्रं ३ तदुच्यते” । सब्रह्मचारिणे अमुकशाखा
ध्यायिने । सर्वभागविवर्जितम् सकलराजपुरुषादि
देयांशरहितम् । योगीश्वरः शासनपत्रमाह “भूमिं
दत्त्वा निबन्धं वा कृत्वा लेख्यत्तु कारयेत् । आगामि
भद्रनृपतिपरिज्ञानाय पार्थिवः । पटे वा ताम्रपट्टे वा
स्वमुद्रोपरिचिह्नितम् । अभिलेख्यात्मनोऽवंश्यानात्सानञ्च
महीपतिः । प्रतिग्रहपरीमाणं दानच्छेदोपवर्णनम् ।
स्वहस्तकालसम्पन्न शामनं कारयेत् स्थिरमिति” । इयन्ति
पर्णक्रमुकभारादावियन्ति पर्णक्रमुकादीन्यस्मै देयानीति
राज्ञो नियतदानाज्ञानिबन्धं कारयेत् सन्धिविग्रहाद्यधि-
कारिद्वारेत्यर्थात् । तथा च व्यासः “राज्ञा तु स्वय-
मुद्देष्टः सन्धिविग्रहलेखकः । ताम्रपट्टे पटे वापि
प्रलिखेद्राजशासनमिति” । प्रतिगृह्यत इति प्रतिग्रहो
भूम्यादिस्तत्परीमाणं प्रतिग्रहपरीमाणं उपसर्गस्य दीर्घो
बाहुलकः । दीयत इति दानम् भूम्यादि तस्य च्छेदः
क्षेत्रादेर्मर्य्यादा तदुपवर्णनं तन्निर्देशम् । आत्मवंश्यादी-
नभिलिख्येत्यन्वयः । इदञ्च साधुशब्दैरेव लेखनीयं न
लौकिकवत्तदनियमः । तथा च संग्रहकारः “राजा
स्वहस्तचिह्नेन राजादेशेन संयुतम् । युक्तं राजाभि-
धानेन मण्डितं राजमुद्रया । सुलिप्यनपशब्दोक्तिसम्पू-
र्णापयवाक्षरम् । शासनं राजदत्तं स्यात् सन्धिपिग्रह-
लेखकैः” । अन्तिमपादोत्तरं लिखितमिति शेषः । तस्मि-
न्निव लौकिके देशभाषादिप्रतिशेधो नेत्याह नारदः
“देशाचाराविरुद्ध यद्व्यक्तापिविधिलक्षणम् । तत्प्रमाणं
स्मृतं लेख्यमविलुप्तक्रमाक्षरमिति” । शासने राज्ञा
स्वहस्तेनैव स्वसम्मतं लेख्यमित्यप्याह व्यासः “सन्निवेशं
प्रमाणञ्च स्वहस्तेन लिखेत्स्वयम् । मतम्मेऽमुकपुत्त्रस्य
अमुकस्य महीपतेः” । सन्निवेशं प्रमाणञ्चेत्यस्य गूर्ववाक्ये
प्रलिखेदित्यत्रान्वयः तयोराजस्वहस्तलिखनानियमात् ।
इदञ्च राज्ञा प्रतिग्रहीत्रे समर्पणीयमित्याह विष्णुः
“पटे वा ताम्रपट्टे वा लिखितं स्वमुद्राङ्कमागामि
नृपतिपरिज्ञानार्थे दद्यादिति” । अतएप दत्तापहार-
[Page4832-b+ 38]
दोषप्रतिपादनमपि भाविनृपप्रत्यायनार्थं तत्रावश्यक-
मित्यप्याह व्यासः “षष्टिवर्षसहस्राणि दानच्छेद-
फलत्तथा । आगामिनृपसामन्तबोधनायाभिलेखयेत्”
इति । पष्टिवर्षसहस्राणीत्यादि पुराणवचतप्रसिद्धन्दा-
गाच्छेदयोः दानापहारयोः स्वर्गाद्रिनरकादिफलं
लेखयेद्राजेत्यर्थः ।”
<LEND>
