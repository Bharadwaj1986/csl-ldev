<L>7931<pc>0892,a<k1>आस्तीक<k2>आस्तीक
आस्तीक¦ पु० वासुकिभगिन्यां जरत्कारुनाम्न्यां जरत्का-
रुमुनेःपुत्रे मुनिभेदे तदुत्पत्तिकथा यथा ।
[Page0892-b+ 38]
“तत्र तां भैक्षकत्कन्यां प्रादात्तस्मै महात्मने । नागेन्द्रो
वासुकिर्ब्रह्मन्न स तां प्रत्यगृह्लत । अस्वनामेति वै मत्वा
भरणे चाविचारिते । मोक्षभावे स्थितश्चापि द्वन्दभूतः
परिग्रहे । ततो नाम स कन्यायाः पप्रच्छमृगुनन्दन! ।
वासुकिं भरणं चास्या न कुर्य्यामित्युवाच ह । भा०
आ० ४६ अ० । “सौतिरुवाच । वासुकिस्त्वब्रवीद्वाक्यं
जरत्कारुमृषिं तदा । सनाम्नी तव कन्येयं स्वसा
मे तपसाऽन्विता । भरिष्यामि च ते भार्य्यां प्रतीच्छेमां
द्विजोत्तम । रक्षणञ्च करिष्येऽस्याः सर्वशक्त्या तपोधन! ।
त्वदर्थं रक्ष्यते चैषा मया मुनिवरोत्तम! । ऋषिरुवाच ।
न भरिष्येऽहमेतां वै एष वै समयः कृतः । अप्रियञ्च न
कर्त्तव्यं कृते चैनां त्यजाम्यहम् । सौतिरुवाच । प्रतिश्रुते
तु नागेन भरिष्येभगिनीमिति । जरत्कारुस्तदा वेश्म भुज-
गस्य जगाम ह” इत्युपक्रम्य । “उत्सङ्गेऽस्याः शिरः कृत्वा
सुष्वाप परिखिन्नवत् । तस्मिंश्च सुप्ते विप्रेन्द्रे सविताऽस्त-
मियाद्गिरिम् । अह्नः परिक्षये ब्रह्मंस्ततः साऽचिन्तय-
त्तदा । वासुकेर्भगिनी भीता धर्मलोपान्मनस्विनी ।
किन्नु मे सुकृतं भूयाद्भर्त्तुरुत्थापनं न वा । दुःखशीलो
हि धर्म्मात्मा कथं नास्यापराध्नुयाम् । कोपो वा धर्म्म-
शीलस्य धर्म्मलोपोऽथवा पुनः । धर्म्म लोपो गरीयान्वै
स्यादित्यत्राकरोन्मतिम् । उत्थापयिष्ये यद्येनं ध्रुवं कोपं
करिष्यति । धर्म्मलोपो भवेदस्य सन्ध्याऽतिक्रमणे ध्रु-
वम् । इति निश्चित्य मनसा जरत्कारुर्भुजङ्गमा । तमृषिं
दीप्ततपसं शयानमनलोपमम् । उवाचेदं वचः श्लक्ष्णं
ततो मधुरभाषिणी । उत्तिष्ठ त्वं महाभाग! सूर्य्योऽस्त-
मुपगच्छति । सन्ध्यामुपास्स्व भगवन्नपः स्पृष्ट्वा यतव्रत! ।
प्रादुष्कृताग्निहोत्रोऽयं मुहूर्त्तो रम्यदारुणः । सन्ध्या
प्रवर्त्तते चेयं पश्चिमायां दिशि प्रभो! । एवमुक्तः स भगवान्
जरत्कारुर्म्महातपाः । भार्यां प्रस्फुरमाणौष्ठ इदं वच-
नमब्रवीत् । अवमानः प्रयुक्तोऽयं त्वया भम भुजङ्गमे! ।
समीपे ते न वत्स्याभि गमिष्यामि यथागतम् । शक्तिरस्ति
न वामोरु! मयि सुप्ते विभावसोः । अस्तं गन्तुं यथाकाल
मिति मे हृदि वर्त्तते । न वाऽप्यवमतस्येह वासो रोचेत
कस्यचित् । किं पुनर्द्धर्मशीलस्य मम वा मद्विधस्य वा ।
एवमुक्ता जरत्कारुर्भर्त्रा हृदयकम्पनम् । अब्रवीद्भगिनी
तत्र वासुकेः सन्निवेशने । नावमानात्कृतवती तवाहं
विप्रबोधनम् । धर्म्मलोपो न ते विप्र! स्यादित्ये तन्मया
कृतम् । उवाच भार्यामित्युक्तो जरत्कारुर्म्महातःपा ।
[Page0893-a+ 38]
ऋषिः कोपसमाविष्टस्त्यक्तुकामो भुजङ्गमाम् । न मे वाग-
नृतं प्राह गमिष्येऽहं भुजङ्गमे! समयो ह्येष मे पूर्व्वं
त्वया सह मिथः कृतः । सुखमस्म्युषितो भद्रे! ब्रूयास्त्वं
भ्रातरं शुभे! । इतो मयि गते भीरु! गतः स भगवानिति ।
त्वं चापि मयि निष्क्रान्ते न शोकं कर्त्तुमर्हसि । इत्युक्ता
साऽनवद्याङ्गी प्रत्युवाच मुनिं तदा । जरत्कारुं जर-
त्कारुश्चिन्ताशोकपरायणा । वाष्पगद्गदया वाचा मुखेन
परिशुष्यता । कृताञ्जलिर्व्वरारोहा पर्यश्रुनयना ततः ।
धैर्यमालम्ब्य वामोरूर्हृदयेन प्रवेपता । न मामर्हसि
धर्मज्ञां परित्यक्तुमनागसम् । धर्मे स्थितां स्थितो धर्मे
सदा प्रियहिते रताम् । प्रदाने कारणं यच्च मम तुभ्यं
द्विजोत्तम! । तदलब्धवतीं मन्दां किं मां वक्ष्यति वासुकिः ।
मातृशापाभिभूतानां ज्ञातीनां मम सत्तम! । अपत्यमी-
प्सितं त्वत्तस्तच्च तावन्न दृश्यते । त्वत्तोह्यपत्यलाभेन ज्ञा-
तीनां मे शिवं भवेत् । संप्रयोगो भवेन्नायं मम मोघ-
स्त्वया द्विज! । ज्ञातीनां हितमिच्छन्ती भगवंस्त्वां प्रसादये ।
इममव्यक्तरूपं मे गर्भमाधाय सत्तम! । कथं त्यक्त्वा महात्मा
सन् गन्तुमिच्छस्यनागसम् । एवमुक्तस्तु स मुनिर्भार्य्यां
वचनमब्रवीत् । यदुक्तमनुरूपञ्च जरत्कारुं तपोधनः ।
अस्त्ययं सुभगे! गर्भस्तव वैश्वानरोपमः । ऋषिः परमध-
र्म्मात्मा वेदवेदाङ्गपारगः । एवमुक्त्वा स धर्मात्मा जरत्का-
रुर्महानृपिः । उग्राय तपसे भूयो जगाम कृतनिश्चयः” ।
“ततः प्रववृधे गर्भो महातेजा महाप्रभः । यथा सोमो
द्विजश्रेष्ठ! शुक्लपक्षोदितो दिवि । अथ काले तु सा ब्रह्मन्!
प्रजज्ञे भुजगस्वसा । कुमारं देवगर्भाभं पितृमातृभयाप-
हम् । ववृधे स तु तत्रैव नागराजनिवेशने । वेदांश्चाधि-
जगे साङ्गान् भार्गवाच्च्यबनान्मुनेः । चीर्ण्णव्रतो बाल एव
बुद्धिसत्त्वगुणान्वितः । नाम चास्याभवत् ख्यातं लोकेष्वा-
स्तीक इत्युत । अस्तीत्युक्त्वा गतो यस्मात्पिता गर्भस्थमेव
तम् । वनं तस्मादिदं तस्य नामास्तीकेति विश्रुतम्” ।
भा० आ० ४७ अ० “यो जरत्कारुणा जातो जरत्कारौ
महायशाः । आस्तीकः सर्पसत्रेवः पन्नगान् योऽभ्यरक्षत ।
तं स्मरन्तं महाभागा! न मां हिंसितुमर्हथ । सर्पापसर्प-
भद्रं ते गच्छ सर्प! महाविष! । जनमेजयस्य यज्ञान्ते
आस्तीकवचनं स्मर । आस्तीकस्य वचः श्रुत्वा यः सर्पो न
निवर्त्तते । शतधा भिद्यते मूर्ध्नि शिंशवृक्षफलं यथा” तत्रैव ।
“आस्तीकस्य कवेः साधोः सुश्रूषापरमास्तिनः” भा०
आ० १५ अ० आस्तीकमधिकृत्य कृतोग्रन्थः अण् । २ आस्ती-
[Page0893-b+ 38]
कचरिताख्यापके भारतान्तर्गते अवान्तरपर्व्वभेदे । “पौष्यं
पौलोममास्तीकमादिवंशावतारणम्” भा० आ० १ अ० ।
“आयुष्मानिदमाख्यानमास्तीकं कथयामि ते” भा० आ०
१५ अ० । आस्तीके भोजयेद्राजन्! दद्याच्चैव गुडौदनम्
भा० स्वर्गा० प० ६ अ० ।
<LEND>
