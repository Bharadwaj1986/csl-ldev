<L>40983<pc>4872,b<k1>वाजसनेय<k2>वाजसनेय
वाजसनेय¦ पु० वाजसनेः सूर्य्यस्य छात्रः ढक् । याज्ञ-
वल्क्ये “आदित्यानीमानि शुक्लानि यजूंपि वाजसने-
येन याज्ञवल्क्येनाख्यायन्ते” वृहदारण्य० श्रुतिः ।
अस्यार्थः । आदित्यादधीतान्यादित्यानि शुक्लानि
शुद्धानि । इयमत्र आख्यायिका । व्यासशिष्यो
वैशम्पायनो याज्ञवल्क्यादिभ्यः स्वशिष्येभ्यो यजु-
र्वेदमध्यापयत् । तत्र दैवात् केनापि हेतुना क्रुद्धो
वैशम्पायनो याज्ञवल्क्यं प्रत्युवाच मदधीतं त्यजेति ।
स योगसामर्थ्यान् मूर्तां विद्यां विधायोद्ववाम ।
वान्तानि यजूंपि गृह्णीतेति गुरूक्ता अन्ये वैशम्पायन-
शिष्यास्तित्तिरयो भूत्वा यजूंष्यभक्षन् । तानि यजूषि
वुद्धिमालिन्यात् कृष्णानि जातानि । ततो दुखितो
याज्ञवल्क्यः सूर्य्यमाराध्यान्यानि शक्लानि यजूषि
पाप्तवान् । तानि च जाबालगौधेयकाण्वमाध्यन्दिनादिभ्यः
पञ्चदशशिष्येभ्यः पाठितवान्” वेददी० । “एवंस्ततः
स भगवाम् वाजिरूपधरो रविः । यजूंष्ययातयामानि
सुनयेऽदात् प्रसादतः । यजुर्भिरकरोच्छाखा दशपञ्चशतै-
र्विभुः । जगृहुर्वाजसन्यस्ताः । काण्वमाध्यन्दिनादयः”
भाग० १२ । ६ । ६७ श्लो०
<LEND>
