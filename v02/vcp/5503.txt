<L>5503<pc>0497,a<k1>अश्लील<k2>अश्लील
अश्लील¦ न० श्रियं लाति गृह्णाति ला--क रस्य लः, श्री +
सिध्मादित्वात् ल वा न० त० । १ लज्जादिसम्पादके
वाक्ये २ ग्राम्यमाषायाम् । “भास्करालोकनाश्लील
परिवादांश्च वर्ज्जयेत्” या० स्मृ० ३ काव्यदोषभेदे न०
तच्च त्रिविधं यथा “दुःश्रवं त्रिविघाश्लीलानुचितार्था-
प्रयुक्तता” सा० द० अश्लीलत्वं व्रीडाजुगुप्सामङ्गलव्यञ्जक-
त्वात्त्रिधा यथा “दृप्तारिविजये राजन्! साधनं सुमहत्तव”
“प्रससार शनैर्वायुः” । “विनाशे तन्वि! ते सदा” ।
“अत्र साधनवायुविनाशशब्दा अश्लीलवाचकाः” सा० द० ।
तत्र साधनशब्दस्य शिश्नस्यापि वाचकतया व्रीडायाः,
वायुशब्दस्यापानवायुवाचकतया जुगुप्साया, विनाशशब्दस्य
मरणवाचकतयाऽमङ्गलस्य च द्योतकता । यथाक्रमं च प्रकृते
हेतुपवनविरहबोधकतायै प्रयुक्ता अपि ते अश्लीलव्यञ्जक-
त्वाद्दुष्टाः । ४ निन्दाव्यञ्जके वाक्ये च “यमश्रुत्याश्लीला वा
गृच्छतीति” ता० ब्रा० “अश्लीला निन्दारूपा वाक्” भा०
न श्रियं लाति ला--कं । ५ अश्रीके त्रि० । “यैवैनमसाव-
श्लीलं वाग् वदति” ता० ब्रा० “अश्लीलमश्रीकरम्” भा० ।
<LEND>
