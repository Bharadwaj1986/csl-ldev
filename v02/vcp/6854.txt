<L>6854<pc>0713,a<k1>आधिदैविक<k2>आधिदैविक
आधिदैविक¦ त्रि० अधिदेवं भवः देवान् वातादीन् अधि-
कृत्य प्रवृत्तः वा ठञ् अनुशतिका० द्विपदवृद्धिः । देवाधि-
कारेणप्रवृत्ते, १ शास्त्रे “अधियज्ञं ब्रह्मजपेदाधिदैविकमेव
च” मनुः देवताऽधिकारेण प्रवृत्तवेदभागस्तु उपनित्सु-
प्रसिद्धः । वातादिनिबन्धने २ दुःखे च । दुःखं हि त्रिवि-
धमाध्यात्मिकादिभेदात् तेषां स्वरूपकारणविभागादिः सु
श्रुते दर्शितः यथा
[Page0713-b+ 38]
“तच्च दुःखं त्रिविधमाध्यात्मिकमाधिभौतिकमाधिदैविक-
मिति । तत्तु सप्तविधे व्याधावुपनिपतति । ते पुनः
सप्तविधा व्याधयः । तद्यथाऽऽदिबलप्रवृत्ता जन्मवलप्रवृत्ता
दोषबलप्रवृत्ताः संघातबलप्रवृत्ताः कालबलप्रवृत्ताः दैव-
बलप्रवृत्ताः स्वभावबलप्रवृत्ता इति । तत्रादिबलप्रवृत्ता
ये शुक्रशोणितदोषान्वयाः कुष्ठार्शःप्रभृतयः । तेऽपि
द्विविधा मातृजाः पितृजाश्च ॥ जन्मबलप्रवृत्ता ये मातु-
रपचारात्पङ्गुजात्यन्धवधिरमूकमिण्मिणवामनप्रभृतयो जाय
न्ते तेऽपि द्विविधा रसकृता दौहृदापचारकृताश्च ॥ दोष-
बलप्रवृत्ता य आतङ्कसमुत्पन्ना मिथ्याहाराचारभवाश्च
तेऽपि द्विविधा आमाशयसमुत्थाः पक्वाशयसमुत्थाश्च पुनश्च
द्विविधाः शारीरा मानसाश्च त एत आध्यात्मिकाः ॥
संघातबलप्रवृत्ता य आगन्तवो दुर्ब्बलस्य बलवद्विग्र हात्तेऽपि
द्विविधाः शस्त्रकृता बलादिकृताश्च । एत आधिभौति-
काः ॥ कालबलप्रवृत्ता ये शोतोष्णवातवर्षाप्रभृतिनिमि-
त्तास्तेऽपि द्विविधा व्यापन्नर्त्तुकृता अव्यापन्नर्त्तुकृताश्च ॥
दैवबलप्रवृत्ता ये देवद्रोहादभिशस्तका अथर्व्वकृता उप-
सर्गकृताश्च तेऽपि द्विविधा विद्युदशनिकृताः पिशा-
चादिकृताश्च पुनश्च द्विविधाः संसर्गजा आकस्मिकाश्च ॥
स्वभावबलप्रवृत्ताः क्षुत्पिपासाजरामृत्युनिद्राप्रभृतयस्तेऽपि
द्विविधाः कालकृताअकालकृताश्च तत्र परिरक्षणकृताः
कालकृता अपरिरक्षणकृता अकालकृता एत आधि-
दैविकाः” । एतदभिप्रायेणैव “अथ त्रिविधदुःखात्यन्त-
निवृत्तिरत्यन्तपुरुषार्थः” इति सा० सू० “दुःखत्रया-
भिघाताज्जिज्ञासां तदभिघातके हेतौ” सा० का० दुःख-
त्रयमुक्तं विवृतञ्च सां० त० कौ० । “दुःखानां त्रयं दुःख-
त्रयं तत् खलु आध्यात्मिकमाधिभौतिकमाधिदैविकञ्च
तत्राध्यात्मिकं द्विविधं शारीरं मानसञ्च । शारीरं वात-
पित्तंश्लेष्मणाम् वैषम्यनिमित्तं, मानसं कामक्रोधलोभ-
मोहभयेर्ष्याविषादविषयविशेषादर्शननिबन्धनम् । सर्वं चैत-
दान्तरोपायसाध्यत्वादाध्यात्मिकं दुःखम् । वाह्योपाय-
साध्यञ्च दुःखं द्वेधा आधिभौतिकमाधिदैविकञ्च तत्राधि-
भौतिकं मानुषपशुपक्षिसरीसृपस्थावरनिमित्तम् । आधि-
दैविकं यक्षराक्षसविनायकग्रहावेशनिबन्धनम्” । “ताप-
त्रयोन्मूलनम्” भाग० १ स्क० उक्तम् । दुःखञ्चात्मधर्म
इति वैशेषिकादयः । अन्तःकरणादि धर्म इति सांख्या-
दयः । अन्तःकरणादेः त्रिगुणात्मकप्रकृतिकार्य्यत्वात्
प्रीत्यप्रीतिविषादानां त्रिगुणधर्म्माणां स्वस्वकार्य्ये संक्र-
[Page0714-a+ 38]
मात् सर्वेषां विषयाणामेव दुःखादिमत्त्वमिति भेदः ।
<LEND>
