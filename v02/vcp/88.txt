<L>88<pc>0040,b<k1>अकृत<k2>अकृत
अकृत¦ त्रि० कृ--कर्म्मणि क्त न० त० । कृतभिन्ने अन्यथाकृते ।
<>“कृताकृतावेक्षणादौ ब्रह्मा ऋत्विक् नियुज्यते” इति याज्ञिक-
<>प्रसिद्धिः । “अकृतव्यूहाः पाणिनीया” इति परिभाषा ।
<>न कृतो व्यूहः विशेषेण ऊहोयैः विनाशोन्मुखं दृष्ट्वा
<>कृतमपि कार्य्यं नाशयन्तीति तदर्थः सि० कौ० । बलपूर्व्व-
<>कृते ऋणलेख्यपत्रादौ च “सर्व्वान् बलकृतानर्थानकृतान्
<>मनुरब्रवीदिति” मनुः । “बलात् कुरुत पापानि सन्तु
<>तान्यकृतानि वः । सर्व्वान् बलकृतानर्थानकृतान् मनुर-
<>ब्रवीदिति” नैषधम् । पुत्रिकात्वेन अकल्पितायां दुहितरि
<>स्त्री । “अकृता वा कृता वापि यं विन्देत् सदृशात्
<>सुतमिति” स्मृतिः । भावे क्त अभावार्थे न० त० । करणा-
<>भावे निवृत्तौ “नैव तस्य कृतेनार्थो नाकृतेनेह कश्चनेति”
<>गीता ।
<LEND>
