<L>9186<pc>1167,b<k1>उद्गार<k2>उद्गार
उद्गार¦ पु० उद् + गॄ + ऋदोरपं बाधित्वा उन्न्योर्ग्रः” पा०
घञ् । उद्वमने । “खर्जुरीस्कन्धनद्धानां मदोद्गारसुगन्धिषु”
रघुः । “सलिलोद्गारमुच्चैर्विमानाः” “धूमोद्गारानुकृति-
निपुणा जर्जरा निष्पतन्ति” मेघ० । “सनिर्झरोद्गार इवाद्रि-
राजः” रघुः । (डेकुर) इति २ कण्ठशब्दभेदे च । “धूमीद्गारे
तथा वान्ते क्षुरकर्मणि मैथुने । भृतके सूतके चैव नित्यं
नैमित्तिकं त्यजेत्” आ० त० स्मृतिः । वमनप्रकारः
निदानादिसहितः सुश्रुते दर्शितो यथा
<फ्>“अथातो वमनविरेचनव्यापच्चिकित्सितं व्याख्यास्यामः ।
वैद्यातुरनिमित्तं वमनं विरेचनं च पञ्चदशधा व्यापद्यते
तत्र वमनस्याधोगतिरूर्द्ध्वं विरेचनस्येति पृथक् । समान-
[Page1168-a+ 38]
मुभयोः सावशेषौषधत्वं जीर्णौषधत्वं हीनाधिकदोषापहृ-
तत्वं वातशूलमयोगातियोगौ जीवादानमाध्मानं परि-
कर्त्तिका परिस्रावप्रवाहिका हृदयोपसरणं विबन्धः
इति । तत्र बुभुक्षापीडितस्यातितीक्ष्णाग्नेर्मृदुकोष्ठस्य चा-
वतिष्ठमानं दुर्व्वलस्यवा गुणसामान्यभावाद्वमनमधोगच्छति ।
तत्रेष्मितानवाप्तिर्दोषोत्कर्षश्च तमाशु स्नेहयित्वा भयस्ती-
क्ष्णतरैर्वामयेत् । अपरिशुद्धामाशयस्योत्कृष्टश्लेष्मणः सशेषा-
न्नस्य वाऽहृद्यमतिप्रभूतविरेचगं पीतमूर्द्ध्वं गच्छति तत्राशु-
द्धामाशयमुल्वणश्वेष्माणमाशु वामयित्वा भूयस्तीक्ष्णतरैर्विरे-
चयेत् । आमान्वये त्वामवत्सं विधानम् । अहृद्योऽतिप्रभूते
च हृद्यं प्रमाणं युक्तञ्च । अतऊर्द्ध्वमुत्तिष्ठत्यौषधे न
तृतीयं पाययेत् । ततस्त्वेनं मधुघृतफाणितयुक्तैर्लेहैर्व्वि-
रेचयेत् । दोषविग्रथितमल्पमौषधमवस्थितमूर्द्ध्वभागिकमधो-
भागिकं वा न स्रंसयति दोषान् । तत्र तृष्णापार्श्वशूलं
छर्द्दिर्मूर्च्छापर्वभेदोहृल्लासारत्युद्गाराविशुद्धिञ्च भवति ।
तमुष्णामिरद्भिराशु वामयेत् । सावशेषौषधमतिप्रधावित-
दोषमतिबलमसम्यग्विरिक्तमप्येवं वामयेत् । क्रूरकोष्ठस्याति-
तीक्ष्णाग्नरल्पमौषधमल्पगुणं वा भक्तवत्पाकमुपैति तत्र
समुदीर्णा दोषा यथाकालमनिर्ह्रियमाणा व्याधिं बल-
विभ्रमञ्चापादयन्ति । तमनल्पममन्दमौषधञ्च पाययेत् ।
आस्नग्धस्विन्नेनाल्पगुणं वा भेषजमुपयुक्तमल्पान्दोषान्हन्ति ।
तत्र वमने दोषशेषः गौरवमुत्क्लेशं हृदयाविशुद्धिं व्याधि-
वृद्धिं करोति तत्र यथायोगं पाययित्वा वामयेद्दृढतरम् ।
विरेचन गुदपरिकर्त्तनमाध्मानं शिरोगौरवमनिस्मरणं वा
वायोर्व्याधिवृद्धिं करोति । तमुपपाद्य भूयः स्नेहस्वेदाभ्यां
विरेचयेद्दृढतरम् । दृढं बहुप्रचलितदोषं वा तृतीये
दिवसेऽल्पगुणं चेति । अस्निग्धस्विन्नेन रूक्षमौषधमुपयुक्त-
मब्रह्मचारिणा वा वायुं कोपयति । तत्र वायुः प्रकुपितः
पार्श्वपृष्ठश्रोणिमन्यामर्म्मशूलं मूर्च्छां भ्रमं संज्ञानाशञ्च
करोति । तमभ्यज्य धान्यस्वेदेन स्वेदद्यित्वा यष्टीमधूक-
विपक्वेन तैलेनानुवासयेत् । स्नेहस्वेदाभ्यामविभावितशरी-
रेणाल्पमौषधमल्पगुणं वा पीतमूर्द्धमघोवा नाभ्येति दोषां-
श्चोत्क्लिश्य तैः सह बलक्षयमापादयति । तत्राध्मानं हृदय-
ग्रहस्तृष्णा मूर्च्छा दाहश्च भवति तमयोगमित्याचक्षते
तमाशु वामयेन्मदनफललवणाम्बुभिर्विरेचयेत्तीक्ष्णतरैः कषा-
यैश्च । दुर्वान्तस्य तु समुत्क्लिष्टा दोषा व्याप्य शरीरं
कण्डूश्वयथुकुष्ठपिडकाज्वराङ्गमर्दनिस्तोदनानिं कुर्वन्ति ।
वतस्तानवशेषान्महौषधेनापहरेत् । अस्निग्षस्विन्नस्य मृदु-
[Page1168-b+ 38]
विरिक्तस्याधोनाभेः स्तब्धपूर्णोदरता शूलं वातपुरीषसङ्गः
कण्डूमण्डलप्रादुर्भावो भवति तमास्थाप्य पुनः संस्नेह्य
विरेचयेत्तीक्ष्णेन । नातिप्रवर्त्तमाने तिष्ठति वा दुष्टसंशो-
धने तत्सन्तेजनार्थमुष्णोदकं पाययेत् पाणितापैश्च पार्श्चो-
दरमुपस्वेदयेत् । ततः प्रवर्त्तन्ते दोषाः । अनुप्रवृत्ते-
चाल्पदोषे जीर्णौपधं बहुदोषमहःशेषं बलञ्चावेक्ष्य
भूयोमात्रां विदध्यात् । अप्रवृत्तदोषं दशरात्रादूर्द्ध्वमुपसं
स्कतदेहं स्नेहस्वदाभ्यां सयः शोधयेत् । दुर्विरेच्यमास्थाप्य
पुनं संस्नेह्य विरेचयेत् । ह्रीमयलोभैर्वेगाघातशीलाः
प्रायशः स्त्रियो राजसमीपस्था सणिजः श्रोत्रियाश्च भवन्ति ।
तस्मादेते दुर्विरेच्या बहुवातत्वादत एव तानतिस्निग्धान्
स्वेदोपपन्नान् शोधयेत् । स्निग्धस्विन्नस्यातिमात्रमतिमृदु-
कोष्ठस्य वा तीक्ष्णाधिकदत्तमौषधमतियोगं कुर्य्यात् । तत्र
वमनातियोगे पित्तातिप्रवृत्तिर्ब्बलविस्रंसो वातकोपश्च
बलवान् भवति तं घृतेनाभ्यज्यावगाह्यावगाह्य शीतास्वप्सु
शर्करामधुभिश्रैर्लेहैरुपचरेद्यथास्वम् । विरेचनातियोगे
कफस्यातिप्रवृत्तिरुत्तरकालञ्च सरक्तस्य तत्रापि बलविस्र-
सो वातकोपश्च बलवान् भवति तमतिशीताम्बुभिः पार-
षिच्यावगाह्य वा शीतैस्तण्डुलाम्बुभिर्म्मधुमिश्रैश्छर्द्द-
येत् । पिच्छावस्तिं चास्मै दद्यात् क्षीरसर्पिषा चैनमनुवा-
सयेत् प्रियङ्ग्वादि चास्मै तण्डुलाम्बुना पातुं प्रय-
च्छेत् । क्षीररसयोश्चान्यतरेण भोजयेत् । तस्मिन्नेव वमना-
तियोगे प्रवृद्धे शोणित ष्ठोवति छर्दयति वा तत्र जिह्वा-
निःसरणमक्ष्णोर्व्यावृत्तिर्हनुस हननं तृष्णा हिक्काज्वरा वै-
संज्ञ्यमित्युपद्रवा भवन्ति तमजासृक्चन्दनोशीराञ्जनलाज
चूर्णैः सशर्करोदकैर्मन्थं पाययेत् । पलरसैर्व्वा सघृतक्षौद्र-
शर्करैः शुङ्गाभिर्वा वटादीनां पेयां सिद्धां सक्षौद्रां वर्च्चो-
ग्राहिभिर्वा पयसा जाङ्गलरसेन वा भोजयेत् अतिस्रुतशो-
णितविधोनेनोपचरेत् । जिह्वामतिसर्पितान्त्रिकटुकलवण-
चूर्णप्रघृष्टां तिलद्राक्षाप्रलिप्तां वा पीडयत् प्रविष्टायामम्ल-
मन्ये तस्य पुरस्तात्स्वादयेयुः । व्यावृत्ते चाक्षिणो घृता-
भ्यक्ते पीडयेत् । हनुसंहनने वातश्लेष्महरं नस्यं स्वे-
दाश्च विदध्यात् । तृष्णादिषु च यथास्व प्रतिकुर्वीत ।
विसंज्ञे वेणुवीणागीतस्वनं श्रावयेत्” ।
<फ्>उद्गारस्याजीर्ण्णरोगालङ्गत्वमिद्गिरणशब्दे वक्ष्यते । अपय्या-
दिभोजनरूपकारणसहिताजीणं स्वरूपादि सुश्रते उक्तम् ।
“प्राग्भुक्ते त्वविविक्तेऽग्नौ द्विरन्नं न समाचरेत । पूर्व्वभुक्तो
विदग्धेऽन्ने भुञ्जानो हन्ति पावकम् । मात्रागुरुं परिहरे-
[Page1169-a+ 38]
दाहारं द्रव्यतश्च यः । पिष्टान्नं नैव भुञ्जीत मात्रया वा
बुभुक्षितः । द्विगुणञ्च पिवेत्तोयं सुखं सम्यक् प्रजीर्य्यति ।
पेयलेह्याद्यभक्ष्याणां गुरु विद्याद्यथोत्तरम् । गुरूणा-
मर्द्धसौहित्यं लधूनां तृप्तिरिष्यते । द्रवोत्तरो द्रव-
श्चापि न मात्रागुरुरिष्यते । द्रवाढ्यमपि शुष्कन्तु सम्य-
गेवोपपद्यते । विशुष्कमन्नमभ्यस्तं न पाकं साधु गच्छति ।
पिण्डीकृतमसंक्लिन्नं विदाहमुपगच्छति । स्रोतस्यन्नवहे
पित्तं पक्तौं वा यस्य तिष्ठति । विदाहि भुक्तमन्यद्वा
तस्याप्यन्नं विदह्यते । शुषकं विरुद्धं विष्टम्भि वह्निव्याप-
दमावहेत् । आमं विदग्धं विष्टब्धं कफपित्तानिलैस्त्रिभिः ।
अजीर्णं केचिदिच्छन्ति चतुर्थं रसशेषतः । अत्यम्बुपा-
द्राद्विषमाशताद्वा सन्धारणात्स्वप्तविपर्य्ययाच्च । कालेऽपि
सात्म्यं लघु चापि भुक्तमन्नं न पाकं भजते नरस्य ।
ईर्ष्याभयक्रोधपरिक्षतेन लुब्धेन रुग्दैन्यनिपीडितेन ।
प्रद्वेषयुक्तेन च सेव्यमानमन्नं न सम्यक् परिणाममेति ।
माधुर्य्यमन्नं गतमामसंज्ञं विदग्धसंज्ञं गतमम्लभावम् ।
किञ्चिद्विपछं भृशतोदशूलं विष्टब्धमाबद्धविरुद्धवातम् ।
उद्गारशुद्धावपि भक्तकाङ्क्षा न जायते हृद्गुरुता च
यस्य । रसावशेषेण तु सप्रसेकं चतुर्थमेतत्प्रवदन्त्यजीर्णम् ।
मूर्च्छाप्रलापो वमथुः प्रसेकः सदनं भ्रमः । उपद्रबा
भवन्त्येते मरणं चाप्यजीर्णतः । तत्रामे लङ्घन कार्य्यं विदग्धे
वमनं हितम् । विष्टब्धं स्वेदनं पथ्यं रसशेषे शयीत च ।
वामयेदाशु तं तस्मादुष्णेन लवणाम्बुना । कार्य्यं चानशनं
तावद्यावन्न प्रकृतिं भजेत् । लघुकायमतश्चैनं लङ्घनैः समु-
पाचरेत् । यावन्न प्रकृतिस्थःस्याद्दोषतः प्राणतस्तथा ।
हिताहितोपसंयुक्तमन्नं समशनं स्मृतम् । बहु स्तोकम-
काले वा विज्ञेयं विषमाशनम् । अजीर्णे भुज्यते यत्तु
तदध्यशनमुच्यते । त्रयमेतन्निहन्त्याशु बहून् व्याधीन्
करोति वा । अन्नं विदग्धं हि नरस्य शीघ्रं शीताम्बुना
वै परिपाकमेति । तद्ध्यस्य शैत्येन निहन्ति पित्तमाक्लेदि-
भावाच्च नयत्यधस्तात् । विदह्यते यस्य तु भुक्तमात्रे
दह्येत हृत्कण्ठगलञ्च यस्य । द्राक्षाऽभयां माक्षिकसम्प-
युक्तां लीढ्वाऽभयां वा स सुखं लभेत । भवेदजीर्णं प्रति
यस्य शङ्का स्निग्धस्य जन्तोर्बलिनोऽन्नकाले । प्रातः स
शुण्ठीमभयामशङ्को भुञ्जीत सम्प्राश्य हितं हितार्थी ।
स्वल्प यदा दोषविबद्धमामं लीनं न तेजः पथमावृणोति ।
भवत्यजीर्णेऽपि तदा बुभुक्षा सा मन्दवुद्धिं विषवन्निहन्ति ।
<फ्>इथमजीर्णताकारणप्रदर्शनपूर्वमुद्गारशुद्धेः प्रकारस्तत्रैव
[Page1169-b+ 38]
दर्शितः यथा “या मात्रा परिजार्य्योत चतुर्भागगतेऽहनि ।
सा मात्रा दीपयत्यग्निमल्पदोषे च पूजिता । या मात्रा परि-
जीर्य्येत तथार्द्धदिवसे गते । सा वृष्या वृहणी चैव मध्यदोषे
च पूजिता । या मात्रा परिजीर्य्येत चतुर्भागावशेषिते । स्ने-
हनीया च सा मात्रा बहुदोषे च पूजिता ॥ या मात्रा
परिजीर्येत तथा परिणतेऽहनि । ग्लानिमूर्च्छामदान्-
हित्वा सा मात्रा पूजिता भवेत् । अहोरात्रादसन्दुष्टाया
मात्रा प्ररिजींर्यति । सा तु कुष्ठविषोन्मादग्रहापस्मारना-
शिनी । यथाग्नि प्रथमां मात्रां पाययेत विचक्षणः । पीतो
ह्यतिबहुस्नेहो जनयेत्प्राणसंशयम् । मिथ्याचाराद्बहुत्वा-
द्वा यस्य स्नेहो न जीर्यति । विष्टभ्य चापि जीर्येत्तं वारि-
णोष्णेन वामयेत् । जीर्णाजीर्णविशङ्कायां स्नेहस्योष्णोदकं
पिबेत् । तेनोद्गारो भवेच्छुद्धो भक्तं प्रति रुचिस्तथा ।
स्युः पच्यमाने तृडुदाहभ्रमसादारतिक्लमाः । परिषिच्या-
द्भिरुष्णाभिजींर्णस्नेहं ततो नरम् । यवागूं पाययच्चोष्णां
कामं क्लिन्नाल्पतण्डुलाम् । देयौ यूषरसौ वापि सुगन्धी
स्नेहववर्ज्जित्त्रौ । कृतौ वात्यल्पसर्पिष्कौ यवागूर्वा विधो-
यते । पिबेत्त्य्रहं चतुरहं पञ्चाहं षडहं तथा । सप्त-
रात्रात्परं स्नेहः सात्मीभवति सेवितः” ।
<फ्>उद्गारश्च नागवायुकार्य्यम् यथोक्त पदार्था० योगार्णवे
“उद्गारे नाग इत्युक्तो नीलजीमूतसन्निभः । उन्मीलने स्थितः
कूर्म्मोभिन्नाञ्जनसमप्रभः । कृकलस्तु क्षुते चैव जवाकुसुम-
सन्निभः । जृम्भणे देवदत्तःस्यात् शुद्धस्फटिकसन्निभः ।
धनञ्जयस्तथा घोषे महारजतवर्ण्णकः । ललाटे चोरसि
स्कन्धे हृदि नाभौ त्वगस्थिषु । नागाद्या वायवः पञ्च-
देहे तु परिवेष्टिताः” ।
<LEND>
