<L>20694<pc>3055,b<k1>जयपत्र<k2>जयपत्र
जयपत्र¦ न० जयसूचकं पत्रम् । राज्ञा दत्ते जयसूचके
पत्ररूपे राजकीयलेख्यभेदे । राजलेख्य पत्रं च चतुर्विधं
यथाह वशिष्ठः “राज्ञः स्वहस्तसंयुक्तं समुद्राचिह्नितं
तथा । राजकीयं स्मृतं लेख्यं सर्वेष्वर्थेषु साक्षिमत् ।
शासनं प्रथमं ज्ञेयं जयपत्रं तथाऽपरम् । आज्ञाप्रख्या-
पनापत्रं राजकीयं चतुर्विधम्” । जयपत्रलक्षणभेदादिकं
वीरमि० दर्शितं तत्राह व्यासः
<फ्>“व्यवहारान् स्वयं दृष्ट्वा श्रुत्वा वा प्राड्विवाकतः ।
जयपत्रन्ततो दद्यात् परिज्ञानाय पार्थिवः । जङ्गमं
स्थावरं येन प्रमाणेनात्मसात्कृतम् । भागाभिशाप-
सन्दिग्धे यः सम्यग्विजयी भवेत् । तस्मै राज्ञा प्रदा-
तव्यं जयपत्रं सुनिश्चितम् । पूर्व्वोत्तरक्रियापादं तत्-
प्रमाणपरीक्षणम् । निगदस्मृतिवाक्यञ्च यथासभ्यं वि-
निश्चितम् । एतत्सर्वं समासेन जयपत्रेऽभिलेखयेदिति” ।
प्रमाणस्य पृथग्ग्रहणात् क्रियापादेन प्रत्याकलितमत्र
गृह्यते । परिज्ञानाय प्राङ्ग्यायस्य बोधनाय । भागेऽ-
भिशापे वा सन्दिग्धे । विवादपदमत्रोपलक्षणम् ।
तेन विवादविषयो यो यत्र विवादे स तत्र लेखनीयः ।
जयपत्रं राजमुद्राङ्कितं कार्य्यमित्याह वृद्धवशिष्ठः
“यथोपन्यस्तसाध्यार्थं संयुक्तं सोत्तरक्रियम् । सावधा-
रणकञ्चैव जयपत्रकमुच्यते । प्राड्विवाकादिहस्ताङ्कं
मुद्रितं राजमुद्रया” । अत्र च राज्ञः सभ्यानाञ्च स्वह-
स्तोऽप्यपेक्षितः इत्याह कात्यायनः “सिद्धेनार्थेन
संयोज्यो वादी सत्कारपूर्वकम् । लेख्यं स्वहस्तसंयुक्तं
तस्मै दद्यात्तु पार्थिवः । सभासदश्च ये तत्र स्मृतिशास्त्र-
विदः स्थिताः । यथा लेख्यविधौ तत्र स्वहस्तन्दद्युरेव
ते” । क्वचित्पश्चात्काराख्योऽपि जयपत्रभेद उक्तस्तेनैव
“अनेन विधिना लेख्यं पश्चात्कारं विदुर्बुधाः । निरस्ता
तु क्रिया यत्र प्रमाणेनैव वादिना । पश्चात्कारो भवेत्तत्र
न सर्वासु विधीयते । अन्यवाद्यादिहीनेभ्य इतरेषां
प्रदीयते । वृत्तानुवादसंसिद्धन्तच्च स्याज्जयपत्रकमिति ।”
<LEND>
