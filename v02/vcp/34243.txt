<L>34243<pc>4486,a<k1>प्रयोजन<k2>प्रयोजन
प्रयोजन¦ न० प्रयुज्यतेऽनेन प्र + युज--करणे ल्युट् । यमधि-
कृत्य प्रवर्त्तते १ तस्मिन् प्रवृत्त्यङ्गेच्छाविषये यमर्थमाप्तव्यं
हातव्यं वा अवसाय तदाप्तिप्रहाणोपायमनुतिष्ठति
प्रयोजनं तद्वेदितव्यम् । प्रवृत्तिहेतुत्वाद् इममर्थमाप्स्या-
मि हास्यामि वेति व्यवसायोऽर्थस्याधिकारः । एवं व्यव-
सीयमानोऽर्थोऽधिक्रियते इति” वात्स्या० १ । १ । २४ । करणे
ल्युट् । २ हेतौ । कर्मणि ल्युट् । ३ कार्य्ये च मेदि० ।
प्रयोजनञ्च द्विविधं सुख्यं गौणं च । अत्र अन्येच्छान-
धीनेच्छाविषयत्वं मुख्यप्रयोजनत्वम् अन्येच्छाधीनेच्छा-
विषयत्वं गौणप्रयोजनत्वम् । तत्राद्यम् दुःखा-
भावः सुखञ्च द्वितीयं तदुपकारिशयनभोजनादि । तस्य
मुख्यप्रयोजनेच्छयैव जन्याया इच्छायाविषयत्वात्
तथात्वम् । “येन प्रयुक्तः प्रवर्त्तते तत्प्रयोजनम् ।
यमर्थमभीप्सन् जिहासन वा कर्मारभते तेनानेन सर्वे
प्राणिनः सर्वाणि कर्माणि सर्वाश्च विद्याव्याप्ताः । तदा-
श्रयश्च न्यायः प्रवर्त्तते” वात्स्या० १ । १ । १
<LEND>
