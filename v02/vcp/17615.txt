<L>17615<pc>2598,a<k1>गुडधेनु<k2>गुडधेनु
गुडधेनु¦ स्त्री दानार्थं नुडनिर्भिते धेनुभेदे । तद्विधिश्च हेमा० दा०
यथा “प्रथमा गुडनेनुः स्यात् घृतघेनुस्तथाऽपरा । तिलधेनु-
स्तृतीया तु चतुर्थी जलसंज्ञिता । क्षीरधेनुश्च विख्याता
मधुधेनुस्तथाऽपरा । सप्तमी शर्कराधेनुर्दधिधेनुस्तथाऽष्टमी ।
रसधेनुर्नवमी स्वाद्दशमी स्यात् स्वरूपतः” इत्युपक्रमे “ए-
तासां तु विधानञ्च समाचक्ष्व जगत्पते! । किंरूपं केन
मन्त्रेण दातव्या तदिहोच्यताम् । मत्स्य उवाच । गुड-
धेनुविधनास्य यद्रूपमिह यत्फलम् । तदिदानीं प्रव-
क्ष्यामि सर्वपापविनाशनम् । कृष्णाजिनं चतुर्हस्तं
प्रागग्रीवं विन्यमेद्भुवि । गोमयेनोपलिप्तायां दर्भाना-
स्तीर्य्य सर्वतः । लघ्वेणकाजिनन्तद्वद्वत्सस्य परिकल्पयेत् ।
प्राङ्मुखीं स्थापयेद्धेनुमुदक्पादां सवत्सकाम्” । एणका-
जिनं कृष्णाजिनं प्राङ्मुखीं प्राक्शिरसमित्यर्थः । “तदु-
त्तरेण वत्सोऽपि तथैव परिकल्पनीयः । “उत्तमा गुड-
धेनुः स्यात्सदा भारचतुष्टयम् । वत्सम्भारेण कुर्वीते
भाराभ्यां मध्यमा स्मृता । अर्द्धभारेण वत्सः! स्यात्
निजवित्तानुसारतः” । निजवित्तानुसारत इति इय-
मुत्तममध्यमादिकल्पना निजवित्तानुसारतः कर्त्तव्ये-
त्यर्थः । “धेनुवत्सौ घृतास्यौ तौ सितसूक्ष्माम्बरा-
वृतौ । शुक्तिकर्णाविक्षुपादौ शुचिमुक्ताफलेक्षणौ । सित-
सूत्रसिरालौ तौ सितकम्बलकम्बलौ । ताम्रकद्रूक-
पृष्ठौ तौ सितचामररोमकौ” । कद्रूकं ककुत्प्रदेशः ।
“विद्रुमभ्रूयुगोपेतौ नवनीतस्तनान्वितौ । क्षौम-
पुच्छौ कांस्यदोहाविन्द्रनीलकतारकौ । सुवर्णशृङ्गा-
भरणौ राजतक्षुरसंयुतौ । नानाफलमयैर्दन्तैर्घ्राण-
गन्धकरण्डकौ” । अत्र च सारतः परिमाणतश्च फल-
विशेष इति यथाशक्ति सुबर्णशृङ्गादित्वमवधेयम् ।
“इत्येवं रचयित्वा तु धूपदीपैरथार्च्चयेत्” । “विधान-
मेतद्धेनूनां सर्वासामिह पठ्यते” । सर्वासाम्प्रत्यक्ष-
धेनुव्यतिरक्तानामित्यवगन्तव्यम् । तथा “एतदेव विधानं
स्यात्त एवोपस्कराः स्मृताः । मन्त्राघाहनसंयुक्ताः सदा
पर्यणिपर्वणि । यथाश्रद्धं प्रदातव्या भुक्तिसुक्तिफलप्रदाः ।
अशेषयज्ञफलदाः सर्वपापहराः शुभाः । अयने विषुवे
[Page2598-b+ 38]
पुस्थे व्यतीपातेऽथ वा पुनः । गुडधेन्वादयो देया उप-
रागादिपर्वसु” मत्सपु० । अत्र घृतादिधेनुद्रव्यपरिमाणमपि
गुडधेनूक्तमेव । “विधानमेतद्धेनूनां सर्वासामपि पठ्यते
इत्यतिदेशात् “कुम्भाः, स्युर्द्रवधेनूनामितरासान्तु राशय्नः”
इति तु भारचतुष्टयादिपरिमितस्य द्रवद्रव्यस्य कुम्भाधार-
तयावस्थापनम्” हेमाद्रिदानखण्डम् ।
अन्यत् क्षीरधेनुशब्दे २३७३ पृ० दर्शितरीत्या कार्य्यम्”
“धेनुवत्सौ तदा तौ तु सितसूक्ष्माम्बरावृतौ । शक्ति-
कर्णाविक्षुपादौ शुद्धमुक्ताफलेक्षणौ । सितसूत्रसिरासौ
तु सितकम्बलकम्बलौ । ताम्रककुदपृष्ठौ तु सितचामर-
रोमकौ । विद्रुमभ्रूयुगयुतौ नवनीतस्तनान्वितौ । क्षौम-
पुच्छौ कांस्यदोहाविन्द्रनीलकतारकौ । इत्येवं रचयित्वा
तु धूपदीपैः समर्च्चयेत्” पद्मपु० ।
<LEND>
