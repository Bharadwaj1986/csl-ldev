<L>13115<pc>1903,b<k1>कामिन्<k2>कामिन्
कामिन्¦ त्रि० कम--णिङ्--णिनि । १ कामनायुक्ते २ अति-
शयस्मरवेगयुक्ते च । “स बभूव ततः कामी तया सार्द्ध-
मकामया” भा० आ० ४१८४ श्लो० । स्त्रियां ङीप् ङी-
बन्तः ३ स्त्रीसामान्ये । काम + भूम्नि प्राशस्त्ये वा इनि ङीप् ।
४ अतिस्मरवेगयुक्तायां स्त्रियां ५ सुन्दर्य्यां च स्त्री अमरः ।
“केषां नैषा भवतिकविता कामिनी कौतुकाय” प्रसन्नरा० ।
“मधूनि वक्त्राणि च कामिनीनामामोदकर्म्म व्यति-
हारमीयुः” माघः । ६ भीरुस्त्रियां ७ वन्दायां (पर-
गाछा) मेदि० । ८ दारुहरिद्रायां सुन्दरवर्णवत्त्वात्
तस्या तथात्वम् ९ सुरायाञ्च स्त्री राजनि० । तस्याः कामा-
धिक्यसम्पादकत्वात्तथात्वम् । प्रशस्तः कामोऽस्त्यस्य इनि ।
१० सत्यसङ्कल्पे परमेश्वरे पु० । “कामी कान्तः कृतागमः”
विष्णुस० । ११ चक्रवाके १२ पारावते च पुंस्त्री मेदि०
१३ चटके पुंस्त्री शब्दर० एतेषां कामातिशयवत्त्वात्तथा-
त्वम् । १४ चन्द्रे पु० त्रिका० कामोद्दीपकत्वात्तस्य तथात्वम् ।
१५ ऋषभोषधौ पु० सेवनेन कामपोषणात्तस्य तथात्वम् ।
१६ सारसपक्षिणि च पुंस्त्री राजनि० कामुकत्वात्तस्य
तथात्त्वम् । सर्वत्र स्त्रियां ङीप् १७ कामशक्तिभेदे स्त्री ।
कामिनीविरागानुरागचिह्नतत्सेवप्रकारादिः वृ० स० दर्शितो
यथा “शस्त्रेण वेणीविनिगूहितेन विदूरथं (राजभेदम्) स्वा
महिषी जघान । विषप्रदिग्धेन च नूपुरेण देवी विरक्ता
किल काशीराजम् । एवं विरक्ता जनयन्ति दोषान्
प्राणच्छिदोऽन्यैरनुकीर्त्तितैः किम्? । रक्ता विरक्ताः
पुरुषैरतोऽर्थात् परीक्षितव्याः प्रमदाः प्रयत्नात् ।
स्नेहं मनोमवकृतं कथयन्ति भावान्नाभीभुजस्तनविभूषण-
दर्शनानि । वस्त्राभिसंयमनकेशविमोक्षणानि भ्रूक्षेपकम्पित-
कटाक्षनिरीक्षणानि । उच्चेःष्ठीवनमुत्कटप्रहसितं शर्य्या-
सनोत्सर्पणं गात्रास्फोटनजृम्भणानि सुलभद्रव्याल्प-
सम्प्रार्थना । बालालिङ्गनचुम्बनान्यमिमुखे सख्याः
समालोकनं दृक्पातश्च पराङ्नुखे गुणकथा कर्णस्य
कण्डूयनम् । इमां च विन्द्यादनुरक्तचेष्टां प्रियाणि वक्ति
[Page1904-a+ 38]
स्वधनं ददाति । विलोक्य संहृष्यति वीतरोषा प्रमार्ष्टि
दोषान् गुणकीर्तनेन । तन्मित्रपूजा तदरिद्विषत्वं कृतस्मृतिः
प्रोषितदौर्मनस्यम् । स्तनौष्ठदानान्युपगूहनं च स्वेदोऽथ
चुम्बाप्रथमाभियोगः । विरक्तचेष्टा भ्रुकुटीमुखत्वं पराङ्मु-
खत्वं कृतविस्मृतिश्च । असंभ्रमोदुष्परितोषता च तद्द्विष्ट-
मैत्री परुषं च वाक्यम् । स्पृष्ट्वाथवालोक्य धुनोति गात्र
करोति गर्वं न रुणद्धि यान्तम् । चुम्बाविरामे वदनं
प्रमार्ष्टि पश्चात्समुत्तिष्ठति पूर्वसुप्ता । भिक्षाणिका प्रव्र-
जिता दासी धात्री कुमारिका रजिका । मालाकारी
दुष्टाङ्गना सखी नापिती दूत्यः । कुलजनविनाशहेतु-
र्दूत्यो यस्मादतः प्रयत्नेन । ताभ्यः स्त्रियोऽभिरक्ष्या
वंशयशोमानवृद्यथम् । रात्रीविहारजागररोगव्यपदेश-
परगृहेक्षणिकाः । व्यसनोत्सवाश्च संकेतहेतवस्तेषु रक्ष्या-
श्च । आदौ नेच्छति नोज्झति स्मरकथां व्रीडावि-
मिश्रालसा मध्ये ह्रीपरिवर्ज्जिताभ्युपरमे लज्जाविन-
म्रानना । भावैर्नैकविधैः करोत्यभिनयं भूयश्च या सादरा
बुद्धा पुम्प्रकृतिं च यानुचरति ग्लानेतरैश्चेष्टितैः । स्त्रीणां
गुणा यौवनरूपवेषदाक्षिण्यविज्ञानविलासपूर्वाः । स्त्री-
रत्नसञ्ज्ञा च गुणान्वितासु स्त्रीव्याधयो ऽन्याश्चतुरस्य
पुंसः । न ग्राम्यवर्णैर्मलदिग्धकाया निन्द्याङ्गसम्बन्धिकथां
च कुर्य्यात् । न चान्यकार्य्यस्मरणं रहःस्था मनो हि
मूलं हरदग्धमूर्त्तेः । श्वासं प्रकम्पेण समं त्यजन्ती बाहू-
पधानस्तनदानदक्षा । सुगन्धकेशा प्रसभोपरागा सुप्ते
ऽनुसुप्ता प्रथमं विबुद्धा । दुष्टस्वभावाः परिवर्जनीया
विमर्दकालेषु च न क्षमा याः । यासाममृग्वा सितनील-
पीतमाताम्रवर्णं च न ताः प्रशस्ताः । या स्वप्नशीला बहु-
रक्तपित्ता प्रवाहिनी वातकफातिरिक्ता । महाशना स्वेद-
युताङ्गदुष्टा या ह्रस्वकेशी पलितान्विता च । मांसानि
यस्याश्च चलन्ति नार्य्या महोदरा खिक्खिमिनी च या
स्यात् । स्त्रीलक्षणे याः कथिताश्च पापास्ताभिर्न कुर्य्या-
त्सह कामधर्म्मम् । शशशोणितसङ्काशं लाक्षारससन्नि-
काशमथवा यत् । प्रक्षालितं विरज्यति यच्चासृक् तद्भवेच्छु-
द्धम् । यच्छब्दवेदनावर्जितं त्र्यहात्सन्निवर्तते रक्तम् ।
तत् पुरुषसम्प्रयोगादविचारं गर्भतां याति । न दिनत्रयं
निषेवेत् स्नानं माल्यानुलेपनं च स्त्री । स्नायाच्चतुर्थ-
दिवसे शास्त्रोक्तेनोपदेशेन । पुष्पस्नानौषधयो याः
कथितास्ताभिरम्बुमिश्राभिः । स्नायात्तथात्रमन्त्रः स एव
यस्तत्र निर्द्दिष्टः । युग्मासु किल मनुष्या निशासु नार्यो
[Page1904-b+ 38]
भवन्ति विषमासु । दीर्घायुषः सुरूपाः सुखिनश्च विकृष्ट
(प्रशस्त) युग्मासु । दक्षिणपार्श्वे पुरुषो, वामे नारी,
यमावुभयसंस्थौ । यदुदरमध्योपगतं नपुंसकं तन्निबोद्ध-
व्यम् । केन्द्रत्रिकोणेषु शुभस्थितेषु लग्ने शशाङ्के च शुभैः
समेते । पापैस्त्रिलाभारिगतैश्च यायात् पुञ्जन्मयोगेषु च
सम्प्रयोगम् । न नखदशनविक्षतानि कुर्य्याद् ऋतुसमये
पुरुषः स्त्रियाः कथञ्चित् । ऋतुरपि दश षट् च
वासराणि प्रथमनिशात्रितयं न तत्र गम्यम्” ।
“आयुःक्षयभयाद्विद्वान्नाह्नि सेवेत कामिनीम् । अवशो
यदि सेवेत तदा ग्रीष्मवसन्तयोः” इति सामान्यत उक्त्वा
बालाद्यवस्थापन्नकामिनीनां सेवने फलम्, कामिनीसेवन
प्रकारश्च भावप्र० दर्शितो यथा
“बालेति गीयते नारी यावद्वर्षाणि षोडश । ततस्तु
तरुणी ज्ञेया द्वात्रिंशद्वत्सरावधि । तदूर्द्ध्वमधिरूढा
स्यात् पञ्चाशद्वत्सरावधि । वृद्धा तत्परतो ज्ञेया सुरतोत्स-
ववर्जिता । अधिरूढा प्रौडा । निदाघशरदोर्बाला हिता
विषयिणी (भोगार्हा) मता । तरुणी शीतसमये प्रौढा वर्षा-
वसन्तयोः । नित्यम्बाला सेव्यमाना नित्यं वर्द्धयते बलम् ।
तरुणी ह्णासयेच्छक्तिं प्रौढोद्भावयते जराम् । सद्यो
मांसन्नवञ्चान्नं बाला स्त्री क्षीरभोजनम् । घृतमुष्णो-
दके स्नानं सद्यः प्राणकराणि षट् । पूति मांसं स्त्रियो
वृद्धा बालार्कस्तरुणं दधि । प्रभाते मैथुनं निद्रा सद्यः
प्राणहराणि षट् । प्राणशब्दोऽत्र बलवाचकः । बालार्कः
कन्यार्कः । वृद्धोऽपि तरुणीं गत्वा तरुणत्वमवाप्नुयात् ।
वयोऽधिकां स्त्रियङ्गत्वा तरुणः स्थविरायते । आयु-
ष्मन्तो मन्दजरा वपूर्वर्णबलान्विताः । स्थिरोपचित
मांसाश्च भवन्ति स्त्रीषु संमताः । सेवेत कामतः कामं बला-
द्वाजीकृतो हिमे । प्रकामन्तु निषेवेत मैथुनं शिशि-
रागमे । त्र्यहाद्वसन्तशरदोः पक्षात् वृष्टिनिदाघयोः ।
सुश्रुतस्तु “त्रिभिस्त्रिभिरहोभिर्हि समेयात्प्रमदां नरः ।
सर्व्वेष्वृतुषु घर्म्मेषु पक्षात्पक्षाद्व्रजेद्बुधः” । समेयात् सङ्ग-
च्छेत घर्म्मेषु ग्रीष्मेषु । “शीते रात्रौ दिवा ग्रीष्मे वसन्ते तु
दिवानिशि । वर्षासु वारिदध्वाने शरत्सु सरसः स्मरः ।
उपेयात् पुरुषो नारीं सन्ध्ययोर्नच पर्व्वसु । गोसर्गे
चार्द्धरात्रे च तथा मध्यदिनेऽपि च । विहारम्भार्य्यया
कुर्य्याद्देशेऽतिशयसंवृते । रम्ये श्रव्याङ्गनागाने सुगन्ते
मुखमारुते । देशे गुरुजनासन्ने विवृतेऽतित्रपाकरे ।
श्रूयमाणे व्यथाहेतुवचने न रमेत ना । स्नातश्चन्दनति-
[Page1905-a+ 38]
प्ताङ्गः सुगन्धः सुमनोऽन्वितः । भुक्तवृष्यः सुवसनः
सुवेशः समलङ्कृतः । ताम्बूलवदनः पत्न्यामनुरक्तो-
ऽधिकस्मरः । पुत्रार्थी पुरुषो नारीमुपेयाच्छयने
शुभे । अत्याशितोऽधृतिः क्षुद्वान् सव्यथाङ्गः पिपा
सितः । बालो वृद्धोऽन्यवेगार्त्तस्त्यजेद्रीगी च मैथुनम् ।
रोगी मैथुनसंवर्द्धनीयरोगयुक्तः । भार्य्यां रूपगुणो-
पेतां तुल्यशीलां कुलोद्भवाम् । अभिकामोऽभिकामान्तु
हृष्टो हृष्टामलङ्कृताम् । सेवेत प्रमदां युक्त्या वाजी-
करणवृहितः । रजस्वलामकामाञ्च मलिनामप्रिया-
न्तथा । वर्णवृद्धां वयोवृद्धां तथा व्याधिप्रपीडिताम् ।
हीनाङ्गीं गर्भिणीं द्वेष्यां योनिरोगसमन्विताम् । सगो-
त्राङ्गुरुपत्नीञ्च तथा प्रव्रजितामपि । नाभिगच्छेत्
पुमान्नारीं भूरिवैगुण्यशङ्कया । रजस्वलाङ्गतवतो नर-
स्यासंयतात्मनः दृष्ट्यायुस्तेजसां हानिरधर्मश्च ततो
भवेत् । लिङ्गिनीं गुरुपत्नीञ्च सगोत्रामथ पर्व्वसु ।
वृद्धाञ्च सन्ध्ययोश्चापि गच्छतो जीवनक्षयः । लिङ्गिनीं
प्रब्रजिताम् । गर्भिण्यां गर्भपीडा स्याद्व्याधितायां
बलक्षयः । हीनाङ्गीं मलिनां द्वेष्यां क्षामाम्बन्ध्यामसं
वृते । देशेऽभिगच्छतो रेतः क्षीणं म्लानं मनो भवेत् ।
गर्भिणीं गर्भवासदिवसात् द्वितीये मासि, गर्भस्थिते-
रनिश्चये यथोक्तनक्षत्रादिलाभाभावे वा तृतीये मासि
पुंसवने कृते नाभिगच्छेत् । यतः पुंसवनानन्तरमाह
व्यासः “ततस्त्यजेन्नदीतीरं देवखातोदकं तथा । भर्त्तुः
शय्यां मृतापत्यां तथैवामिषभोजनम्” । अन्यच्च “आमिष-
स्याशनं यत्नात्प्रमदा परिवर्ज्जयेत् । देवारामनदी-
यानं प्रयोगं पुरुषस्य चेति” । क्षुधितः क्षुब्धचित्तश्च
मध्याह्ने तृषितोऽबलः । स्थितस्य हानिं शुक्रस्य वायोः
कोपञ्च विन्दति । व्याधितस्य रुजा प्लीहा मूर्च्छा मृत्युश्च
जायते । प्रत्यूषे चार्द्धरात्रे च वातपित्ते प्रकुप्यतः ।
तिर्य्यग्योनावयोनौ वा दुष्टयोनौ तथैव च । उपदं-
शस्तथा वायोः कोपः शुक्रसुखक्षयः । उच्चारिते मूत्रिते
च रेतसश्च विधारणे । उत्ताने च भवेत् शीघ्रं शुक्रा-
श्मर्य्यास्तु सम्भवः । सर्व्वमेतत्त्यजेत्तस्माद्यतो लोक
द्वयाऽहितम् । शुक्रन्तूपस्थितम्मोहान्न सन्धार्य्यं कदाचन ।
स्नानं सशर्क्वरं क्षीरं भक्ष्यमैक्षवसंयुतम् । वातोमांसरसः
स्वप्नो सुरतान्ते हिता अमी । शूलकासज्वरश्वास
कार्श्यपाण्ड्वामयक्षयाः । अतिव्यवायाज्जायन्ते रोगाश्चाक्षे-
प्रकांदयः” ।
<LEND>
