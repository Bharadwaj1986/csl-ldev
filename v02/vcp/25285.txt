<L>25285<pc>3622,b<k1>दुग्ध<k2>दुग्ध
दुग्ध¦ न० दुह--क्त । १ पयसि क्षीरे स्त्रीजातिस्तननिष्यन्दिद्रव-
द्रव्ये । कर्मणि क्त । २ कृतदोहायां धेन्वादौ स्त्री ३ प्रपू-
रिते त्रि० मेदिनी० । भावे क्त । ४ दोहने न० क्षीर-
वर्गशब्दे २३७७ पृ० अस्य विवृतिः । तत्रानुक्तं भावप्र०
उक्तं किं चिदत्राभिधीयते
“रात्रौ चन्द्रगुणाधिक्याद्व्ययामाकरणात्तथा । प्राभा-
तिकं तदा प्रायः प्रादोषाद्गुरु शीतलम् । दिवाकरकरा-
घातात् व्यायामानलसेवनात् । प्राभातिकात्तु प्रादोषं
लघु वातकफापहम्” । अथ दुग्धसेवने समयादिविशेषे
गुणमाह । “वृष्यं वृंहणमग्निदीपनकरं पूर्वाह्णकाले
पयो मध्याह्ने तु वलावहं कफहरं पित्तापहं दीप-
नम् । बाले वृद्धिकरं क्षये क्षयकरं वृद्धेषु रेतोवहम्
रात्रौ पथ्यमनेकदोषशमनं क्षीरं सदा सेव्यते । वदन्ति
पेयं निशि केवलं पयो भोज्यं न तेनेह सहौदनादि-
कम् । भवत्यजीर्णे निशि पीतशर्करा क्षीराल्पपानस्य न
शेषमुत्सृजेत् । विदाहोन्यन्नपानानि दिवा भुङ्क्ते हि
यन्नरः । तद्विदाहप्रशान्त्यर्थं रात्नौ क्षीरं सदा पि-
बेत् । दीप्तानले कृशे पुंसि वातवृद्धे पयःप्रिये । मतं
हिततमं पथ्यं सद्यः शुक्रकरं यतः” । अथ मथितस्य
दुग्धस्य गुणाः “क्षीरं गव्यमथाजं कोष्णं दण्डा-
हतं पिबेत् । लघु वृष्यं ज्वरहरं वातपित्तकफा-
पहम्” । अथ गोजदुग्धगुणाः “गोदुग्धप्रभवं किं वा
छागीदुग्धसमुद्भवम् । तद्भवेच्च त्रिदोषघ्नं रोचनं वलव
र्द्धनम् । वह्निवृद्धिकरं वृष्यं सद्यस्तृप्तिकरं लघु ।
अतीसारेऽग्निमान्द्ये च ज्वरे जीर्णे प्रशस्यते” । अघ
निन्दितदुग्धम् “विवर्णं विरसं चाम्लं दुर्गन्धं श्रथितं
पयः । वर्जयेदम्ललवणयुक्तं बुद्ध्यादिहृद्यतः” ।
अजादिदुग्धगुणादिभेदादिकं तत्तच्छब्दे उक्तम् ।
[Page3623-a+ 38]
“केऽप्याविकं पथ्यतमं शृतोष्णं क्षीरं त्वजानां शृतशीत
माहुः । दोहान्तशीतं महिषीपयस्यं गव्यन्तु धारो-
ष्णमिदं प्रशस्तम् । वृष्यं वृंहणमग्निवर्द्धनकरं पू-
र्वाह्णपीतं पयो मध्याह्ने बलदायकं रतिकरं कृच्छ्रस्य
विच्छेदनम् । बाल्ये वह्निकरं ततो बलकरं वीर्यप्रदं
बार्द्धके रात्रौ क्षीरमनेकदोषशमनं सेव्यं ततः सर्वदा ।
क्षीरं मुहूर्त्तत्रितयोषितं यदतप्तमेतद्विकृतिं प्रयाति ।
षण्णान्तु दोषं कुरुते तदूर्द्ध्वं विषोपमं स्यादुषितो दशानाम् ।
जीर्णज्वरे कफे क्षीणे क्षीरं स्यादमृतोपमम् । तदेव त-
रुणे पीतं विषवद्धन्ति मानुषम्” । क्षीरक्वाथगुणः ।
“चतुर्थभागं सलिलं निधाय यत्नाद् यदावर्त्तितमुत्तमं
तत् । सर्वामयव्नं बलपुष्टिकारि वीर्यप्रदं क्षीरमति
प्रशस्तम् । गव्यं पूर्वाह्णकाले स्यादपराह्णे तु माहि-
षम् । क्षीरं सशर्करं पथ्यं यद्वा सात्म्यञ्च सर्वदा ।
क्षीरं न भुञ्जीत कदाप्यतप्तं तप्तञ्च नैतल्लवणेन सार्द्धम् ।
पिष्टान्नसन्धानकमाषमुद्गकोशातकीकन्दफलादिकैश्च” । तथा
<फ्>“मत्स्यमांसगुडमुद्गमूलकैः कुष्ठमावहति सेवितं
पयः । शाकजाम्बवरसैश्च सेवितं मारयत्यवुधमाशु
सर्पवत् । स्निग्धं शीतं गुरु क्षीरं सर्वकालं न सेवयेत् ।
दीप्ताग्निं कुरुते मन्दं मन्दाग्निं नष्टमेव च । नित्यन्ती-
व्राग्निना सेव्यं सुपक्वं माहिषं पयः । पुष्यन्ति धातवः
सर्व बलपूष्टिविवर्द्धनम् । क्षीरं गवाजकादेर्मधुरं क्षीरं
नवप्रसूतानाम् । रूक्षञ्च पित्तदाहं करीति रक्तामयं
कुरुते । मधुरं त्रिदोषशमनं क्षीरं मध्यप्रसूतानाम् ।
लवणं मधुरं क्षीरं विदाहजननं चिरप्रसूतानाम् ।
गुणहीनं निःसारं क्षीरं प्रथमप्रसूतानाम् । मध्यम
वयसां मुक्तमिदं दुर्बलन्तु वृद्धानाम् । तासां मास-
त्रयादूर्द्ध्वं गुर्विणीनाञ्च यत् पयः । तद्दाहि लवणं
क्षीरं मधुरं पित्तशोषकृत् । दुग्धाम्रं शीतलं स्वादु
दृष्यं वर्णकरं गुरु । वातपित्तापहं रुच्यं वृंहणं
बलवर्द्धनम्” राजनि० ।
<LEND>
