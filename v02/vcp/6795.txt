<L>6795<pc>0697,a<k1>आदिपुराण<k2>आदिपुराण
आदिपुराण¦ न० आदि आद्यं पुराणम् कर्म्म० । पुराणभेदे
सर्वेषामष्टादशानां पुराणानामुपपुराणानाञ्चादिभूते चतु-
र्लक्षात्मके ब्रह्मनिर्म्मिते पुराणभेदे । नारदपुराणे
उपसंहारपादशेषे मरीचिं प्रति ब्रह्मवाक्यम् “अष्टादश-
मनौपम्य सारात् सारतरं द्विज! । ब्रह्माण्डञ्च चतुर्लक्षं
पुराणत्वेन पठ्यते । तदेव व्यस्य गदितमत्राष्टादशधा पृथक् ।
पाराशर्य्येण मुनिना सर्वेषामपि मानद” । वस्तुग्रहाय
तेनैव मुनीनां भावितात्मनाम् । मत्तः श्रुत्वा पुराणानि
लोकेभ्यः प्रचकाशिरे । मुनयो धर्मशोलास्ते दीनानुग्रह-
कारिणः । मया चेदं पुराणन्तु वसिष्ठाय पुरोदितम् तेन
शक्त्रिसुतायोक्तं जातूकर्ण्णाय ते न च । व्यासोलब्ध्वा
ततश्चैतत् प्रभञ्जनमुखोद्गतम् । प्रमाणीकृत्य लोकेऽस्मिन्
प्रावर्त्तयदनुत्तमम्” तथा च व्यासोक्तब्रह्माण्डन्तु द्वादश-
साहस्रं तस्यैव संक्षेपार्थप्रतिपादकम् । एवञ्च तस्यैव
चतुर्लक्षात्मकस्य सर्वपुराणमूलतया आद्यत्वात् आदि-
पुराणत्वम् । देवलोके तु आदिपुराणस्य शतकोटिश्लोकात्म-
कता यथोक्तं तत्रैव । प्रथमपादे मरीचिं प्रति ब्रह्मवाक्यम् ।
“शृणु वत्स! प्रवक्ष्यामि पुराणानां समुच्चयम् । यस्मिन् ज्ञाते
भवेज्ज्ञातं वाङ्मयं सचराचरम् । पुराणमेकमेवासीत्
सर्वकल्पेषु मानद! । चतुवर्गस्य वीजञ्च शतकोटिसुवि-
स्तरम् । प्रवृत्तिः सर्वशास्त्राणां पुराणादभवत्ततः ।
कालेन ग्रसनं दृष्ट्वा पुराणस्य महामबिः । हरिर्व्यास
स्वरूपेण जायते च युगे युगे । चतुर्लक्षप्रमाणेन द्वापरे
द्वापरे सदा । तदष्टादशधा कृत्वा भूलोके निर्दिशत्यपि ।
[Page0697-b+ 38]
अद्यापि देवलोक तु शतकोटिसुविस्तरम् अस्त्येव तस्य
सारस्तु चतुर्लक्षेण वर्ण्यते” एवञ्च तदान्ॐ लोकप्रसिद्धचतु-
र्लक्षात्मकरप ब्रह्माण्डनामकपुराणान्तररयैव व्यासप्रणीत
चतुर्लक्षात्मकाष्टादशपुराणानामादिसूतत्वादादिपुराणत्वेन प्र-
सिद्धमासीत् । तच्च क्रमशौच्छिन्नप्राय संस्कृत शालायान्तु
तस्य स्वल्पांशमात्रस्य सत्त्वेऽपि सर्वांशस्य प्रायशः कुत्रापी-
दानीमलाभात् न तत्रत्यप्रतिपाद्यविषया वण्णायतुं शक्याः ।
हेमाद्रि माधवादिभिरादित्यपुराणनाम्ना बहूनि वचनानि
लिखितानि । तेषां काले च तत्पुराणस्य प्रचार आसीत्
क्रमश इदानीमुच्छिन्नप्रचारतया समग्रलाभासम्भवः इति
तत्रत्यप्रतिपाद्यविषयप्रदर्शनादुपरतमस्माभिः ।
<LEND>
