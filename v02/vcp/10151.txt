<L>10151<pc>1373,b<k1>उशनस्<k2>उशनस्
उशनस्¦ पु० वश--कनसि सम्प्र० । भार्गवे शुक्रे । सौ उशना
संबुद्धौ उशनन्--उशन,--उशनः । “अध्यापितस्योशन-
सापि नीतिम्” कुमा० । उशनसा प्रोक्तम् अण् । औशनस
तत्कृते धर्मशास्त्रे “मन्वत्रिर्विष्णुहारीतयाज्ञवल्क्योश-
नोऽङ्गिराः” इत्युपक्रम्य “धर्मशास्त्रप्रयोजकाः याज्ञ० ।
तस्येदम् अण् । तदीये त्रि० स्त्रियां ङीप् औशनसी नीतिः ।
अयञ्चासुराणां पुरोहितः यथोक्तम् “सुराणामसुराणाञ्च
समजायत वै मिथः । ऐश्वर्य्यं प्रति संघर्षस्त्रैलोक्ये सच-
राचरे । जिगीषया ततो देवावव्रिरेऽङ्गिरसं मुनिम् ।
पौरहित्येन याज्यार्थे काव्यं तूशनसं परे । ब्राह्मणौ
तावुभौ नित्यमन्योन्यस्पर्द्धिनौ नृप!” भा० आ० ७६
अ० । “असुराणामुपाध्यायः शुक्रस्त्वृषिसुतोऽभवत् ।
ख्याता उशनसः पुत्राश्चत्वारोऽसुरयाजकाः” भा० आ० ६५
अ० । सच भृगुपुत्रः भा० आ० ६६ अ० उक्तः “भृगोः
पुत्रः कविर्विद्वान् शुक्रः कविसुतो ग्रहः । त्रैलोक्य
प्राणयात्रार्थं वर्षावर्षे भयाभये । स्वयम्भुवा नियुक्तः
[Page1374-a+ 38]
सन् भुवनं परिधावति । योगाचार्य्योमिताहारो दैत्या-
नामभवद्गुरुः” । तस्य नक्षत्रविशेषगत्या वर्षादिफला-
दिकम् वृ० सं० ९ अ० उक्तम् “नागगजैरावतवृषभगोजर-
द्गवमृगाजदहनाख्याः । अश्विन्याद्याः कैश्चित् त्रिभाः
क्रमाद्वीथयः कथिताः । नागा तु पवनयाम्यानलानि
पैतामहात्त्रिभात्त्रिस्त्रः । गोवीथ्यामश्विन्यः पौष्णं द्वे
चापि भाद्रपदे । जरद्गव्यां श्रवणात् त्रिभं मृगाद्यात्
त्रिभं च मैत्राद्यम् । हस्तविशाखात्वाष्ट्राण्यजेत्यषाढा-
द्वयं दहना । तिस्रस्तिस्रस्तासां क्रमादुदङ्मध्ययाम्य-
मार्गस्थाः । तासामप्युत्तरमध्यदक्षिणावस्थितैकैका ।
वोथीमार्गानपरे कथयन्ति यथा स्थिता भमार्गस्य ।
नक्षत्राणां तारा याम्योत्तरमध्यमांस्तद्वत् । उत्तरमार्गो
याम्यादिर्निगदितो मध्यमस्तु भाग्याद्यः । दक्षिणमा-
र्गोऽषाढादिः कैश्चिदेवं कृता मार्गाः । ज्योतिषमागम-
शास्त्रं विप्रतिपत्तौ न योग्यमस्माकम् । स्वयमेव विक-
ल्पयितुं किन्तु बहूनां मतं वक्ष्ये ।
<फ्>उत्तरवीथिषु शुक्रः सुभिक्षशिवकृद्गतोऽस्तमुदयं वा । मध्यासु
मध्यफलदः कष्टफलो दक्षिणस्थासु । अत्युत्तमोत्तमोनं सम-
मध्यन्यूनमधमकष्टफलम् । कष्टतमं सौम्याद्यासु वीथिषु
यथाक्रमं ब्रूयात् । भरणीपूर्वं मण्डलमृक्षचतुष्कं सुभि-
क्षकरमाद्यम् । वङ्गाङ्गमहिषवाह्लीककलिङ्गदेशेषु भयज-
ननम् । अत्रोदितमारोहेद्ग्रहोऽपरो यदि सितं ततो
हन्यात् । भद्राश्वशूरसेनकयौधेयककोटिवर्षनृपान् । भ-
चतुष्टयमार्द्रादां द्वितीयममिताम्बुशस्यसम्पत्त्यै । विप्रा-
णामशुभकरं बिशेषतः क्रूरचेष्टानाम् । अन्यनात्रा-
क्रान्ते म्लेच्छाटविकाश्वजाविगोमन्तान् । गोनर्दनीच
शूद्रान् वैदेहांश्चानयः स्पृशति । विचरन् मघादिप-
ञ्चकमुदितः शस्यप्रणाशकृच्छुक्रः । क्षुत्तस्करभयजननो
नीचोन्नतिसङ्करकरश्च । चित्राद्येऽवष्टब्धो हन्त्ययेना-
विकाञ्छबरशूद्रान् । पुण्ड्रापरान्तशूलिकवनवासिद्रविड-
सामुद्रान् । स्वात्याद्यं भत्रितयं मण्डलमेतच्चतुर्थमभयक-
रम् । ब्रह्मक्षत्रसुभिक्षाभिवृद्धये मित्रभेदाय । अत्रा-
क्रान्ते मृत्युः किरातभर्तुः पिनष्टि चेक्ष्वाकून् । प्रत्यन्ता-
वन्तिपुलिन्दतङ्गणाञ्छूरसेनांश्च । ज्येष्ठाद्यं पञ्चर्क्षं क्षुत्त-
स्कररोगदं प्रबाधयते । काश्मीराश्मकमत्स्यान् सचारुदे-
वानवन्तींश्च । आरोहेऽत्राभीरान् द्रविडाम्बष्ठत्रिगर्तसौ-
राष्ट्रान् । नाशयति सिन्धुसौवीरकांश्च काशीश्वरस्य बधः ।
षष्ठं षण्नक्षत्र शुभमेतन्मण्डलं धनिष्ठाद्यम् । भूरिध-
[Page1374-b+ 38]
नगोकुलाकुलमनल्पधान्यं क्वचित् सभयम् । अत्रारोहे
शूलिकगान्धरावन्तयः प्रपीड्यन्ते । वैदेहबधः, प्रत्यन्तयवन-
शकदासपरिवृद्धिः । अपरस्यां स्वात्याद्यं ज्येष्ठाद्यं चापि
मण्डलं शुमदम् । पित्र्याद्यं पूर्वस्यां शेषाणि यथोक्तफ-
लदानि । दृष्टोऽनस्तगतेऽर्के भयकृत् क्षुद्रोगकृत् समस्त-
महः । अर्धदिवसं च सेन्दुर्नृपवलपुरभेदकृच्छुक्रः । भि-
न्दन् गतोऽनलर्क्षं कूलातिक्रान्तवारिवाहाभिः । अव्यक्त-
तुङ्गनिम्ना समा सरिद्भिर्भवति धात्री । प्राजापत्ये शकटे
भिन्नेकृत्वेव पातकं वसुधा । केशास्थिशकलशवला कापा-
लमिव व्रतं धत्ते । सौम्योपगतो रसशस्यसङ्क्षयायोशनाः
समुद्दिष्टः । आर्द्रागतस्तु कोशलकलिङ्गहा सलिलनिकर-
करः । अश्मकवैदर्भाणां पुनर्वसुस्थे सिते महाननयः ।
पुष्ये पुष्टा वृष्टिर्विद्याधरगणविमर्दश्च । अश्लेषासु भुज-
ङ्गमदारुणपीडावहश्चरञ्छुक्रः । भिन्दन् मघां महामात्र-
दोषकृद्भूरिवृष्टिकरः । भाग्ये शवरपुलिन्दप्रध्वंसकरोऽ-
म्बुनिवहमोक्षाय । आर्यम्णे कुरुजाङ्गलपाञ्चालघ्नः स-
लिलदायी । कौरवचित्रकराणां हस्ते पीडा जलस्य च
निरोधः । कूपकृदण्डजपीडा चित्रास्थे शीभना वृष्टिः ।
स्वातौ प्रभूतवृष्टिर्दूतबणिग्नाविकान् स्पृशत्यनयः । ऐ-
न्द्राग्न्येऽपि सुवृष्टिर्बणिजां च भयं विजानीयात् ।
मैत्रे क्षत्रविरोधो ज्येष्ठायां क्षत्रमुख्यसन्तापः । मौलि-
कभिषजां मूले त्रिष्वपि चैतेष्वनावृष्टिः । आप्ये सलिलज-
पीडा विश्वेशे व्याधयः प्रकुप्यन्ति । श्रवणे श्रवणव्याधिः
पाषण्डिभयं धनिष्ठासु । शतभिषजि शौण्डिकानामजै-
कपे द्यूतजीविनां पीडा । कुरुपाञ्चालानामपि करोति
चास्मिन् सितः सलिलम् । अहिर्बुध्न्ये फलमूलताप-
कृद्यायिनां च रेवत्याम् । अश्विन्यां हयपानां याम्ये
तु किरातयवनानाम् । चतुर्दशे पञ्चदशे तथाष्टमे तमि-
स्रपक्षस्य तिथौ भृगोः सुतः । यदा व्रजेद्दर्शनमस्तमेति वा
तदा मही वारिमयीव लक्ष्यते । गुरुर्भृगुश्चापरपूर्वकाष्ठयोः
परस्परं सप्तमराशिगौ यदा । तदा प्रजा रुग्भयशोकपीडि-
ता न वारि पश्यन्ति पुरन्दरोज्झितम् । यदा स्थिता
जीवबुधारसूर्यजाः सितस्य सर्वेऽग्रपथानुवर्त्तिनः । नृना-
गविद्याधरसङ्गरास्तदा भवन्ति वाताश्च समुच्छ्रितान्तकाः ।
न मित्रभावे सुहृदो व्यवस्थिताः क्रियासु सम्यग्नरता
द्विजातयः । न चाल्पमप्यम्बु ददाति वासवो भिनत्ति
वज्रेण शिरांसि भूभृताम् । शनैश्चरे म्लेच्छबिडालकु-
ञ्जराः खरा महिष्योऽसितधान्यशूकराः । पुलिन्दशूद्राश्च
[Page1375-a+ 38]
सदक्षिणापथाः क्षयं व्रजन्त्यशिवमरुद्गदीद्भवैः । निहन्ति
शुक्रः क्षितिजेऽग्रतः प्रजा हुताशशस्त्रक्षुदवृष्टितस्करैः ।
चराचरं व्यक्तमथोत्तरापथं दिशोऽग्निविद्युद्रजसा च
पीडयेत् । वृहस्पतौ हन्ति पुरःस्थिते सितः सितं
समस्तं द्विजगोसुरालयान् । दिशं च पूर्वां करकासृ-
जोऽम्बुदा गलेगदा भूरि भवेच्च शारदम् । सौम्योऽस्तो-
दययोः पुरो भृगुसुतस्यावस्थितस्तोयहृद् रोगान् पित्त-
जकामलांश्च कुरुते पुष्णाति च ग्रैष्मिकम् । हन्यात्
प्रव्रजिताग्निहोत्रिकभिषग्रङ्गोपजीव्यान् हयान् वैश्यान्
गाः सह वाहनैर्नरपतीन् पीतानि पश्चाद्दिशम् । शि-
खिभयमनलाभे शस्त्रकोपश्च रक्ते कनकनिकषगौरे
व्याधयो दैत्यपूज्ये । हरितकपिलरूपे श्वासकासप्रकोपः
पतति न सलिलं खाद्भस्मरूक्षासिताभे । दधिकुमुद-
शशाङ्ककान्तिभृत् स्फुटविकसत्किरणो वृहत्तनुः । सुगतिर-
विकृतो जयान्वितः कृतयुगरूपकरः सिताह्वयः” “उशने
काव्याय” ऋ० ६, २०, ११ । “उशने उशनसे” भा० छान्दसम् ।
<LEND>
