<L>2744<pc>0236,b<k1>अपवाद<k2>अपवाद
अपवाद¦ पु० अप + वद--भावे घञ् । निन्दायाम् अपकीर्तौ
<>“किं करिष्यामि राज्येन सापवादेन राघव!” “प्रकाशं च हतै
<>तस्मिन्नपवादो भवेन्मम” इति च रामा० । मिथ्यावादे
<>“अपवादमात्रमबुद्धानामिति” सां० सू० “अपवादः मिथ्या-
<>वादः” भा० । कुत्सितवादे तत्रैव “अपवादः कुत्सितवाद”
<>इति व्याख्यान्तरम् । अपोद्यते सामान्यशास्त्रं स्वविष-
<>यात् सङ्कोच्यतेऽनेन करणे घञ् । विशेषशास्त्रे । तद्धि
<>स्वविषयं परिहृत्य सामान्यशास्त्रं विषयान्तरे व्यवस्थाप
<>यतीति तस्य सङ्कोचकं भवति यथा “मा हिंस्यात् सर्व्वाभूता-
<>नीति” श्रुतौ हिंसानिषेधस्य सर्वभूतविषयकत्वेऽपि “वायव्यं
<>श्वेतमालभेतेति” शास्त्रं वायव्यच्छागहिंसाविषयकत्वेन विरो-
<>धात् स्वविषयात् सङ्कोचयत् तस्येतरविषयकतां व्यवस्था-
<>पयति “अपवादैरिवोत्सर्गाः कृतव्यावृत्तयः परैरिति” कुमारः
<>“परनित्यान्तरङ्गापवादानामुत्तरोत्तरं बलीय” इति “अपवा-
<>दोयद्यन्यत्र चरितार्थस्तर्ह्यन्तरङ्गेण बाध्यते” इति च व्या०
<>परि० । “क्वचिदपवादविषयेऽप्युत्सर्गोऽभिनिविशते” इति
<>पा० भा० । अपोद्यते अपवाह्यते मिथ्याभूतमनेन अप +
<>वद--करणे घञ् । वेदान्तमतसिद्धे मिथ्याभूतपदार्थनिवार-
<>णार्थमुपदेशभेदे । स च रज्जुविवर्त्तस्य मिथ्याभूतसर्पस्य
<>रज्जुमात्रत्ववत् वस्तुभूतब्रह्मणो विवर्त्तस्य प्रपञ्चादेः वस्तु-
[Page0237-a+ 38]
<>भूतरूपतोपदेशः । “अध्यारोपापवादाभ्यां वस्तुतत्त्वविनि-
<>श्चय, इति वेदा० प्र० । भावे घञ् । विश्वासे, प्रणये च ।
<>करणे घञ् । बाघनसाधने वस्तुमात्रे । कर्म्मणि घञ् ।
<>कुत्सितवाद्ये “मधुकरैरपयादकरैरिव” माघः “अपवादः
<>मृगवञ्चनाय घण्टादि कुत्सितवाद्यमिति” मल्लि० । भावे
<>घञ् । आदेशे “ततोऽपवादेन पताकिनीपतेरिति” किरा० ।
<>“अपवादेन आदेशेनेति” मल्लि० । निरासने च ।
<LEND>
