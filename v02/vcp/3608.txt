<L>3608<pc>0309,b<k1>अभोजन<k2>अभोजन
अभोजन¦ न० अभावे न० त० । भोजनाभावे उपवामे
“स्नातकव्रतलोपे च प्रायश्चित्तमभोजनम्” “यतात्मनोऽप्र-
मत्तस्य द्वादशाहमभोजनम्” इति च मनुः । भोजनाभावश्च
भोजनविषयकनिवृत्तिरिति मीमांसकाः भोजनात्यन्ताभाव
इति नैयायिकाः अत्यन्ताभवस्य क्षैमिकजन्यत्वाङ्गी-
काराच्च कृतिसाध्यत्वमिति विवेकः । भोजनाभावश्च भोजने
क्वचिद्रागाभावेन रोगेण वा, क्वचिच्च शास्त्रादितो भोजने
बलवदनिष्टसाधनत्वज्ञानेन विरोधात् इष्टसाधनताज्ञानानुद-
येन, यथा न कलञ्जं भक्षयेदित्यादौ । क्वचिच्च व्रतरूपे
भोजनाभावे इष्टसाधनताज्ञानेन । स च भोजननिवृत्ति-
स्तदन्त्याभावो वेत्युक्तम् । विस्तरस्तु निषेधनिषेधविधि-
शब्दयोर्दृश्यः । “अजीर्ण्णे भोजनं येषां जीर्ण्णे येषामभो-
जनम् रात्रावभोजनं येषां तेषां नश्यन्ति धातव” इति
वैद्य० । न० ब० । २ भोजनशून्ये त्रि० ।
<LEND>
