<L>6454<pc>0625,a<k1>आचमन<k2>आचमन
आचमन¦ ग० आ + चम--भावे ल्युट् । १ जलादेः पाने स्मृत्युक्ते
कर्म्माङ्गे २ कर्त्तृसंस्कारके २ क्रियाभेदे च, आ० तत्त्वे
“आचमने उदकग्रहणप्रकारपरिमाणञ्चाह भरद्वाजः ।
‘आयतं पर्वणां कृत्वा गोकर्णाकृतिमत्करम् । संहता-
ङ्गुलिना तोयं गृहीत्वा पाणिना द्विजः । मुक्त्वाङ्गुष्ठ-
कनिष्ठाभ्यां शेषेणाचमनं चरेत् । मासमज्जनमात्रास्तु
संगृह्य त्रिः पिवेदपः’ । पाणिना दक्षिणेन “त्रिःपिवेद्द-
[Page0625-b+ 38]
क्षिणेनापः” इति आदिपुराणोक्तेः । मार्कण्डेयः । “सपवि-
त्रेन हस्तेन कुर्य्यादाचमनक्रियाम् । नोच्छिष्टं तत्पवि-
त्रन्तु भुक्तोच्छिष्टन्तु वर्जयेत्” । मदनपारिजाते हारीतः ।
‘ग्रन्थिर्यस्य पवित्रस्य न तेनाचमनञ्चरेत्’ । ग्रन्थना ग्र-
न्थिरिति समुद्रकरोऽपि । आचमनानुवृत्तौ देवलः । ‘न
गच्छन् न शयानश्च न क्रमन् न परान् स्पृशन् । न
हसन् नैव संजल्पन् नात्मानञ्चैव वीक्षयन्’ । क्रमन्
कम्पमान इति रत्नाकरः । आत्मानं आत्मस्थानं हृदथं
वीक्षयन् इति स्वार्थे णिच् । नेत्यनुवृत्तौ । ‘केशान्नी-
वीमघःकायं संस्प शन् धरणीमपि । यदि स्पृशति
चैतानि भूयः प्रक्षालयेत् करम्” । अधःकायं नाभेरधः
प्रदेशम् । करं दक्षिणम् । आचमनानुवृत्तौ गोभलः ।
“नान्तरीयैकदेशेन कल्पयित्वोत्तरीयकम्” इति । अन्तरी
यमधःपरिधानं तदेकदेशेन उत्तरीयं कृत्वा । मरीचिः ।
“न बहिर्जानुस्त्वरया नासनस्थो नचोत्थितः । न पादु-
कास्थो नाचित्तः शुचिः प्रयतमानसः । उपस्पृस्य द्विजो
नित्यं शुद्धः पूतो भवेन्नरः । भुक्त्वासनस्थोऽप्याचामेत् नान्य-
काले कदाचन” । जलस्थलोभयकर्म्मानुष्ठानार्थं जलस्थलै-
कचरणेनाचमनं कर्त्तव्यमित्याह पैठीनसिः । “अन्तरुदके
आचान्तोऽन्तरेव पूतोबहिरुदके आचान्तो बहिरेव शुद्धो
भवति तस्मादन्तरेकं बहिरेकं च पादं कृत्वा आचामेत् मर्वत्र
शुद्धो भवति” इति । जानुनऊर्द्ध्वजलेषु तिष्ठन्नेवावामेत् ।
“जानोरूर्द्धं जले तिष्ठान्नाचान्तः शुचितामियास् । अध-
स्तात् शतकृत्वोऽपि समाचान्तो न शुध्यति” इति विष्णूक्तेः ।
हारीतः । “आर्द्रवासा जले कुर्य्यात् तर्पणाचमनं जपम् ।
शुष्कवासा स्थले कुर्य्यात् तर्पणाचमतं जपम् । कात्यायनः ।
“स्नानमाचमनं होमं भोजनं देवतार्च्चनम् । प्रौढपादो
न कुर्व्वीत स्वाध्यायं पितृतर्पणम् । आसनारूढपादस्तु
जानुनोर्जङ्घयोस्तथा । कृतावसक्थिको यस्तुं प्रौढपादः
स उच्यते” । आसनरूढपादः आसनारूढपादतलः ।
जानुनोर्जङ्घयोः कृतावसक्थिकः वस्त्रादिना कृतपृष्ठजा-
नुजङ्घावन्धः तुद्वयेन भेदप्रतीतेः । अत्र च “अनेको
द्वाह्ये दारुशिले भूभिसमे इष्टकाश्च संकीर्णभूता” इति
वौधायनवचनात् तथाविधपादोऽपि कुर्य्यात् । व्यासः ।
“शिरः प्रावृत्य कण्ठं वा मुक्तकच्छशिखोऽपि वा । अकृत्वा
पादयोः शौचमाचान्तोऽप्यशुचिर्भवेत् । अपः पाणि-
नखाग्रेषु आन्तामेद्यस्तु वै द्विजः । सुरापाणेन तत्तुल्य-
मित्येवमृषिरब्रवीत् संवृत्यैति” । मुखं संवृत्य अलोम
[Page0626-a+ 38]
कौष्टस्पर्शो यथा न मवतीति तात्पंर्य्यम् । तथाच वशिष्ठः ।
“आचान्तः पुनराचामेत् वासोविपरिधाय च । ओष्ठौ
संस्यश्य च तथा यत्र स्यातामलोमकौ” । एवञ्च प्रागुक्तहा-
रीतवचने यत् ओष्ठयोर्मार्जनमुक्तं तत्सलोमकयोरेवेति । ए-
तदनन्तरं वामहस्तं पादौ शिरश्च दक्षिणेन पाणिना जले-
नाभ्युक्षयेत् । तथाच कामधेनावापस्तम्बः । “त्रिराचामेत्
हृद्गताभिरद्भिस्त्रिरोष्ठौ परिमृजेत् । द्विरित्येके दक्षिणेन
पाणिना सव्यं प्रोक्ष्य पादौ शिरश्च” । गोभिलः । “त्रिरा-
चामेत् द्विः प्रमृजीत पादावभ्युक्ष्य शिरोऽभ्युक्षयेत् इन्द्रि
याण्यद्भिः स्पृशेत् अक्षिणी नासिके कर्णाविति” ।
इन्द्रियाणि इन्द्रियायतनानि इन्द्रियाणाममूर्त्तत्वात् तिसृभि-
रिति तर्ज्जनीमध्यमानामिकाभिः “तर्ज्जन्यनामामध्याभिर्मुखं
पूर्वं स्पृशेदिति व्रह्मचारिकाण्डधृतभविष्यात् । “ध्राणं नासा-
पुष्टद्वयं “तर्ज्जन्थङ्गुष्ठयोगेन स्पृशेन्नासापुटद्वम्” इति शङ्खात् ।
एवं पुनःपुनरिति चक्षुःश्रोत्रद्वयाभिप्रायेण श्रोदत्तोऽप्येवम् ।
तेन दक्षिणं स्पृष्ट्वा वामं स्पृशेत् । व्यक्तं कामधेनावा-
चारचिन्तामणावापस्तम्बः । “चक्षषी नासिके कर्णौ सकृत्
सकृदुपस्पृशेत्” । द्विरित्येके द्विरिति शाख्यन्तरीयम् अत्र
गोभिलीयापस्तम्बीयप्राठक्रमो न ग्राह्यः तत्क्रमस्य
“श्रुत्यर्थपठनस्थानमुख्यप्रावर्त्तिकाः” इति जैमिनिसूत्रात्
“घ्राणं पश्चादनन्तरमिति” दक्षोक्तशब्दक्रमेण बलवता
बावात् । अतएव दक्षेणैव प्रतिज्ञातम् । “उक्तं कर्म्म क्रमो
नोक्तः न कालस्त्वत एव हि । द्विजानान्तु हितार्थाय
दक्षस्तु स्वयमब्रवीत्” । अतश्छन्दोगपरिशिष्टेन गोभिलास्पष्ट-
क्रमः स्पष्टीकृतः । यथा “त्रिःप्राश्यापोद्विरुन्मृज्य मुखमे-
तान्युपस्पृशेत् । आस्यनासाक्षिकर्णांश्च नाभिवक्षःशिरोऽं-
सकान्” । अत्र नासाक्षीत्युक्तम् । सर्वात्राङ्गुष्ठयोगेन करण-
माह पैठीनसिः । “अग्निरङ्गुष्ठस्तस्मात्तेनैव सर्व्वाणि
स्थानानि स्पृशेत्” । नाभिस्पर्शानन्तरं जलस्पर्शमाह
व्यासः । “ततः स्पृशन्नाभिदेशं पुनरपश्च संस्पृशेत्” ।
इन्द्रियस्पर्शानन्तरं भविष्ये । “यद्भूमावुदकं वीर! समुत्-
सृजति मानवः । वासुकिप्रमुखान् नागान् तेन प्रीणाति
मानवः” । पैठीनसिः । “स्पृष्ट्वा प्राणान् यथासंख्यं पादौ
प्रोह्य पयः शुचिः । सव्ये पाणौ ततः शेषा अपो-
विनिनयेदिति” प्राणान् इन्द्रियाणीति रत्नाकरः । शेघा
आचमनावशिष्टाः इति मदनपारिजातः । एतत्परमेव
‘अन्ततः प्रत्युपस्पृश्य शुचिः’ इति गोभिलसूत्रम् । अ-
क्ष्यादिस्पर्शसहितमाचमनं कृत्वा उदकं स्पृष्ट्वा शुचिरिति
[Page0626-b+ 38]
सरला । अन्तत उपस्पृशेनात् पाणिना उदकस्पर्शं
कृत्वा शुचिर्भवतोति भट्टभाष्यम् । अतएवोपस्पर्शममिधाय
ततो जलशेषं वामहस्ते त्यजेदिति पितृदयिता । एतेन
द्विजातीनामपि द्विराचमने ओष्ठजलस्पर्शमात्रं शास्त्रार्थः
“प्रत्युपस्पृश्यान्ततः शुचिर्भवति” इति गोभिलगृह्यादिति
छन्दोगाह्निंकं निरस्तम् । “हृदयं स्पृशंस्त्वेवमेवाचामेत्”
इति तदनन्तरसूत्रेण हृदयस्पृग्जलनियमात् । “उच्छि-
ष्टोऽत्रैवातोऽन्यथा भवत” इति सूत्रान्तरेण हृद्गतत्वाभावे
“उच्छिष्टत्वाभिधानात् एतदनन्तरमेवाथ प्रत्युपस्पर्शनम्”
इत्यादिना द्विराचमनादिविधानाच्च । वायुपुराणे । “निष्ठीवने
तथाभ्यङ्गे तथा पादावसेचने । उच्छिष्टस्य च संभाषात्
अशुच्युपहतस्य च । सन्देहेषु च सर्वेषु शिखां मुक्त्वा तथैव
च । विना यज्ञोपवीतेन नित्यमेवमुपस्पृशेत् । उष्ट्रवायससं-
स्पर्शे दर्शने चान्त्यवासिन्धम” । प्रागर्द्धे कृत इति शेषः ।
सन्देहेषु अप्रायत्यस्येति शेषः । शिखां मुक्त्वा अनन्तरं बद्ध्वा
यज्ञोपवीतेन विना स्थित्वा पुनः परिधाय चाचामेदि-
त्यर्थः । हारीतः । “स्त्रीशूद्रोच्छिष्टसंभाषणे मूत्रपुरी-
षोत्सर्गदर्शने देवमभिगन्तुकाम आचामेदिति” ।
देवलः । “उच्छिष्टं मानवं स्पृष्ट्वा भोज्यं चापि
तथाविधम् । तथैव हस्तौ पादौ च प्रक्षाल्याचम्य
शुद्ध्यति” । तथाविधमुच्छिष्टम् । याज्ञवल्क्यः । “स्ना-
त्वा पीत्वा क्षुते सुप्ते भुक्त्वा रथ्योपसर्पणे । आचान्तः
पुनरांचामेत् वासोविपपरिधाय च” । ब्रह्मपुराणम्
“होमे भोजनकाले च सन्ध्ययोरुभयोरपि । आचान्तः
पुनराचामेत् अन्यत्रापि सकृत् सकृत् । द्विराचम्य
ततः शुद्धः स्मृत्वा विष्णुं सनातनम्” स्मृतिः ।
“क्षुते निष्ठीविते सुप्ते परिधानेऽश्रुपातने । कर्म्मस्थ
एषु नाचामेद्दक्षिणं श्रवणं स्पृशेत्” । साङ्ख्यायनः ।
“आदित्यावसवोरुद्रा वायुरग्निश्च धर्म्मराट् । विप्रस्य
दक्षिणे कर्णे नित्यं तिष्ठन्ति देवताः” । अत्र हेतुमाह
पराशरः । “प्रभासादीनि तीर्थानि गङ्गाद्याः सरित-
स्तथा । विप्रस्य दक्षिणे कर्ण्णे वसन्ति मनुरब्रवीत्” ।
मार्कण्डेयपुराणभ् । “कुर्य्यादाचमनं स्पर्शं गोपृष्ठस्या-
र्कदर्शनम् । कुर्व्वीतालभनञ्चापि दक्षिणश्रवणस्य च ।
यथाविभवतोह्येतत् पूर्व्वाभावे ततः परम् । न पूर्व्वस्मिन्
विद्यमाने उत्तरप्राप्तिरिष्यते” । पुराणसारवायुपुराणयोः ।
“यः कर्म कुरुते मोहादनाचम्यैव नास्तिकः । भवन्ति
हि वृथा तस्य क्रियाः सर्व्वा न संशयः” । इत्यन्तम् ।
[Page0627-a+ 38]
मदनपारिजांतेऽत्र विशेष उक्तः । वृद्धशाता “कृत्वाथ
शौचं प्रक्षाल्य स्नात्वैव इन्द्रियोपहतस्तूपोष्य स्रात्वा”
“कृत्वाथ शौचं प्रक्षाल्य पादौ हस्तौ च मृज्जलैः ।
निबद्धशिखकच्छस्तु द्विज आचमनं चरेत्” प्रचेताः ।
“अनुष्णफे नशीताभिराचामेदिति” । आतुराणामुष्णोद-
कमप्यविरुद्धम् । तथाचापस्तम्बः “उदकेनातुराणाञ्च
तथोष्णेनोष्णपायिनामिति” । अत्राचमनं भवतीति
शेषः । योगीश्वरः “अन्तर्जानु शुचौ देशे उप-
विष्टौदङ्मुखः । प्राग्वा ब्राह्मेण तीर्थेन द्विजो नित्य-
मुपस्पृशेत् । तथा “कनिष्ठादेशिन्यङ्गुष्ठमूलान्यग्रं करस्य
च । प्रजापतिपितृब्रह्मदेवतीर्थान्यनुक्रमात्” । दक्षः ।
“प्रक्षाल्य पादौ हस्तौ च त्रिःपिवेदम्बु वीक्षितम् । संवृ-
त्याङ्गुष्ठमूलेन द्विःप्रमृज्यात्ततोमुखम् । वीक्षितमित्येतद-
हर्विषयम् । “रात्रावनीक्षितेनैव शुद्धिरुक्ता मनीषिभिरिति”
यमस्मरणात् मनुः । त्रिराचामेदपः पूर्व्वं द्विःप्रमृज्या-
त्ततोमुखम् । खानि चोपस्पृशेदद्भिरात्मानं शिरएव च”
गौतमः । “त्रिश्चतुर्वा अप आचामेदिति” चतुर्ग्रहणं पित्र-
पक्षयेति केचित् । त्रिर्ग्रहणेन तुष्ट्यभाव इत्यन्ये ।
भरद्वाजः । संहताङ्गुलिभिस्तोयं गृहीत्वा दक्षिणेन तु ।
मुक्ताङ्गुष्ठकनिष्ठे तु शेषेणाचमनं चरेत् । ब्राह्मेण विप्र-
स्तीर्थेन नित्यकालमुपस्पृशेत् । कायत्रैदशिकाभ्यां वा न
पित्रेण कदाचन । कायं प्राजापत्यं त्रैदशिकं दैवम् ।
यस्मिन् आचमनप्रयोगे च येन ब्राह्मादितीर्थं स्वीकृतं तेनैव
स प्रयोगः कार्य्यो न तीर्थान्तरेण । दक्षः । “संहता-
ङ्गुलिभिः पूर्व्वं आस्यमेवमुपस्पृशेत् । अङ्गुष्ठेन प्रदेशि-
न्या घ्राणं पश्चादनन्तरम् । अङ्गुष्ठानामिकाभ्याञ्च चक्षुः-
श्रोत्रे पुनः पुनः । नाभिं कनिष्ठाङ्गुष्ठाभ्यां हृदयन्तु
तलेन वै । सर्वाभिश्च शिरः पश्चात् बाहू चाग्रेण संस्पृशेत् ।
याज्ञवल्क्यः । “अद्भिस्तु प्रकृतिस्थाभिर्हीनाभिः फेनबु-
द्वुदैः । त्रिःप्राक्षाल्य द्विरुन्मृज्य खान्यद्भिः समुपस्पृशेत्” ।
अत्र विशेषमाह पैठीनसिः । “सव्ये पाणौ शेषा अपो
निनयेदिति” । शेषा आचमनावशिष्टाः । वृहत्शङ्ख-
स्त्वन्यथोपपस्पर्शनमाह । “तर्ज्जन्यङ्गुष्ठयोगेन स्पृशेत् स्कन्ध-
द्वयन्ततः । अङ्गुष्ठस्यानामिकाया योगेन श्रवणे स्पृशेत् ।
कनिष्ठाङ्गुष्ठयोगेन स्पृशेत् स्कन्धद्वयं ततः । नाभिञ्च
हृदयं तद्वत् स्पृशेत् पाणितलेन तु । संस्पृशेच्च तथा शीर्ष-
मिति” । शङ्खस्तु “ततोऽङ्गुलिचतुष्केण स्पृशेन्मूर्द्धानमा--
दितः । तर्ज्जन्यङ्गुष्ठयोगेन स्पृशेन्नेत्रद्वयं पृथक् । मध्य-
[Page0627-b+ 38]
मानामिकाभ्यान्तु स्पृशेन्नासापुटे क्रमात् । अङ्गुष्ठेन
कनीयस्याः कर्णौ संयोगतः स्पृशेत् । तर्ज्जन्यङ्गुष्ठयोगेन
नाभिं हृदि तु संस्पृशेत्” । पैठीनसिः । “अग्निरङ्गुष्ठ-
स्तस्मात्तेनैव सर्व्वाणि स्थानानि स्पृशेदिति” । अत्र
स्वस्वशाखानुसारेण व्यवस्थितो विकल्पः । यत्र शाखा-
यामङ्गमेव नाम्रातम् अङ्गुष्ठादिविशेषो वा नाम्रातः ।
तच्छाखीयानां त्वैच्छिको विकल्पः येषान्तु स्वशाखायां
कतिपयाङ्गस्पर्शनं नाम्नातम् । तेषान्तु स्वशाखोक्त
क्रमानुसारी शाखान्तरोक्तक्रमः अनुक्ताङ्गस्पर्शे भवतीति
व्यवस्था । उदकपरिमाणमाह याज्ञवल्क्यः । हृत्कण्ठ-
तालुगाभिश्च यथासंख्यं द्विजातयः । शुध्येरन् स्त्री च
शूद्रश्चसकृत् स्पृष्टाभिरन्ततः” । अन्ततस्तालुगाभिः । हृदङ्ग-
मापरिमाणमाह उशनाः । “मासमज्जनमात्रा हृदयङ्गमा
भवन्ति” । आचमनप्रसङ्गात् सपवित्राचमने कश्चन
विशेषः प्रदर्श्यते । तत्र मार्कण्डेयः । “सपवित्रेण
हस्तेन कुर्य्यादाचमनक्रियाम् । नोच्छिष्टं तत्पवित्र-
न्तु भुक्तोच्छिष्टन्तु वर्जयेत् । एतद्दक्षिणकराभिप्रायम् ।
हारीतेन वामे निषेधात् । “वामहस्ते कुशान्कृत्वा समाचा-
मति योद्विजः । उपस्पर्शो भवेत्तेन रुधिरेण मलेन चेति” ।
एतत् केवलवामहस्ताभिप्रायम् । हस्तद्वयाश्रयस्पर्शने गो-
भिलेन फलस्मरणात् । “उभयत्र स्थितैर्दर्भैः समाचामति
योद्विजः । सोमपानफलं तस्य भुक्त्वा यज्ञफलं भवेदिति” ।
अत्र विशेषमाह हारीतः । सव्यापसव्यौ कुर्व्वीत सपवि-
त्रकरौ वुधः । ग्रन्थिर्यस्य पवित्रस्य न तेनाचमनं भवे-
दिति । पवित्रलक्षणमाह कात्यायनः । “अनन्तर्गर्भिणं
साग्रं कौशं द्विदलमेव च । प्रादेशमात्रं विज्ञेयं पवित्रं
यत्र कुत्रचित्” । मार्कण्डेयः । “चतुर्भिः कुशपिञ्जलैर्ब्राह्म-
णस्य पवित्रकम् । एकैकं नूनमुदिष्टं वर्णे वर्ण्णे यथा-
क्रमम् । त्रिभिर्दर्भैः शान्तिकर्म्म पञ्चभिः पौष्टिकं तथा ।
चतुर्भिश्चाभिचाराख्यं कुर्व्वन् कुर्य्यात् पवित्रकमिति” ।
अथाचमननिमित्तानि तत्र मनुः । “उत्तोर्य्योदकमाचामे-
दवतीर्य्य तथैव च” । हारीतः । “स्त्रीशूद्रोच्छिष्टाभि-
भाषणे मूत्रपुरीषोत्सर्गदर्शने देवतामभिगच्छंस्तु काम
आचमेत्” । अथ द्विराचमननिमित्तानि । तत्र याज्ञ-
वल्क्यः । “स्नात्वा पीत्वा क्षुते सुप्ते भुक्त्वा रथ्योपसर्पणे ।
आचान्तः पुनराचामेद्वासोविपरिधाय च” बौधायनः । “भो-
जने हवने दाने उच्चारे च प्रतिग्रहे । हविर्भक्षणकाले वा
तद्द्विराचमनं स्मृतम्” । ब्रह्मपुराणे । होमे भोजन-
[Page0628-a+ 38]
काले च सन्ध्ययोरुभयोरपि । आचान्तः पुनराचामेत्
अन्यत्र च सकृत् सकृत्” । अङ्गिराः । “चण्डलादीन् जपे
होमे दृष्ट्वाचम्य विशुद्ध्यति । श्वादीन् दृष्ट्वापि वाचामेत् कर्णं
वा दक्षिणं स्पृशेत् । जानुनोरधस्तात्खादिस्पर्शे
आचमनमन्यत्र स्नानविधानात् । उदकाभावेऽ-
सामर्थ्ये वा दक्षिणश्रवणस्फर्शः । अनेनैवाभिप्रायेण
वृहस्पतिः । “पित्रमन्त्रोच्चरे रौद्रे आमालम्भेऽधमेक्षणे ।
अधोवायुसमुत्सर्गे आक्रन्दे क्रोधसम्भवे । मार्जारमूषिकस्पर्शे
प्रवासिऽनृतभाषणे । निमित्तेषु च सर्वेषु दक्षिणं श्रवणं
स्पृशेत्” । तथा “आर्द्रं तृणं गोमयं वा भूमिं वा संस्पृशेद्
द्विजः” । सांख्यायनः । क्षुते निष्ठीवने इत्यादि
प्रागुक्तम् । आचारसागरे । अपःपीत्वौषधं जग्ध्वा
कृत्वा ताम्बूलचर्व्वणम् । सौगन्धिकानि सर्वाणि नचा-
चामेद् विचक्षणः । अपोजग्ध्वेति अमृतोपधानमसीत्या-
दिभिर्म्मन्त्रैरपोजग्ध्वानन्तरं नित्यं नाचामेदित्यर्थः ।
वौधायनः । “पादक्षालनशेषेण नाचामेद्वारिणा द्विजः ।
शुभाभावे पिबेत् किञ्चित्क्षिप्त्वा भूमौ जलं स्पृशेत्” ।
आपस्तम्बः । “सन्ध्यार्थे भोजनार्थे वा पित्रर्थे वा तथैव च ।
शूद्राहृतेन नाचामेत् जपेज्याहवनेषुच” । यमः । ता-
वन्नोपस्पृशेत् विप्रोयाकद्वामेन संस्पृशेत् । उदके चोदक-
स्थस्तु स्थलस्थस्तु स्थले शुचिः । पादौस्थाप्योभयत्रापि
आचान्तोभयतः शुचिः” । जले स्थले चैकैकं पादं कृत्वाचान्त
उभयत्र जलकर्मणि स्थलकर्मणि च शुद्धो भवतीत्यर्घः । “अकृ-
त्वा पादयोः शौचं तिष्ठन्मुक्तशिखोऽपि वा । विना यज्ञो-
पवीतेन आचान्तोऽप्यशुचिर्भवेत्” । तिष्ठन्निति स्थलविष-
यम् । विष्णुना तिष्ठतोपि जलेऽभ्यनुज्ञानात् । “जान्वो-
रुर्द्धं जले तिष्ठन्नाचान्तः शुचितामियात् । अधस्तात्
शतकृत्वोपि समाचान्तो न शुद्ध्यति” । अधस्तान्निषेधाज्जा-
नुदध्नेऽप्यविरुद्धम् । तथा च स्मर्य्यते । “जानुमात्रे
जले तिष्ठन्निति” अत्राचान्तः शुचिरिति वाक्यशेषः ।
तथा “सोपानत्कोनचोष्णीषी पर्य्यङ्कशययानगः । दुर्देशे
प्रपतंश्चैव नाचमन् शुद्धिमाप्नुयात् । नरगोखरयानाश्व-
हस्त्यधीरोहकस्तथा । आचान्तः कर्म्मशुद्धः स्यात्ता-
म्बूलौषधजग्धिकृत् । भुक्त्वासनस्थोऽप्याचामेत् नान्यकाले
कदाचन । न पादुकास्थो न त्वरितो नचायज्ञो पवीतवान् ।
स्पृशन्ति विन्दवः पादो जङ्घे चामतः परान् । भौमि-
कैस्ते समाज्ञेया नचैवाप्रयतो भवेत् । परेषामाचमनी-
योदके दीयमाने ये विन्द्रवः पादयोः पतन्ति ते नाऽ-
[Page0628-b+ 38]
शुद्धात्यर्थः” । “न तिष्ठन्नुद्धृतोदकेनाचामेन्न शूद्राशुच्येक-
पाण्यावर्ज्जितेन” गौ० स्पष्टः क्रमः काशीखण्डे उक्तः ।
“प्रागास्य उदगास्यो वा सूपविष्टः शुचौ भुवि । उपस्पृशे-
द्विहीनायां तुषाङ्गारास्थिभस्मभिः । अनुष्णाभिरफेना-
भिरद्भिर्जुष्टाभिरत्वरः । ब्राह्मणोब्राह्मतीर्थेन दृष्टिपूताभि-
राचमेत् । कण्ठगाभिर्नृपः शुव्येत्तालुगाभिस्तथोरुजः ।
स्त्रीशुद्रावास्यसंस्पर्शमात्रेणापि विशुध्यतः । समस्ताङ्गु-
लिनोद्धृत्य पाणिना दक्षिणेन तु । त्यक्ताङ्गुष्ठकनिष्ठाभ्यां
शेषेणाचमनं विदुः । शिरः प्रावृत्य कण्ठं वा जले मुक्त-
शिखोऽपि वा । अक्षालितपदद्वन्द्व आचान्तोऽप्यशुचिर्मतः ।
त्रिःपीत्वाम्बुविशुद्ध्यर्थं ततः खानि विशोधयेत् । अङ्गुष्ठ-
मूलदेशेन द्विर्द्विरोष्ठाधरौ स्पृशेत् । अङ्गुलीभिस्त्रिभिः
पश्चात् पुनरास्यं स्पृशेत् सुधीः । तर्ज्जन्यङ्गुष्ठकोष्ठौ च घ्राण-
रन्ध्रे पुनः पुनः । अङ्गुष्ठानामिकाभ्यां च चक्षुःश्रोत्रे
पुनः पुनः । कनिष्ठाङ्गुष्ठयोगेन नाभिरन्ध्रमुपस्पृशेत् । स्पृष्ट्वा
तलेन हृदयं समस्ताभिः शिरः स्पृशेत् । अङ्गुल्यग्रैस्तथा-
स्कन्धौ साम्बु सर्व्वत्र संस्पशेत् । आचान्तः पुनराचामेत्
क्षुते रथ्योपसर्पणे । स्नात्वा भुक्त्वा पयः पीत्वा प्रारम्भे
शुभकर्मणाम् । सुप्त्वा वासः परीधाय तथा दृष्ट्वा प्यमङ्गलम् ।
प्रमादादशुचिं स्पृष्ट्वा द्विराचान्तः शुचिर्भवेत्” ।
सन्ध्याङ्गाचमने शाखिभेदे मन्त्रविशेषोऽपि स्मर्य्यते ।
“सायमग्निश्च मेत्युक्त्वा प्रातः सूर्य्येत्यपः पिबेत् । आपः
पुनन्तु मध्याह्ने ततश्चाचमनं चरेत्” एभिराचमनं चरेदिति
शौनकीये पाठः । मैत्रायणीय गृह्य परि० । “प्रातः सूर्य्यश्च-
मेत्युक्त्वा सायमग्निश्च मेति च । आपः पुनन्तु मध्याह्ने
कुर्यादाचमनं ततः” । “ततः प्राणायामानन्तरमिति” आ० त०
रघु० “प्राणस्यायमनं कृत्वा आचामेत् प्रयतोऽपि सन् ।
अन्तरं स्विद्यते यस्मात्तस्मादाचमनं स्मृतम्” योगि० या० ।
मदनपारिजाते । “सन्ध्याचमने बौधायनः अथातः सन्ध्यो-
पासनविधिं व्याख्याष्यामः तीर्थं गत्वा प्रयतोऽभिषिक्त-
प्रक्षालितपाणिपादः अप आचम्याग्निश्च मा मन्युश्चेनि
सायमपः पीत्वा, सूर्यश्च मामन्युश्चेति प्रातरपः पीत्वेति”
अग्निश्च सूर्य्यश्चेति यजुर्वेदिनामिमौ मन्त्रौ च्छन्दोगानां तु
सन्ध्याचभने गौतमोक्तौ मन्त्रौ द्रष्टव्यौ “अहश्च मादित्यश्च
पुनात्विति प्रातः रात्रिश्च मा वरुणश्च पुनात्विति साय-
मिति” “एतौ च मन्त्रौ प्रजापतिदृष्ट्वौ लिङ्गोक्तदैवतौ चेति”
अनयोश्च मन्त्रयोः सामविदिविषयकत्वेन तत्रोक्तावपि तयोः
सम्यगज्ञानात् “यजुः सर्व्वत्र पीयते” इत्युक्तेश्च यजुर्वेदोक्ता-
[Page0629-a+ 38]
वेव प्रागुक्तौ सामवेदिभिः प्रयुज्येते । तज्ज्ञाने तु
तावेव प्रयोक्तव्यौ । काशीकाण्डे तु “इमं मन्त्रं ततश्चोक्त्वा
कुर्य्यादाचमनं द्विजः । आचार्य्याः केचिदिच्छन्ति शाखा-
भेदेन चापरे । अन्तश्चरसि भूतेषु गुहयां विश्वतोमुख! ।
त्वं यज्ञस्त्वं वषट्कार आत्माज्योतीरसोऽमृतम्” ।
आचमने मन्त्रान्तरमुक्तम् । तदपि शाखिभेदाद्यवस्थाप्यम् ।
मधुपर्कानाङ्गाचमने वेदिभेदेन मन्त्रभेदा मत्कृत तुलादानादि-
पद्धतौ दृश्याः । विस्तरभयात्तेऽत्रनोक्ताः । तान्त्रिकाचमनन्तु
शाक्तवैष्णवभेदात् द्विधा तत्र । शाक्ताचमनं यथा । “आत्म-
विद्याशिवैस्तत्त्वैराचामेत् साधकाग्रणीः । वह्निकान्तां परे
दत्त्वा शुद्धेन पाथसाचमेत्” स्वतन्त्रतन्त्रम् “आचामेदात्म-
तत्त्वाद्यैः प्रणवाद्यैर्द्विठान्तकैः” मालिनीत । तथा च ओँ
आत्मतत्त्वाय स्वाहा ओँ विद्यातत्त्वाय स्वाह ओँशिव-
तत्त्वाय स्वाहेति मन्त्राः । काल्यादौ विशेषः तन्त्रसारे
“कालिकाभिस्त्रिभिः पीत्वा काल्यादिभिरुपस्पृशेत् ।
द्वाभ्यामौष्ठौ द्विरुन्मृज्य चैकेन क्षालयेत् करम् । मुख-
घ्राणेक्षणश्रोत्रनाभ्युरस्कं भुजौ क्रमात् । आचम्यैवं भवेत्
काली वत्सरात्तां प्रपश्यति” भैरवोत० । काल्या-
दयश्च “काली कपालिनी कुल्ला कुरुकुल्ला विरोधिनी ।
विप्रचित्ता तथोग्रोग्रप्रभा दीप्ता ततःपरम् । नीला घना
बलाका च मात्रा मुद्रा मिता च ताः” इत्युक्ताः प्रयोगस्तु
क्रीमित्यादिमूलमन्त्रेण त्रिरपः पीत्वा ॐ काल्यै नमः
कपालिन्यै नमः इति द्विरुन्मृजेत् । ॐ कुल्लायै नमः
करं क्षालयेत् ॐ कुरुकुल्लायै नमः मुखस्य स्पर्शः । ॐ
विरोधिन्यैनमः ॐ विप्रचित्तावै नमः दक्षवामनासिकयोः!
ॐउग्रायै नमः ॐ उग्रप्रभायै नमः नेत्रेयोः । ॐ दीप्तायै
नमः ॐ नोलायै नमः श्रोत्रयोः । ॐ घनायैनमः इति
नाभेः । ॐ वलाकायै नमः वक्षसः, ॐ मात्रायै
नमः शिरसः । ॐ मुद्रायै नमः ॐ मितायै नमः
इत्यंसौ स्पृशेत् । ताराचमनं तु “ताराभेदैस्त्रिभिः
पीत्वा मायया क्षालयेत् करम् । स्त्रीँहूमोष्ठौ
द्विरुन्मृज्य फट्कारैः क्षालयेत् करम् । आस्यं नासे
दृशौ श्रोत्रे नाभिवक्षःशिरोभुजान् । वैरोचनादिभिः
स्पृष्ट्वा सर्वपापैः प्रमुच्यते आचम्य भैरवो भूत्वा वत्सरात्तां
प्रपश्यति” भैरवीत० । यथा ॐउग्रतारायैनमः ॐ एकज-
टायै नमः ॐनीलसरस्वत्यैनमः इति त्रिरपः पीत्वा ह्रीमिति
वीजेन करं क्षालयेत् । स्त्रीँहूनित्येताभ्यामोष्ठौ द्विरुन्मृज्य
फडिति करं क्षालयेत् । ॐ वैरचनाय नमः इति मुखम्
[Page0629-b+ 38]
ॐ शङ्घपाण्डराय नमः ॐ पद्मनाभाय नमः दक्षवाम-
नासिके । ॐ तावकाय नमः ॐ मामकाय नमः नेत्रे ।
ॐ पाण्डवाय नमः तारकाय नमः श्रोत्रे, ॐ असिता-
भाय नमः नाभिम् ॐ पद्मान्तकाय नमः वक्षः । ॐ
यमान्तकाय नमः शिरः । ॐ विघ्नान्तकाय नमः ॐ
नरान्तकाय नम इति असौ स्पृशेत् ।
वैष्णवाचमनं तु “केशवाद्यैस्त्रिभिः पीत्वा द्वाभ्या प्रक्षालयेत्
करौ । द्वाभ्यामौष्ठौ च संमृज्य द्वाभ्यां मृज्यात्
मुखं ततः । एकेन हस्तं प्रक्षाल्य, पादावपि तथैकशः ।
संप्रोक्ष्यैकेन मूर्द्धानं ततः सङ्कर्षणादिभिः । आस्य-
नासाक्षिकर्णांश्च नाभ्युरस्कं भुजौ क्रमात् । स्पृशेदेवं
भवेदाचमनञ्च वैष्णवान्वये” गौत० सचतुर्थीनमोऽन्तैश्च
नामभिर्विन्यसेत् सुधीः” निबन्धे । ततश्च ॐ केशवाय नमः
इत्यादि नामभिराचमनम् । केशवादयश्च “केशवनारायण
माधवगोविन्दविष्णुमधुसूदनत्रिविक्रमवामनश्रीधरहृषीकेश-
पद्मनाभदामोदरसङ्कर्षणवासुदेवप्रद्युम्नानिरुपुरुषोत्तमाधो-
क्षजनृसिंहाच्युतजनार्द्दनोपेन्द्रहरिविष्णवः” तन्त्रसा०
एताश्च चतुर्विंशतिर्विष्णुमूर्त्तयः । विष्णोर्द्विधोत्कीर्त्तनं
मूर्त्ति भेदाभिप्रायेण चतुर्विंशतिमूर्त्तिशब्दे च तद्विवरणम् ।
अन्यदेवतानान्तु मूलमन्त्रेणाचमनमिति विवेकः ।
आचम्यते अनेन करणे ल्युट् । ३ आचमनसाधने
देवतार्चनोपचारभेदे । “जातीफललवङ्गकक्कोलतोयञ्च
षट्पलम् । प्रोक्तमाचमनमिति” तन्त्रसारोक्ते जातीफलादि-
चूर्ण्णमिश्रिते षट्पलमिते जले तत्साधने ४ जलमात्रे च
भावे ल्युट् । पूजायां दत्ताचमनीयजलस्य ४ पाने च ।
“सुवर्ण्णकलसेनैवाचमनं कुरु केशव! । पद्मचक्रधरो देव!
कृपालो! परमेश्वर!” विष्णुपूजाचमनदानमन्त्रः ।
<LEND>
