<L>46933<pc>5333,b<k1>सोपप्लव<k2>सोपप्लव
सोपप्लव¦ पु० सह उपप्लवेन सादेशः । समाक्रान्तभूच्छायेन
<>राहुणा योगरूपोप्लवसहिते १ चन्द्रे तथाभूतचन्द्रच्छाया-
<>योगयुक्ते २ सूर्य्य च अमरः । ३ उपद्रवयुते त्रि० ।
<>चन्द्रार्कयोर्ग्रासकारणमुंपरागशब्दे प्रायेणाक्तं देवीपुरा-
<>णोक्तमधिकमत्रोच्यते ।
<>“ब्रह्मोवाच “यदयं वदते लोको वासिशत्वान्महामते! ।
<>तदहं संप्रवक्ष्यामि चन्द्रसूर्य्योपरागिकम् । यदि सत्यमयं
<>ग्रस्तस्तेजाराशिर्दिवाकरः । तत्कथं नोदरस्थेन राहुणा
<>भस्मसात् कृतः । अथ वा राहुणाक्रम्य निजवक्त्रं प्रवे-
<>शितः । तत्कथं दशनैस्तीक्ष्णः शतथा न विखण्डितः ।
<>विमुक्तश्च पुनर्दृष्टस्तथैवाखण्डमण्डलः । न चास्याप-
<>हृतं तेजो न स्थानादपसारितः । यदि वा ह्येष निष्पीतः
<>कथं दीप्ततरोऽभवत् । तस्मान्न तेजसां राशी राहोर्वक्त्रं
<>गमिष्यति । भक्ष्यार्थं सर्वदेवानां सोमः सृष्टः स्वयम्भुवा ।
<>तत्रस्थममृतञ्चापि सम्भूत सूर्य्यतेजसा । पिबन्त्यम्बुमयं
<>देवाः पितरश्च स्वधाऽमृतम् । त्रयञ्च त्रिशतञ्चैव त्रय-
<>स्त्रिंशत्तथैव च । त्रयश्च त्रिसहस्राश्च देवाः सोमं पिवन्ति
<>ये । राहोरप्यमृतं भागः पुरा सृष्टं स्नयम्भुवा । तस्मा-
<>त्तद्राहुरागत्य पातुमिच्छति पर्वसु । उद्धृत्य पार्थिवीं
<>छायामभ्राकारां तमोमयः । पातुमिच्छन् ततश्चेन्दु-
<>माच्छादयति छायया । शुक्ले च चन्द्रमभ्येति कृष्णे
<>एर्वणि भास्करम् । सूर्य्यमण्डलसस्थस्तु चन्द्रमेव
<>जिघांसति । तस्मात् पिवति तं राहुस्तनुमस्या विना-
<>शयन् । अविहिसन् यथा पद्मं पिबति भ्रमरो मधु ।
<>चन्द्रस्थममृतं तद्वदभेदाद्राहुरश्नुते । चन्द्रकान्तो मणि
<>र्यद्वत्तुहिनं क्षरते क्षणात् । क्षरन्नपि न हीयेत तेजसा
<>नैव सुच्यते । यथा सूर्य्यमणिः सूर्य्यादुत्पाद्य पावकं
<>शुभम् । न भवत्यङ्गहीनोऽपि तेजसा नैव मुच्यते । एवं
<>चन्द्रश्च सूर्य्यश्च छादितावपि राहुणा । स्वतेजसा न
<>मुच्येते नाङ्गहीनौ बभूवतुः । पर्वस्वथ च चन्द्रस्य
<>माणिक्यकनकाकृतिः । सोमा दैवतसंयोगात् छाया
<>योगाच्च पार्थिवात् । राहाश्च वरलब्ध्या वै प्रक्षरेदमृतं
<>शशी । स्वदोहकाले सम्पाप्ते वत्सं दृष्ट्वा च गौर्यथा ।
<>स्वाङ्गादेव क्षरेत् क्षीरं तथेन्दुः क्षरतेऽमृतम् । पितेव
<>सूर्य्यो देवानां सोमो मातेव लक्ष्यते । यथा मातुःस्तनं
[Page5334-a+ 38]
<>पीत्वा जीवन्ति सर्वजन्तवः । पीत्वाऽमृतं तथा सोमात्
<>तृप्यन्ते सर्वदेवताः । सम्भृतं सर्वयागेषु तथायं क्षरते
<>शशी । तं क्षरन्तं यथाभागमुपजीवन्ति देवताः । तस्मिन्
<>काले समभ्येति राहुरप्यवकर्षति । सर्वमर्द्धं त्रिभागञ्च
<>पादं पादार्द्धमेव च । आक्रम्य पार्थिवीं छायां यावन्त
<>चन्द्रमण्डलम् । स्मृतः स भागो राहोस्तु देवभागास्तु
<>शेषकाः । तृप्तिं विधाय देवानां राहोः प्रर्वनतस्य च ।
<>चन्द्रो न क्षयमायाति तेजसा नैव मुच्यते । तिथिभा-
<>नाश्च यावन्तः पुनन्त्यर्कं प्रमाणतः । पर्वच्छायास्थितः
<>कालस्तावानेव प्रकीर्त्तितः । अतो राहुभुजः सोमः
<>सोमवृद्धिर्दिवाकरात् । पर्वकाले स्थितिस्त्वेवं विप-
<>रीता पुनः पुमः । अतश्छादयते राहुरभ्रवच्छशिभा
<>स्करौ । राहुरभ्रकसंस्थानः सोममाच्छाद्य निष्ठति ।
<>उद्धृत्य पाथिवीं छायां धूममेघ इवोत्थितः । चन्द्रस्य
<>यदवष्टब्धं राहुणा भास्करस्य च । तन्नावखण्डित तस्य
<>केवलं श्यामलीकृतम् । कर्दमेन यथा वस्त्रं शुक्लमप्युप
<>हन्यते । एकदेशोऽथ सर्वं वा राहुणा चन्द्रमास्तथा ।
<>प्रक्षालितं तदेवेह पुनः शुक्लतरं भवेत् । राहुत्यक्तं
<>भवेत्तद्वत् निर्मलं चन्द्रमण्डलम् । राहुणा च्छादितौ
<>वापि दृष्ट्वा चन्द्रदिवाकरौ । विप्राः शान्तिपरा भूत्वा
<>पुनराप्याययन्ति तम् । एवं न गृह्यते सूर्य्यश्चन्द्रमास्तत्र
<>गृह्यते । अबुधास्तं न पश्यन्ति मानुषा मांसचक्षुषः ।
<>जगत्सम्मोहनञ्चैतत् ग्रहणं चन्द्रसूर्य्ययोः” ।
<LEND>
