<L>16698<pc>2491,a<k1>गङ्गाज<k2>गङ्गाज
गङ्गाज¦ पु० गङ्गातो जायते जन--ड । १ भीष्मे २ कार्त्तिकेये
च तत्र भीष्मस्य गङ्गातो जन्मकथा ।
“स राजा शान्तनुर्धीमान् देवराजसमद्युतिः । बभूव
मृगयाशीलः सततं वनगोचरः । स मृगान महिषां-
श्चैव विनिघ्नन्राजसत्तमः । गङ्गामनुचचारैकः सिद्ध-
चारणसेविताम् । स कदाचिन्महाराज! ददर्श परमां
स्त्रियम् । जाज्वल्यमानां वपुषा साक्षाच्छियमिवा-
पराम् । सर्वानवद्यां सुदतीं दिव्याभरणभूषिताम् ।
सूक्ष्माम्बरधरामेकां पद्मोदरसभप्रभाम् । तां दृष्ट्वा
हृष्टरोमाऽभूद्विस्मितो रूपसम्पदा । पिबन्निव च नेत्राभ्यां
नातृप्यत नराधिपः । सा च दृष्ट्वैव राजानं विचरन्तं
महाद्युतिम् । स्नेहादागतसौहार्द्दा नातृप्यत विला-
सिनी । तामुवाच ततो राजा सान्त्वयन् श्लक्ष्णया
गिरा । देवी वा दानवी वा त्वं गन्धर्वी वाथ
वाप्सराः । यक्षी वा पन्नगी वापि मानुषी वा
सुमध्यमे! । याचे त्वां सुरगर्भाभे! भार्य्या मे भव
शोभने ।” भा० आ० ९७ अ० ।
“एतत् श्रुत्वा वचो राज्ञः सस्मितं मृदु वल्गु च ।
वसूनां समयं स्मृत्वाऽथाभ्यागच्छदनिन्दिता । उवाच
चैवं राज्ञः सा ह्लादयन्ती मनो गिरा । भविष्यामि
महीपाल! महिषी ते वशानुगा । यत्तु कुर्य्यामहं
राजन्! शुभं वा यदि वाऽशुभम् । न तद्वारयितव्यास्मि
न वक्तव्या तथाऽप्रियम् । एवं हि वर्त्तमानेऽहं त्वयि
वत्स्यामि पार्थिव! । वारिता विप्रियञ्चोक्ता त्यजेयं
त्वामसंशयम् । तथेति राज्ञा सा तूक्ता तदा भरत-
सत्तम! । प्रहर्षमतुलं लेभे प्राप्य तं पार्थिवोत्तमम् ।
आसाद्य शान्तनुस्ताञ्च बुभुजे कामतो वशी । न प्रष्ट-
व्येति मन्वानो न स तां किञ्चिदुक्तवान् । स तस्याः
शीलवृत्तेन रूपौदार्य्यगुणेन च । उपचारेण च रह
स्तुतोष जगतीपतिः । दिव्यरूपा हि सा देवी गङ्गा
त्रिपथगामिनी । मानुषं विग्रहं कृत्वा श्रीमन्तं वर-
वर्णिनी । भाग्योपनतकामस्य भार्य्योवोपस्थिताऽभवत् ।
शान्तनोराजसिंहस्य देवराजसमद्युतेः । सम्भोग-
म्नेहचातुर्य्यैर्हावलास्यमनोहरैः । राजानं रमयामास
[Page2491-b+ 38]
तथा रेमे तयैव सः । स राजा रतिसक्तत्वादुत्तमस्त्री-
गुणैर्हृतः । संवत्सरानृतून् मासान् बुबुधे न बहून्
गतान् । रममाणस्तया सार्द्धं यथाकामं नरेश्वरः
अष्टावजनयत् पुत्रांस्तस्याममरसन्निभान् । जातं जातं
च सा पुत्रं क्षिपत्यम्भसि भारत! । प्रीणामि च त्वामि-
त्युक्त्वा गङ्गास्रोतस्यमज्जयत् । तस्य तन्न प्रियं राज्ञः
शान्तनोरभवत्तदा । न च तां किञ्चनोवाच त्यागा-
द्भीतो महीपतिः । अथैनामष्टमे पुत्रे जाते प्रहसती-
मिव । उवाच राजा दुःखार्त्तः परीप्सन् सुतमा-
त्मनः । मा वधीः कासि कस्यासि किञ्च हंसि सुता-
निति । पुत्रघ्नि! सुमहत् पापं संप्राप्तं ते विगर्हिते! ।
स्त्र्युवाच । पुत्रकाम! न ते हन्मि पुत्रं पुत्रवतां वर! ।
जीर्णोऽस्तु मम वासोऽयं यथा स समयः कृतः । अर्ह
गङ्गा जह्नुसुता महर्षिगणसेविता । देवकार्य्यार्थसि-
द्ध्यर्थमुषिताहं त्वया सह । इमेऽष्टौ वसवो देवा
महाभागा महौजसः । वशिष्ठशापदोषेण मानुषत्व-
मुपागताः । तेषां जनयिता नान्यस्त्वदृते भुवि
विद्यते । मद्विधा मानुषी धात्री लोके नास्तीह
काचन । तेषाञ्च जननीहेतोर्मानुषत्वमुपागता । जन-
यित्वा वसूनष्टौ जिता लोकास्त्वयाऽक्षयाः । देवानां
समयस्त्वेष वसूनां संश्रितो मया । जातं जातं
मोक्षयिष्ये जन्मतो नानुषादिति । तत्ते शापाष्ठि-
निर्मुक्ता आपवस्य महात्मनः । स्वस्ति तेऽस्तु गमि-
ष्यामि पुत्रं पाहि महाव्रतम् । एष पर्य्यायवासो
मे वसूनां सन्निधौ कृतः । मत्प्रसूतं विजानीहि
गङ्गादत्तमिमं सुतम्” ९८ अ० ।
“स कदाचिन्मृगं विद्ध्वा गङ्गामनुसरन्नदीम् । भागी-
रथीमल्पजलां शान्तनुर्दृष्टवान्नृपः । तां दृष्ट्वा चिन्तया-
भास शान्तनुः पुरुषर्षभः । स्यन्दते किं त्वियं नाद्य
सरिच्छ्रेष्ठा यथा पुरा । ततो निमित्तमन्विच्छन्ददर्श
स महामनाः । कुमारं रूपसम्पन्नं वृहन्तञ्चारु-
दर्शनम् । दिव्यमस्त्रं विकुर्वाणं यथा देवं पुरन्दरम् ।
कृत्स्नां गङ्गा समावृत्य शरैस्तीक्ष्णैरवस्थितम् । तां
शरैरावृतां दृष्ट्वा नदीं गङ्गां तदन्तिके । अभवद्विस्मितो
राजा दृष्ट्वा कर्मातिमानुषम् । जातमात्रं पुरा दृष्ट्वा
तं पुत्रं शान्तनुस्तदा । नोपलेमे स्मृतिं धीमानभि-
ज्ञातुं तमात्मजम् । स तु तं पितरं दृष्ट्वा मोहया-
मास मायया । संमोह्य तु ततः क्षिप्रं तत्रैवान्तर-
[Page2492-a+ 38]
घीयत । तदद्भुतं ततो दृष्ट्वा तत्र राजा स शान्तनुः ।
शङ्कमानः सुतं गङ्गामब्रवीद्दर्शयेति ह । दर्शयामास
तं गङ्गा बिभ्रती रूपमुत्तमम् । गृहीत्वा दक्षिणे
पाणौ तं कुमारमलङ्कृतम् । अलङ्कृतामाभरणैर्विर-
जोऽम्बरघारिणीम् । दृष्टपूर्वामपि स तां नाभ्यजानात्
स शान्तनुः । गङ्गोवाच । यं पुत्रमष्टमं राजंस्त्वं
पुरा मय्यविन्दथाः । स चायं पुरुषव्याघ्र! सर्वास्त्र-
विदनुत्तमः । गृहाणेमं महाराज! मया संवर्द्धितं
सुतम् । आदाय पुरुषव्याघ्र! नयस्वैनं गृहं विभो!”
भा० आ० १०० अ० “गङ्गाज । लङ्केशवनारिकेतुः” भा० वि०
३९ अ० । गङ्गाजेत्यत्र मुद्रितपुस्तके नदीजेति पाठः ।
कार्त्तियेस्य गङ्गातो जन्मकथा अग्निगर्भशब्दे ५५ पृ०
उक्ता । गङ्गाजातगङ्गातनयादयोऽप्युभयत्र ।
<LEND>
