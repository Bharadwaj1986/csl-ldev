<L>17669<pc>2608,b<k1>गुणवृत्ति<k2>गुणवृत्ति
गुणवृत्ति¦ स्त्री गुणेन वृत्तिः । १ लक्ष्यमाणसादृश्यादिगुणा-
वलम्बनेन शब्दस्य अर्थप्रकाशनरूपशक्तौ लक्षणावृत्तौ,
“यस्याक्षिसमीपे पौण्ड्राणि स गुणवृत्त्या चतुरक्षः”
कात्या० श्रौ० २० । १ । ३८ सूत्रे कर्कः । गुणे वृत्तिर्यस्य ।
२ गुणसामर्थ्यवति त्रि० “ब्रह्मन् ब्रह्मण्यनिर्द्देश्ये निर्गुणे
गुणवृत्तयः । कथं चरन्ति? श्रुतयः साक्षात् सदसतः
परे” भाग० १०८७ अ० । गुणानां सत्वादीनां वृत्तिः ।
सत्वादीनां ३ परिणामभेदेषु स्त्री “परिणामतापसंस्कार-
दुःखैर्गुणविवरोधाच्च दुःखमेव सर्वं विवेकिनः” पात० सू० ।
तासाञ्च यथाऽन्योन्यविरोधस्तथा तत्सूत्रभाष्यादिषु
दर्शितम् ।
<फ्>“प्रख्याप्रवृत्तिस्थितिरूपा बुद्विगुणाः परस्परानुग्रह-
तन्त्रीभूत्वा शान्तं घोरं मूढं वा प्रत्ययं त्रिगुणमेवा-
रभन्ते चलञ्च गुणवृत्तमिति क्षिप्रपरिणामि चित्तमुक्तं
रूपातिशया वृत्त्यतिशयाश्च परस्परेण विरुध्यन्ते सामा-
न्यानि तु अतिशयैः सह प्रवर्त्तन्ते एवमेते गुणा
इतरेतराश्रयेणोपार्ज्जितसुस्वदुःखमोहप्रत्यया इति
सर्वे सर्वरूपा भवन्ति गुणप्रधानभावकृतस्तेषु विशेष
इति तस्मात् दुःखमेव सर्व्वं विवेकिन” व्यासभा० ।
<फ्>“प्रख्याप्रवृत्तिस्थितिरूपबुद्धिरूपेण परिणता
गुणाः सत्वरजस्तमांसि परस्परानुग्रहतन्त्राः शान्तं-
सुखात्मक, घोरं दुखात्मकं, मूढं विषादात्मकमेव प्रत्ययं
सुखोपभोगरूपमपि त्रिगुणं प्रारभन्ते नच सोऽपिं
तादृशरूपोऽस्य परिणामः स्थिरः इत्याह चलञ्च
गुणवृत्तमिति क्षिप्रपरिणामि चित्तमुक्तं नान्वेकप्रत्ययः
कथं परस्परविरुद्धशान्तघोरमूढत्वान्येकदा प्रतिपद्यते?
इत्यत आह रूपातिशया वृत्त्यतिशयाश्च परस्परेण
विरुध्यन्ते सरूपास्त्वष्टा भावा धर्म्मादयो वृत्तयः सुखा-
द्यास्तदिह धर्म्मेण विपच्यमानेनाधर्म्मस्तादृशो विरुध्यते
एवं ज्ञानवैराग्यैश्वर्य्यैः सुखादिभिश्च तादृशान्येव
[Page2609-a+ 38]
तद्विपरीतानि विरुध्यन्ते, सामान्यानि त्वसमुदाचरद्रू
पाणि अतिशयैः समुदाचरद्निः सहाविरोधात् प्रवर्त्तन्ते
इति । ननु गृह्णीमएतत्तथापि विषयसुखस्य कुतः स्वाभा-
विकी दुःखतेत्यत आह एवमेव इति उपादानाभेदा-
दुपादानात्मकत्वाच्चोपादेयस्याप्यभेद इत्यर्थः । तत्किमिदा-
नीमात्यन्तिकमेव तादात्म्यं तथा च बुद्धिव्यपदेशभेदी
न कल्पते इत्यत आह गुणप्रधानेति सामान्यात्मना
गुणभावोऽतिशयात्मना च प्राधान्यं तस्मादुपाधितः
स्वभावतश्व दुःखभेव सर्व्वं विवेकिन इति” वाच० विवरणम्
<LEND>
