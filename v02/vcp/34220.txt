<L>34220<pc>4482,a<k1>प्रयाग<k2>प्रयाग
प्रयाग¦ पु० प्रकृष्टो यागो यागफलं यस्य यस्मात् वा । गङ्गा-
यसुनयोः सङ्गमजाते १ तीर्थभेदे २ शतक्रतौ इन्द्रे च ।
३ अश्वे अश्वमेघाङ्गस्याश्वस्य यज्ञसाधनत्वात् तथात्वम् ।
कर्म० । ४ प्रकृष्टे यज्ञे अमरः । तत्र तीर्थभेदे पुं न० पुराणे
तथा प्रयोगात् । मन्माहात्म्यञ्च मत्स्यपु० १०२ अध्यायादिके
१०७ अध्यायान्ते उक्तम् एवमन्यान्यपुराणेऽप्यु क्तम् । ततो
दिग्मात्रं पुराणसमुच्चये दर्शितमत्र प्रदर्श्यते ।
“एतत् प्रजापतेः क्षेत्रं त्रिषु लोकेषु विश्रुतम् । न शक्यं
कथितुं राजन्! फलं वर्षशतैरपि । संक्षेपेण तु वक्ष्या-
मि तस्य तीर्थस्य यत् फलम् । षष्टिर्वीरसहस्राणि तत्र
रक्षन्ति जाह्नवीम् । यमुनां रक्षति सदा सविता सप्त-
वाहनः । तं वटं रक्षति शिवः शूलपाणिर्महेश्वरः ।
स्थानं रक्षन्ति वै देवाः सर्वपापहरं शुभम् । प्रयागं
स्मरमाणस्य यान्ति पापानि संक्षयम् । दर्शनात्तस्य
तीर्थस्य सर्वपापैः प्रमुच्यते । मृत्तिकालभनाद्वापि नरः
पापात् प्रमुच्यते । पञ्च कुण्डानि राजेन्द्र! येषां मध्ये
तु जाह्नवी । प्रयागस्य पवेशाद्वै पापं नश्यति तत्-
क्षणात् । मनसा चिन्तितान् कामान् सर्वान् प्राप्नोति
पुष्कलान् । ततो गत्वा प्रयागन्तु सर्वदेवाभिरक्षितम् ।
ब्रह्मचारी शुचिर्भूत्वा पितॄन् देवांश्च तर्पयेत् । तपनस्य
सुता देवीं त्रिषु लोकेषु विश्रुता । समागता महा-
भाग! यमुना यत्र निर्मला । तत्रोपस्पृश्य राजेन्द्र!
स्वर्गलौकमुपाश्नुते । व्याधितो यदि वा हीनः क्रुद्धो
वापि भवेन्नरः । गङ्गायमुनमासाद्य यस्तु प्राणान् परि-
त्यजेत् । दीप्तकाञ्चनसङ्काशैर्विमानैः सूर्य्यवर्चसैः ।
नन्धर्वाप्सरसां मध्ये स्वर्गे तिष्ठति मानवः” ।
“देशस्थो यदि वाऽरण्ये विदेशे यदि वा गृहे । प्रयागं
अरमाणोऽपि यस्तु प्राणान परित्यजेत् । ब्रह्मलोक-
मषाप्तोति वदन्ति मुनिपुङ्गवाः । सर्वकामफला वृक्षा
नहावेदिर्हिरण्मयी । स्त्रीमहस्राकले रम्णे मन्दाकि-
प्यान्तदे शुभे । मोदते ऋपिभिः सार्द्धं म्वर्गे तेनेह
कर्मणाः । सिद्धचारणगन्धर्वैः पूज्यते दिवि नैवतैः ।
तताः स्वर्गात् परिभ्रष्टो जम्बुद्वीगपतिर्भवेत् । ततः
पूभानि कर्माणि चिन्तयानः पुनःपुनः । गुणावान् वित्त-
[Page4482-b+ 38]
सम्पन्नो भवतीह न संशयः । स्वर्णशृङ्गीं रूप्यखुरां
चेलकण्ठीं पयस्विनीम् । प्रयागे श्रोत्रियं साधुं ग्राह-
यित्वा यथाविधि । स्वर्गे च ततफलं भुङ्क्ते प्रदाता
पञ्चकोटिषु । पुत्रान् दारांस्तघ्ना भृत्यान् गौरेका प्रति-
तारयेत् । ऐश्वर्य्यलोभमोहाद्वा गच्छेद्यानेन यो
नरः । निष्फलं तस्य तत्तीर्थं तस्माद्यानन्तु वर्जयेत् ।
तत्र दानं प्रदातव्यं यथाविभवसम्भवम् । तेन तीर्थफल-
श्चैव वर्द्धते नात्र संशयः । स्वर्गे तिष्ठति राजेन्द्र! याव-
दाहूतसंप्लवम् । वटमूलं समासाद्य यस्तु प्राणान्
परित्यजेत् । सर्वलोकानतिक्रम्य रुद्रलोकं स गच्छति ।
तत्र ते द्वादशादित्यास्तपन्ते रुद्रमाश्रिताः । निदहन्ति
जगत्सर्वं वटमूलं न दह्यते । नष्टचन्द्रार्कपवनं यदा
चैकार्णव जगत् । स्वपते तत्र वै विष्णुर्यतमानः पुनः-
पुनः । देवदानवगन्धवा ऋषयः सिद्धचारणाः । यदा
सेवन्ति तत्तीर्थं गङ्गायनुनसङ्गमम् । ततः पुण्यतमं
नास्ति त्रिषु लोकेषु भारत! । श्रवणात्तस्य तीर्थस्य
नामसङ्कीर्त्तनादपि । मृत्तिकालभनाद्वापि नरः पापात्
प्रमुच्यते । तुल्यं फलमवाप्नोति राजसूयाश्वमेधयोः । न
देववचनात्तात न लोकवचनादपि । मतिरुत्क्रमणीया ते
मयागमरणं प्रति । दश तीर्थसहस्राणि षष्ठिःकोट्यस्तथा
पराः । तेषां सान्निध्यमत्रैव माघे वै कुरुनन्दन! । या
गतिर्योगयुक्तस्य सत्यस्थस्य च धीमतः । सा गतिस्त्य-
जतः प्राणान् गङ्गायमुनसङ्गमे । कम्बलाश्वतरौ नागौ
विपुले यमुनातटे । तत्र स्नात्वा च पीत्वा च सर्वपापैः
प्रमुच्यते । तत्र गत्वा च संस्थानं महादेवस्य धीमतः ।
नरस्तारयते पूर्वान् पुरुषानेकविंशतिम् । कृत्वाभिषेकन्तु
नरो ह्यश्वमेधफलं लभेत् । स्वर्गलोकमवाप्नोति याव-
दाहूतसंप्लवम् । पूर्वपार्श्वे च गङ्गायास्त्रिषु लोकेषु
विश्रुतम् । कूपश्चैव तु साहस्रं प्रतिष्ठानञ्च नामतः ।
तत्र स्नात्वा विशुद्धात्मा अश्वमेधफलं लभेत् । उत्तरेण
प्रतिष्ठानाद्भागीरथ्यास्तु पूर्वतः । हंसप्रपतनं नाम
तीर्थं त्रैलोक्यविश्रुतम् । अश्वमेधमवाप्नोति स्नान-
मत्रेण भारत! । यावच्चन्द्रश्च सूर्य्यश्च तावत्स्वर्गे
महीयते । उर्वशीपुलिने रम्ये विपुले हंसपाण्डरे ।
परित्यजति यः प्राणान् शृणु तस्यापि यत् फलम् ।
पष्टि वर्षसहस्राणि षष्टिं वर्षशतानि च । मोदते
पितृभिः सार्द्धं स्वर्गलोके नरीत्तमः । ततः स्वर्गात्
परिभ्रष्टः क्षीणकर्मा दिवश्च्युतः । उर्वशीसद्वशीनान्त
[Page4483-a+ 38]
कन्यानां दिव्यतेजसाम् । मध्ये नारीसहस्राणां वहू-
नाञ्च पतिर्भवेत् । दशग्रामसहस्राणां भर्त्ता भवति
भूमिपः । काञ्चीनूपुरशब्देन सुप्तोऽसौ प्रतिवुध्यते ।
अथ सन्ध्यावटे रम्ये ब्रह्मचारी जितेन्द्रियः । उपासीत-
शुचिः सन्ध्यां ब्रह्मलोकमवाप्नुयात् । कोटितीर्थं समा-
साद्य यस्तु प्राणान् परित्यजेत् । कोटिवर्षसहस्राणि
स्वर्गलोके महीयते । ततः स्वर्गात् परिभ्रष्टः क्षीणकर्मा-
दिवश्च्युतः । सुवर्णमणिमुक्ताढ्ये कुले जायेत रूपवान् ।
ततो भागीरथीं गत्वा वासुकेरुत्तरेण तु । दशाश्व-
मेधिकं नाम तत्र तीर्थं परं भवेत् । कृत्वाभिषेकन्तु
नरो ह्यश्वमेधं फलं लभेत् । धनाढ्यो रूपवान् दक्षो
दाता भवति धार्मिकः । चतुर्वेदिषु यत् पुण्यं सत्य-
वादिषु यत्फलम् । अर्हिसायाञ्च यो धर्मो गमनादेव
तत् फलम् । तथैव मानसं नाम गङ्गाया दक्षिणे तटे ।
त्रिरात्रमुषितः स्नात्वा सर्वान् कामानवाप्नुयात् । पृथिव्या
आसमुद्राया महाभानः पतिर्भवेत् । षष्टिस्तीर्थसह-
स्राणि षष्टिस्तीर्थशतानि च । माघे मासि गमिव्यन्ति
गङ्गायमुनसङ्गमम् । गवां शतसहस्रस्य सम्यग्दत्तस्य
यत् फलम् । प्रयागे माथमासे वै त्र्यहं स्नातस्य तत्
फलम् । गङ्गायमुनयोर्मध्ये योऽग्नौ स्वाङ्गं परि-
त्यजेत् । अहीनाङ्गोऽप्यरोगश्च पञ्चेन्द्रियसमन्वितः ।
यावन्ति रोमकूपाणि तस्याङ्गेषु च धीमतः । तावद्धर्ष-
सहस्राणि स्वर्गलोके महीयते । जलप्रवेशंयः कुर्य्यात्
सङ्गमे लोकविश्रुते । राहुमुक्तो यथा सोमो विमुक्तः
सर्वपातकैः । सीमलोकमर्वाप्नोति सोमेन सह मोदते ।
षष्टिं वर्षसहस्राणि षष्टिं वर्षशताथि च । स्वर्गलोक-
मवाप्नोति ऋषिगन्धर्वसेवितः । परिभ्रष्टश्च राजेन्द्र! स-
मृद्धे जायते कुले । अधःशिरास्तु यो ज्वालामूर्द्धपादः
पिबेन्नरः । शतं वर्षसहस्राणां स्वर्गलोके महीयते ।
परिभ्रष्टश्च राजेन्द्र! अग्निहोत्री भवेन्नरः । यस्तु ख-
देहं कर्त्तित्वा शकुनिभ्यः प्रयच्छति । विहगैरुपभुक्तस्य
शृणु तस्यापि यत फलम् । शतं वर्षसहस्राणि सोम-
लोके महीयते । तस्मादपि परिभ्रष्टो राजा भवति
धार्मिकः । यामुने चोत्तरे कूले प्रयागस्य च दक्षिणे ।
ऋणमोचनकं नाम तत्तीर्थं परमं स्मृतम् । एकरात्रो-
षितः स्नात्वा ऋणैः सर्वैर्विसुच्यते । अश्वमेधफलं तस्माद्ग-
च्छतस्तु पदे पदे । पुरुषांस्तारयेद्राजन्! दश पूर्वान् दशा-
परान् । व्यतीतान् पुरुषान् सप्त भविष्यांश्च चतुर्दश ।
[Page4483-b+ 38]
नरस्तारयते सर्बान् यस्त् प्राणान् परित्यजेत् । अश्रद्ध
धानाः पुरुषा पापापहृतचेतसः । न प्राप्नुवन्ति तत्
स्थानं प्रयागं देवरक्षितम् । अज्ञानेन तु यस्येह तीर्थ-
यात्रादिकं भवेत् । मर्बकामसमृद्धन्तु स्वर्गलोके मही-
यते । अग्नितीर्थमतिख्यातं यमुनादक्षिणे तटे । उत्त-
रेण तु वक्ष्यामि आदित्यस्य महात्मनः । तीर्थं निरु-
र्दकं नाम यत्र देवाः सवासवाः । उपासते सदा सन्ध्यां
नित्यकालं युधिष्ठिर! । गङ्गा च यमुना चैव उभे तुल्य-
फले स्मृते । केबलं ज्येष्ठभावेन गङ्गा सर्वत्र पूज्यते ।
नैमिषं पुष्करञ्चैव गोमती सिन्थुसागरम् । गया च
धेनुकञ्चैव गङ्गासागरएव च । एते चान्ये च वहवो
ये च पुण्याः शिलोच्चयाः । दश कोटिसहस्राणि षष्टि-
कोट्यस्तथा पराः । प्रयागे संस्थिता नित्यमेवमाहु-
र्मनीषिणः । कुरुक्षत्रसमा गङ्गाः यत्र तत्रावगाहिता ।
तस्माद्दशगुणा प्रोक्ता यत्र विन्ध्येन सङ्गता । तस्माच्छत-
गुणा प्रोक्ता काश्यामुत्तरवाहिनी । काश्याः शतगुणा
प्रोक्ता गङ्गायमुनसङ्गमे । सहस्नगुणिता चापि भवेत्
पश्चिमवाहिनी । सा राजन्! दर्शनादेव ब्रह्महत्याप-
हारिणी । पश्चिमाभिमुखी गङ्गा कालिन्द्या सह
सङ्गता । हन्ति कल्पकृतं पापं सा माघे नृप! दुर्लभा ।
अमृतं कथ्यते राजन्! सा वेणी परिकीर्त्तिता । तस्यां
माघे मुहूर्त्तन्तु देवानामपि दुर्लभम् । षष्टिस्तीर्थसहस्राणि
षष्टिस्तीर्थशतानि च । माघे मासि गमिष्यन्ति गङ्गायमुन-
सङ्गमम् । ब्रह्मविष्णुमहादेवरुद्रादित्यमरुद्गणाः । गन्धर्वा
लोकपालाश्च यक्षकिन्नरगुह्यकाः । अणिमादिगुणैः सिद्धा
ये चान्ये तत्त्वदर्शिनः । ब्रह्माणी पार्वती लक्ष्मीः शची
मेधावती रतिः । सर्वास्ता देवपत्न्यश्च तथा नागाङ्गना
नृप । घृताची मेनका रम्भा उर्वशी च तिलोत्तमा ।
गणाश्चाप्मरसां तद्वत् पितॄणाञ्च गणाश्च ये । स्नातुमा-
घन्ति ते सर्वे माघे वेण्यां नराधिप! । कृते युगे स्वरू-
पेण कलौ प्रच्छन्नरूपिणः । सर्वतीर्थानि कृष्णानि पापिनां
सङ्गदोषतः । भवन्ति शुक्लवर्णानि प्रयागे माधमज्जनात् ।
स्वर्णभारसहस्रेण कुरुक्षेत्रे रविग्रहे । यत् फलं लभते
माथे वेण्यां तच्च दिने दिने । यज्ञतीर्थतपोमिश्च न
तत् प्राप्नाति मानवः । यत् फलं समवाप्नोति वेण्यां
स्नानान्न संशयः । प्रयागे माधमासे तु यस्त्र्यहं स्नाति
मानवः । पापं त्यक्त्वा दिवं याति जीर्णां त्वचमिवो-
रगः । प्रयागे माघमासे तु त्र्यहं स्नातस्य द्भवेत् ।
[Page4484-a+ 38]
नाश्वमेधसहस्रेण तत् फलं लभते भुवि । त्र्यहस्नान-
फलं माघे पुरा काञ्चनमालिने । राक्षसाय ददौ भूप!
तेन मुक्तः स पातकात् । योगाभ्यासेन यत् पुण्यं संवत्सर
शतेन च । गवां कोटिप्रदानस्य सम्यग्दत्तस्य यत् फलम् ।
प्रयागे माघमासे तु त्र्यह स्नातस्य तत् फलम् । किं
गयापिण्डदानेन काश्यां वा मरणेन किम् । किं कु-
रुक्षेत्रदानेन प्रयागे वपनं यदि । प्रयागे वपनं कृर्य्यात्
गयायां पिण्डपातनम् । दानं दद्यात् कुरुक्षेत्रे वारा-
णस्यां तनुं त्यजेत् । सितासितेषु ये स्नान्ति माघे मासि
युधिष्ठिर! । न तेषां पुनरावृत्तिः कल्पकोटिशतैरपि ।
स्वल्पं स्वल्पतरं पापं यद्वा यस्य नराधिष! । प्रयागं स्म-
रमाणस्य सर्वमायाति संक्षयम् । दर्शनात्तस्य तीर्थस्य
नामसंकीर्त्तनादपि । मृत्तिकालभनाद्वापि नरः पापात्
प्रमुच्यते । पयागस्य प्रवेशात्तु पापं नश्यति तत्क्षणात् ।
कीर्त्तनान्मुच्यते पापाद्दृष्ट्या भद्राणि पश्यति । अवगाह्य
च पीत्वा च पुनात्यासप्तमं कुलम् । गङ्गायमुनयोर्मध्ये
स्वातो मुच्येत किल्विषात् । मनसा चिन्तितान् कामां-
स्तांस्तान् प्राप्नोति पुष्कलान् । प्रयागन्तु ततो गत्वा सर्व-
देवाभिरक्षितम् । ब्रह्मचारी भवेन्मासं पितॄन् देवांश्च तर्प-
येत् । ईप्सितान् लभते काभान् यत्र कुत्रापि जायते ।
तत्राभिवेकं यः कुर्य्यात् सङ्गमे संशितव्रतः । स प्राप्नोति
फलं तुल्यं राजसूयाश्वमेधयोः । पञ्चयोजनविस्तीर्णं प्र-
यागस्य च मण्डलम् । प्रवेशाद्यस्य भूमौ तु अश्वमेधः
पदे पदे । प्रयागमनुगच्छेद्वा बसते वापि यो नरः । सर्व-
पापविशुद्धात्मा विष्णुलोके महीयते । मकरस्थे रवौ माघे
गोविन्दाच्युत! माधव! । स्नानेनानेन मे देव! यथोक्त
फलदो भव । तत्र दानं प्रदातव्यं यथाविभवविस्तरम् ।
तेन तीर्थफलञ्चैव वर्द्धते नात्र संशयः । स्वर्गे तिष्ठति रा-
जेन्द्र! यावदाहूतसंप्लवम् । योजनानां सहस्रेषु गङ्गां
यः स्मरते नरः । अपि दुष्कृतकर्माऽपि लभते परमां
नतिम् । स्नातास्तु ये माकारभास्करोदये तीर्थे प्रयागे
सुरसिन्धुसङ्गमे । तेषां गृहद्वारमलङ्करोति भृङ्गाबली
कुञ्जरकर्णताडिता” मत्स्यपु० ।
तत्र मुण्डनविधिर्यथा “गङ्गायां भास्करक्षेत्रे मातापि-
त्रोर्गुरौ मृते । आधाने सोमपाने च वपनं सप्तस स्मृ-
तम्” इति स्तृतिसमुच्चयतिलितवचनं प्रयागावच्छिन्नग-
ङ्गाया विधायकम् । भास्करक्षेत्रं प्रयागः अपि च
प्रयागमधिकृत्य “केसानां यावती सङ्ख्या छिन्नानां जा-
[Page4484-b+ 38]
ह्नवीजले । तावद्वर्षसहस्राणि स्वर्गलोके महीयते” ।
प्रयागे स्त्रीणामपि मुण्डन न तु केशानां द्व्यङ्गलच्छेदन
मात्रं यथा “केशमूलमुपाश्रित्य सर्वपापानि देहिनाम् ।
तिष्ठन्ति तीर्थस्नानेन तणात्तान्यत्र वापयेत् । प्रयागे मु-
ण्डनाकरणे दोषोऽपि “गङ्गायां मास्करक्षेत्रे मुण्डनं
यो न कारयेत् । स काटिकुलसंयुक्त आतल्यं रौरवे
वसेत्” इति प्रा० त० ।
<LEND>
