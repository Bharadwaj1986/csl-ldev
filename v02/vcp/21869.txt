<L>21869<pc>3201,a<k1>तक्र<k2>तक्र
तक्र¦ न० तन्च--रक् न्यङ्क्वा० कुत्वम् । चतुर्थांशजलयोगेन
<>दधिमन्थनजाते दधिविकारभेदे (घोल) अमरः । तद्भेदा-
<>दिकं भावप्रका० उक्तं यथा
<P>“घोलन्तु मथितं तक्रमुदश्विच्छच्छिकापि च । ससरं
<>निर्जलं घोलं मथितन्त्वसरोदकम् । तक्रं पादजलं प्रोक्त-
<>मुदश्विदर्द्ध्ववारिकम् । छच्छिका सारहीना स्यात् स्वच्छा
<>प्रचुरवारिका । घोलं तु शर्करायुक्तं गुणैर्ज्ञेयं रसाल-
<>वत्” । मथितं (महुया) इति लोके । छच्छिका (छाच्छ)
<>इति लोके । “वातपित्तहरं ह्लादि मथितं कफपित्तनुत् ।
<>तक्रं ग्राहि कषायाम्लं स्वादुपाकरसं लघु । वीर्य्योणं
<>दीपनं वृष्यं प्रीणनं वातनाशनम् । ग्रहण्यादिमतां
<>पथ्यं भवेत्सङ्ग्राहि लाघवात् । किञ्च स्वादुविपा-
<>कित्वान्नच पित्तप्रकोपणम् । कषायं दीपनं वृष्यं
<>प्रीणनं वातनाशनम् । कषायोष्णविपाकित्वाद्रौक्ष्याच्चापि
<>कफापहम् । न तक्रसेवी व्यथते कदाचित् न तक्रदग्धाः
<>प्रभवन्ति रोगाः । यथा सुराणाममृतं सुखाय तथा
<>नराणां भुवि तक्रमाहुः । उदश्चित्कफकृद्बल्यमामघ्नं
<>परमं मतम् । छच्छिका शीतला लघ्वी पित्तश्रमतृषा-
<>हरी । बातनुत् कफकृत्त्सा तु दीपनी लवणान्विता ।
<P>अथोद्धृतघृतस्तोकोद्धृतानुद्धृतघृतानां तक्राणां गुणाः
<>“समुद्धृतघृतं तक्रं पथ्यं लघु विशेषतः । स्तोकोद्धृत-
<>घृतं तस्माद्गुरु वृष्यं कफापहम् । अनुद्धृतघृतं सान्द्रं
<>गुरु पुष्टिकफप्रदम्”
<P>य दोषविशेषे व्याधिविशेषे तक्रविशेषाः ।
<>वातेऽम्ले शस्यते तक्रं शुण्ठीसैन्धवसंयुतम् । पित्ते
[Page3201-b+ 38]
<>स्वादुसितायुक्तं सव्योषमधिके कफे । हिङ्गुजीरयुतं
<>घोलं सैन्धवेन च संयुतम् । भवेदतीव वातघ्नमर्शो-
<>ऽतीसारहृत्परम् । रुचिदं पुष्टिदं बल्यं वस्तिशूलविना-
<>शनम् । मूत्रकृच्छ्रे तु सगुडं पाण्डुरोगे सचित्रकम्” ।
<>अथामपक्कतक्रगुणाः
<>“तक्रमामं कफं कोष्ठे हन्ति कण्ठे करोति च । पीनस
<>श्वासकासादौ पक्वमेव प्रशस्यते” ।
<>अथ तक्रसेवननिमित्तानि ।
<>“शीतकालेऽग्निमान्द्ये च तथा वातामयेषु च । अरुचौ
<>स्रोतसां रोधे तक्रं स्यादमृतोपमम् । तत्तु हन्ति
<>गरच्छर्दिप्रसेकविषमज्वरान् । पाण्डुमेदोग्रहण्यर्शो मूत्र-
<>ग्रहभगन्दरान् । मेहं गुल्ममतीसारं शूलप्लीहोदरा-
<>रुचीः । श्वित्रकोष्ठगतव्याधीन् कुष्ठशोथतृषाकृमीन्” ।
<P>तक्रस्याविषयाः “नैव तक्रं क्षते दद्यात् नोष्णकाले न
<>दुर्बले । न मूर्च्छाभ्रमदाहेषु न रोगे रक्तपित्तजे” ।
<P>अथ गव्यादीनां विशिष्टाः गुणाः “यान्युक्तानि दध-
<>न्यष्टौ तद्गुणं तक्रमादिशेत्” । भावप्र० ।
<>अधिकं कृतान्नशब्दे २१८५ पृ० दृश्यम् । “मन्यनादि-
<>पृथग्भूतस्नेहमर्धोदकं तु यत् । नातिसान्द्रद्रवं तक्रं
<>स्वाद्वम्लं तुवरं रसे” सुश्रु० । “सूत्रकार्पासकिण्वानां
<>गोमयस्य गुडस्य च । दध्नः क्षीरस्य तक्रस्य पानीयस्य
<>तृणस्य च” मनुः । “तक्रनिस्रावबहुलं दधिमण्डार्द्र-
<>मृत्तिकम्” हरिवं० ६१ अ० ।
<LEND>
