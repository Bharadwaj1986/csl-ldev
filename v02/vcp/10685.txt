<L>10685<pc>1480,b<k1>एकवस्त्र<k2>एकवस्त्र
एकवस्त्र¦ त्रि० एकं वस्त्रं यस्य । १ उत्तरीयवस्त्रशून्ये २ एक-
<>जातीयवस्त्रान्विते च एकवासःप्रभृतयोऽप्यत्र । कर्म्म० ।
<>एकस्मिन् वस्त्रे उत्तरीयरहितपरिधानमात्रवस्त्रे न० ।
<>तन्मात्रे स्नाननियेधमाह आ० त० गौतमः
<>“एकवस्त्रेण यत्स्नानं सूच्या विद्धेन चैव हि । स्नातस्तु न
<>च विशुद्धः स्यात् श्रिया च परिहीत्यते” अतएव “स्नानं
<>तर्पणपर्य्यन्तं कुर्य्यादेकेन वाससा” । इति यदि समूलं तदा
<>प्रेततर्पणपरमिति । तत्र “एकवस्त्रा ज्ञातयः” इत्यादिना
<>एकवस्त्रत्वविधानात् “एकेन एकजातीयेन इति” वाचस्पति-
<>मिश्रः “येन वाससा स्नानं कृतं जलस्थस्य तेनैव तर्पणम्”
<>इति कृत्यतत्त्वार्णवः । न च “स्नानशाठ्यान्तु दातव्यामृ-
<>दस्तिस्रोविशुद्धये । जलमध्ये तु यः कश्चित् द्विजातिर्ज्ञान-
<>दुर्बलः । निप्पीडयति तद्वस्त्रं स्नानं तस्य वृथा भवेत्” ।
<>इति वशिष्टवचने स्नानशाट्यामिति तद्वस्त्रमिति एकवचन-
<>निर्देशेन च स्नानेऽप्येकवस्त्रत्व मिति वाच्यम् । अत्र
<>विशुद्धय इत्यभिधानेनाधोधृतवस्त्रस्यैव मृत्त्रयेण प्रक्षालनं
<>नतृत्तरीयस्य एतदर्थमेकवचनम् । अतएव “मृत्त्रयेणाध-
<>रीयवस्त्र प्रक्षाल्य” इत्याह्निकचिन्तामणिः । वशिष्टवच-
<>नैकवाक्यतया “स्नातोनाङ्गानि निर्मृज्यात् स्नानशाठ्या न
<>पाणिना” इति विष्णुपुराणीयेनाधरीयवस्त्रेणैव गात्र-
<>मार्ज्जनं निषिध्यते । एतेन “निष्पीड्य स्नानवस्त्रमिति”
<>कात्यायनवचने एकत्वमविक्षितमिति निरस्तम् । अतएव
<>सर्वत्रैकवचननिर्द्देशः” आ० त० रघु० । एवं वैदिक-
<>कर्म्ममात्रे एकवस्त्रतानिषेधः उत्तरोयशब्दे दर्शितः
<LEND>
