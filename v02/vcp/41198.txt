<L>41198<pc>4884,b<k1>वार्त्ताकु<k2>वार्त्ताकु
वार्त्ताकु¦ स्त्री वार्त्तमारोग्यमाकयति गमयति अक--णिच्-
<>उण् । वृन्ताके (वेगुन) शब्दच० । “अग्निप्रदा १ मारुत-
<>नाशिनी २ च शुक्रपदा ३ शोणितवर्द्धिनी ४ च । हृल्लास-
<>कासारुचिनाशिनी च ५ । ६ । ७ । वार्त्ताकुरेषा गुणसप्त-
<>युक्ता । सा बाला कफवातघ्नी पक्वा सक्षारपित्तला ।
<>सदाफला त्रिदोषघ्नी रक्तपित्तप्रसादनी । अङ्गारपक्वा
<>वार्त्ताकः किञ्चित् पित्तकरी मता । कफमेदोऽनिल-
<>हरा सरा लघुतरा परा” राजव० । “वृन्ताकं स्वादु-
<>तीक्ष्णोष्णं कटुपाकमपित्तलम् । ज्वरवातनलासघ्नं दी-
<>पनं शुक्रलं लघु । तद्बालं कफपित्तघ्नं वृद्धं पित्त-
<>करं गुरु । वृन्तार्कं पित्तलं किञ्चिदङ्गारोपरिपाचि-
<>तम् । कफमेदोऽनिलामघ्नमत्यन्तं लघु दीपनम् । तदेव
<>हि गुरु स्निग्धं सतैलं लवणान्वितम् । अपरं श्वेत-
<>वृन्ताक कुक्कुटाण्डसमं भवेत् । तदर्शःसु विशेषेण हितं
<>हीनञ्च पूर्वतः” भावप्र० । तत्रार्थे पु० त्रिका० ।
<LEND>
