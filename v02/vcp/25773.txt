<L>25773<pc>3671,a<k1>दृशि<k2>दृशि(शी)
दृशि(शी)¦ स्त्री दृश--भावे कि वा ङीप् । १ दृष्टौ २ प्रकाशे च
“द्रष्टा दृशिमात्रः शुद्धोऽपि प्रत्ययानुपश्यः” पात० सू० । “दृ-
शिमात्र इति दृक्शक्तिरेव विशेषणेन परामृष्टेत्यर्थः । स
पुरुषो बुद्धेः प्रतिसंवेदी बुद्धेर्न सरूपोनात्यन्तं विरूप
इति न तावत् सरूपः कस्मात्? ज्ञाताज्ञातविषयत्वात्
परिणामिनी हि बुद्धिस्तस्याश्च विषयोगवादिर्घटादि
र्ज्ञातश्चाज्ञातश्चेति परिणामित्वं दर्शयति । कस्मात्?
न हि बुद्धिश्च नाम पुरुषविषयश्च स्यादगृहीता चेति
सिद्धं पुरुषस्य सदा ज्ञातविषयत्वं ततश्चापरिणामित्व-
मिति । किञ्च परार्था बुद्धिः संहत्यकारित्त्वात् स्वार्थः
पुरुष इति । तथा सर्वार्थाध्यवसायकत्वात् त्रिगुणा
बुद्धिस्त्रिगुणत्वादचेतनेति गुणानान्तूपद्रष्टा पुरुष इत्यतो
न सरूपः । अस्तु तर्हि विरूप इति नात्यन्तं विरूपः,
[Page3671-b+ 38]
कस्मात्? शुद्धोऽप्यसौ पश्यन्नतदात्मापि तदात्मक इव
प्र्त्यवभासते । तथा चोक्तम् अपरणामिनी हि भोक्तृ
शक्तिरप्रतिसंक्रमा च परिणामिन्यर्थे प्रतिसंक्राम्येव तद्-
वृत्तिमनुपतति । तस्याश्च प्राप्तचेतनानुग्रहरूपाया
बुद्धिवृत्तेरनुकारमात्रतया बुद्धिकृत्यविशिष्टा हि ज्ञान
वृत्तिरित्याख्यायते” भा० । सूर्यप्रकाशयोरिव द्रष्टृदृश्यो
र्धर्मधर्मिणोरैक्यात् ३ चेतने पुरुषे च “दृशिस्वरूपो गग-
नोपमोमतः” । “तदभावात् संयोगाभावोहानं तद् दृशेः
कैवल्यम्” पात० सू० “मिथ्यादर्शनस्याभावात् बुद्धिपुरु-
षसंयोगाभावः आत्यन्तिको बन्धनोपरम इत्यर्थः एत-
द्धानं तद् दृशेः कैवल्यं पुरुषस्यामिश्रीभावः पुनरसंयोगो
गुणैरित्यर्थः । दुःखकारणनिवृत्तौ दुःखोपरमो हानं
तदा सरूपप्रतिष्ठः पुरुष इत्युक्तम्” भा० दृश--इक् ।
४ दृशधातौ “दृशेरनालोचने कङ् च” पा०
<LEND>
