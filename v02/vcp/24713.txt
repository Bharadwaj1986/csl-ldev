<L>24713<pc>3542,b<k1>दानवीर<k2>दानवीर
दानवीर¦ पु० १ वीररसभेदे तदाश्रये २ नायकभेदे च । “स च
दानधर्मयुद्धैर्दयया च समन्वितश्चतुर्द्धास्यात्” । स च वीरः
दानवीरो धर्मवीरो दयावीरो युद्धवीरश्चेति चतुर्विधः
तत्र दानवीरो यथा परशुरामः । “त्यागः सप्तसमुद्र-
मुद्रितमहीनिर्व्याजदानावधिरिति” अत्र परशुरामस्य
त्यागे उत्साहः स्थायी भावः । सम्प्रदानब्राह्मणैरा-
लाम्बनविभावैः सत्वाध्यवसायादिभिश्चोद्दीपनविभावै
र्विभावितः सर्वस्वत्यागादिभिरनुभावितो हर्षधृत्यादिभिः
सञ्चारिभिः पुष्टिं नीतो दानवीरतां भजते” सा० द० ।
<LEND>
