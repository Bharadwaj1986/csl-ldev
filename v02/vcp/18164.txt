<L>18164<pc>2713,b<k1>गोमत्<k2>गोमत्
गोमत्¦ त्रि० गौरस्त्यस्य मतुप् । १ गोस्वामिनि २ गोयुक्ते च
“इन्द्र! गोमन्निहायाहि” यजु० २६ । ४ “गावः स्तुतिरूपा
वाचः किरणा वा विद्यन्तेऽस्य गोमान्” वेददी० स्त्रियां
ङीप् । सा च ३ नदीभेदे स्त्री “गोमतीं धूतपापां च
गण्डकीञ्च महानदीम्” भा० भी० ९ अ० । स्कन्धपु०
प्रभा० तन्माहात्म्यम् “गोमत्युत्पत्तिकथनं तस्यां स्नाना-
दिजं फलम् । चक्रतीर्थस्य माहात्म्यं गोमत्युदधि-
सङ्गमः” वृहन्ना० तत्खण्डप्रतिपाद्ये । अत्र उदधि
सङ्गम इत्युक्तेः “गङ्गा सरस्वती पुण्या यमुना च
“महानदी । गोदावरी गोमती च नदी तापी च नर्म्मदा”
इत्युपक्रमे “नद्यः समुद्रसंयोगात् सर्वाः पुण्याः शुभा-
वहाः” प्रभा० खण्डोक्तेश्च सा समुद्रगा अन्या तु गोमती
काशीतोऽनतिदूरे उत्तरस्यां गङ्गासङ्गता यथाह” भा०
व० ८४ अ० यथा “गोमतीगङ्गयोश्चैव सङ्गमे लोक-
विश्रुते । अग्निष्टोममबाप्नोति कुलञ्चैव समुद्धरेत्”
गोमतीस्नान फलं तत्रैव “रामतीर्थे नरः स्नात्वा गोमत्यां
कुरुनन्दन! । अश्वमेधमवाप्नोति पुनाति च कुलं नरः ।
शतसाहसकं तीर्थं तत्रैव भरतर्षभ! । तत्रोपस्पर्शनं
कृत्वा नियतो नियताशनः । गोसहस्रफलं पुण्यं
प्राप्नोति भरतर्षभ!” गौः गोपदमाधिक्येन विद्यतेऽस्यां
विद्यायां मतुप् ङीप् । ५ विद्याभेदे सा च गोदानशब्दे
२६९९ पृ० दर्शिता अन्या तिलधेनुशब्दे वक्ष्यते “गोमत्या
विद्यया धेनुं तिलानामभिमन्त्र्य च” भा० आनु० ७८ अ० ।
“पञ्चगव्येन गोघाती मासेनैकेन शुध्यति । गोमतीं च
जपेद्विद्यां गवां गोष्ठे च संबसेत्” शाता० । गोमत्यां
भवः पलद्या० अण् । गौमत तत्रभवे त्रि० स्त्रियां
ङीप् । गोमत्या अदूरभवो देशः अण । गौमत तत्सन्नि-
कृष्टदेशादौ त्रि० स्त्रियां ङीप् । बहुत्वे तस्य वरणा०
लुप् । गोमत्यः । उक्तगोमच्छब्दस्य सर्वनामस्थाने नुम्
गोमान् गोमन्तावित्यादि रूपम् । गोमानिवाचरति
गोमत् + क्किप् गोमतीति ततः क्विप् गोमत् । ४ गोस्वामि-
तुल्ये अत्र सर्व्वनामस्थाने धातुत्वात् न नुम् । गोमत्
गोमतौ इत्येव । षष्ठीतत्पुरुषे गोमतीशब्दस्य “वैदेहि
बन्धोर्हृदयं विदद्रे” इत्यत्रेव “ङ्यापोः संज्ञाच्छन्दसोः”
[Page2714-a+ 38]
पा० आर्षे प्रयेगे वा ह्रस्वः । “सा लतेव महासालं
फुल्लं गोमतितीरजम्” भा० वि० २७ अ० । न तु
ह्रस्वान्तं शब्दान्तरम् केषाञ्चित् तथा कल्पनं तु प्रामा-
दिकम् । गौस्तदस्थि अत्रास्ति मतुप् ङीप् (भागाड)
ख्यातायां ५ भूमौ “भोजनं यत्र तत्रापि शयनं हट्ट-
मन्दिरे । मरणं गोमतीतीरे” उद्भटः ।
<LEND>
