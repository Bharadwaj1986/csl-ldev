<L>9830<pc>1333,b<k1>उपसद्<k2>उपसद्
उपसद्¦ त्रि० उपसीदति उप + सद--क्विप् । १ समोपस्थिते ।
“प्रकामोद्यायोपसदम्” यजु० ३०, ९, करणे क्विप् । २ इष्टि-
भेदे स्त्री । सा चेष्टिः “अथोपसद्” आश्व० श्रौ० ४, ८, १,
आरभ्य पाण्योश्चोपसदः” इत्यन्तेषु ११ सूत्रेषु उक्ता द्रष्टव्या ।
“अथोपसद्भिः प्रचरति” “यदोपसद्भिः प्रचरति” अथैतानि
हवींषि निर्वपति आग्नेयमष्टाकपालं पुरोडाशं सौम्यं
चरुं वैष्णवं त्रिकपालं वा पुरोडाशं चरुं वा तेन यथेष्ट्यैवं
यजते । तदु तथा न कुर्य्यात् ह्वलति वा एष यो यज्ञ
पथादेत्येति वा एष यज्ञपथाद्य उपसत्पथादेति तस्मा-
दुपसत्पथादेव नेयात्” शत० ५, ४, ५, १६, “अथ दशपेये
तं ब्रह्मागृहे स्थापितं सोममाहृत्यासन्द्यामासद्यातिथ्यया
प्रचरेयुः तदनन्तरमुपसद्यागः तत्राग्निसोमविष्णुदेवता
कोपसत्प्रतिनिधित्वेन संसृब्यागसम्बन्धिनामुत्तमानां
त्रयाणामाग्नेय सौम्यवैष्णवानामेव निर्वापं पूर्वपक्षयति
यदोपसद्भिरिति । तेन यथेष्टीति एकैकोपसत्स्थाने तेन
एकेन हविषा यथेष्टि इष्टितन्त्रेण कुर्यात् उपसत्त्रयार्थ-
मेतद्धविस्त्रयं कर्त्तव्यमिति शाखान्तरीयः पक्षः तमिमं
निराकरोति तदु तथेति । नेयात् न प्रच्युतोभवेत् तत
उपसदः पृथक् कुर्य्यात् तदन्त एतानि संसृपामन्तिमानि
त्रीणि हवींषि चेष्टितन्त्रेण पृथक् कुर्य्यात् स एष दशपेयः
क्रतुः सप्तदशस्तोमसाध्योऽग्निष्टोमसंस्थोभवति” भा० । “उ-
पसद्भिश्चरित्वा मासमेकसग्निहोत्रं जुहोति” श्रुतिः ।
“रूपमुपसदामेतत्तिस्रोरात्रीः यजु० १९ १४, “उपसत्-
सु रौहिणौ कुर्य्यात्” कात्या० ४, ६, ४४, “उपांशूपसदः ।
७, २, ३२, । ज्योतिष्टोमे ३ प्रवर्ग्याहप्रसिद्धायामिष्टौ
४ गार्हपत्यादिभिन्नेऽग्नौ च । “गार्हपत्योदक्षिणाग्नि-
स्तथैवा हवनीयकः । एतेऽग्नयस्त्रयो मुख्याः शेषाश्चो-
पसदस्त्रयः” अग्नि पु० गणभेदनामाध्याये । उपसद् तच्छ-
ब्दोऽस्त्यस्मिन् विमुक्ता० अस् । औपसद तच्छब्दयुक्ते खा-
ध्याये अनुवाके च पु० ।
<LEND>
