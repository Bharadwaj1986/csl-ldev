<L>26542<pc>3790,b<k1>द्रौपद<k2>द्रौपद
द्रौपद¦ पुंस्त्री० द्रुपदस्यापत्यं शिवा० अण् । १ द्रुपदराज-
<>पुत्रे तत्कन्यायां २ कृष्णाय्यां स्त्री । द्रुपदात्मजशब्दे दृश्यम्
<>“द्रौपद्या च महातेजास्तथैवच सुभद्रया” हरिवं० १३५ अ०
<>“द्रौपदी त्वथ संजज्ञे शचीभागादनिन्दिता । नातिह्रस्वा
<>न महती नीलोत्पलसुगन्धिनी । पद्मायताक्षी सुश्रोणी
<>स्वक्रिताञ्चितमूर्द्धजा । सर्वलक्ष्मणसम्पूर्णा वैदूर्य्य
[Page3791-a+ 38]
<>मणिसन्निभा । पञ्चानां पुरुषेन्द्राणां चित्तप्रमथिनी रहः”
<>भा० आ० ६७ अ० तस्याः पञ्चपतिकत्वकारणं भा० आ०
<>१९८ । ९९ अ० उक्ता दिङ्मात्रमत्रोच्यते तत्र द्रौपद्याः
<>पूर्ववृत्तान्तकथनेन पञ्चपतिकत्वनिरूपणाय “व्यास उवाच
<>आसीत्तपोवने काचिदृषो कन्या महात्मनः । नाध्य-
<>गच्छत् पतिं सा तु कन्या रूपवती सती । तोषयामास
<>तपसा सा किलोग्रेण शङ्करम् । तामुवाचेश्वरः प्रीतो
<>वृणु काममिति स्वयम् । सैवमुक्ताऽब्रवीत् कन्या देवं
<>वरदमीश्वरम् । पतिं सर्वगुणोपेतमिच्छामीति पुनः ।
<>पुनः । ददौ तस्यै स देवेशस्तं वरं प्रीतमानसः
<>पञ्च ते पतयो भद्रे! भविष्यन्तीति शङ्करः । सा प्रसाद-
<>यती देवमिदं भूयोऽभ्यभाषत । एकं पतिं गुणोपेतं त्व-
<>त्तोऽर्हामीत्यथ शङ्कर! । तां देवदेवः प्रीतात्मा पुनः प्राह
<>शुभं वचः । पञ्चकृत्वस्त्वयोक्तोऽहं पतिं देहीति वै पुनः ।
<>तत्तथा भविता भद्रे! वचस्तद्भद्रमस्तु ते । देहमन्यं ग-
<>तायास्ते सर्वमेतद्भविष्यति । द्रौपद्येषा हि सा जज्ञे सुता
<>वै देवरूपिणी । पञ्चानां विहिता पत्नी कृष्णा पार्षत्य-
<>निन्दिता । स्वर्गश्रीः पाण्डवार्थन्तु समुत्पन्ना महा-
<>मखे । सेह तप्ता तपो घोरं दुहितृत्वं तवागता । सैषा
<>देवी रुचिरा देवजुष्टा पञ्चानामेका स्वकृतेनेह कर्मणा ।
<>सृष्टा स्वयं देवपत्नी स्वयम्भुवा राजन्! द्रुपदेष्टं कुरुष्व” ।
<>ब्रह्मवैवर्त्ते तु जन्मखण्डे ११५ अ० अन्यथा वर्णितं यथा
<>“वह्निरुवाच शृणु राम! महाभाग! सीतासंगोपनं
<>कुरु । सप्ताहाभ्यन्तरे चैव रावणो दुष्टराक्षसः । दुर्नि-
<>वार्य्यः प्राक्तनेन जानकीञ्च हरिष्यति । राम उवाच ।
<>सीतां गृहीत्वा त्वं गच्छ च्छायात्रैव तु तिष्ठतु । कलत्र
<>वर्जनं कर्म सर्वेषाञ्च जुगुपसितम् । सीतां गृहीत्वा प्रययौ
<>रुदन्तीञ्च हुताशनः । सीतायाः सदृशी छाया तस्थौ
<>श्रीरामसन्निधौ । सा च छाया हृता पूर्वं रावणेन
<>बलीयसा । समुद्दधार तां रामो निहत्य तं सबान्ध-
<>वम् । वह्नौ परीक्षाकाले च छाया वह्नौ विवेश ह ।
<>अग्निश्छायाञ्च संरक्ष्य ददौ रामाय जानकीम् । सा च
<>छाया तपश्चक्रे नारायणसरोवरे । तपश्चकार दिव्यञ्च
<>शतवर्षञ्च शूलिनः । वरं वृणुष्व भद्रे! त्वमुवाच शङ्करश्च
<>ताम् । उवाच तां शिवं व्यग्रा भर्तुर्दुःखेन दुःखिता ।
<>पतिन्देहि पञ्चधा सा वरं वव्रे त्रिलोचनम् । सर्वस-
<>म्पत्प्रदस्तुष्टस्तस्यै शर्वो वरं ददौ । महादेव उवाच ।
<>साध्वि! त्वं पञ्चधा ब्रूषे पतिन्देहीति व्याकुला ।
[Page3791-b+ 38]
<>पञ्चेन्द्राश्च हरेरंशा भविष्यन्ति प्रियास्तव । ते च सर्वे
<>च पञ्चेन्द्राश्चाधुना पञ्च पाण्डवाः । सा च छाया द्रौ-
<>पदी च यज्ञकुण्डसमुद्भवा । कृते युगे वेदवती त्रेतायां
<>जनकात्मजा । द्वापरे द्रौपदी च्छाया तेन कृष्णा त्रि-
<>हायणी । वैष्णवी कृष्णभक्ता च तेन कृष्णा प्रकीर्तिता ।
<>स्वर्गलक्ष्मीर्महेन्द्राणां सा च पश्चाद्भविष्यति । राजा
<>ददौ फाल्गुनाय कन्यायाश्च स्वयंवरे । पप्रच्छ मातरं
<>वीरो वस्तु प्राप्तं मयाधुना । तमुवाच स्वयं माता
<>गृहाण भ्रातृभिः सह । शम्भोर्वरेण पूर्वञ्च परत्र
<>मातुराज्ञया । द्रौपद्याः स्वामिनस्तेन हेतुना पञ्च-
<>पाण्डवाः । चतुर्द्दशानामिन्द्राणां पञ्चेन्द्राः पञ्चपा-
<>ण्डवाः” “अहल्या द्रौपदी कुन्ती तारा मन्दोदरी तथा ।
<>पञ्च कन्याः स्मरेन्नित्यं महापातकनाशनम्” प्रातःस्मर-
<>णीयकीर्त्तने ।
<LEND>
