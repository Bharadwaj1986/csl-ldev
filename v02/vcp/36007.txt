<L>36007<pc>4617,a<k1>भक्त<k2>भक्त
भक्त¦ पुंन० भज--क्त । १ अन्ने ओदने अमरः । २ भक्तियुक्ते
३ तदात्मके ततपरे ४ विभक्ते कृतभागे च त्रि० “भक्तो हरः
शुध्यति यद्गुणः स्यात्” लीला । अन्नपाकप्रकारस्त-
द्गुणश्च मावप्र० उक्तो यथा
“सुधोतांस्तण्डुलान् स्फीतांस्तोये पञ्चगुणे पचेद् ।
[Page4617-b+ 38]
तद्भक्तं प्रशृतञ्चोष्णं विशदं गुणवन्मतम् । भक्तं वह्नि-
करं पथ्यं तर्पणं रोचनं लथु । अधौतमशृतं शीतं
गुर्वरुच्यं कफप्रदम्” ।
भक्तियुक्तलक्षणादिकं तद्भेदश्च मुक्ताफले उक्तं यथा
“सकृन्मनः कृष्णपदारविन्दयोर्निवेशितं तद्गुणरागि यै-
रिह” “ते भक्ताः इति लक्षणं स च नबधाहासादिनववि-
धरसास्वादमूलकत्वेन नवविधत्वात्” । रसभेदे भक्तविशेषाः
मुक्ताफले दर्शिताः यथा “तस्य तत् खेलनं दृष्ट्वा गोप्यः
प्रेमपरिप्लुताः । व्रोडिताः प्रेक्ष्य चान्योऽन्यं जातहासा
न निर्ययुः” भाग० १० । १२ अ० तथाच हासे गोप्य सम्भोगशृ-
ङ्गारे गोप्यादयस्तत्र दर्शिताः । विप्रलम्भशृङ्गारेऽपि गोप्य
स्तत्र दर्शिताः । “अन्तर्गृहगताः काश्चिद्गोप्योऽलब्धविनि-
र्गमाः । इत्यादितद्भावनायुक्ता दध्युर्मीलितलोचनाः । दुः-
सहप्रेष्ठविरहतीव्रतापधुताशुभाः । ध्यानप्राप्ताच्युताश्लेष-
निर्वृत्त्या क्षीणमङ्गलाः । तमेव यरमात्मान जार-
बुद्ध्याऽपि सङ्गताः । जहुर्गुणमयं देहं सद्यः प्रक्षीण-
बन्धनाः । अन्यानि रासपञ्चाध्यायीवाक्यानि तत्रोदा-
हृतानि दृश्यानि । करुणरमेऽर्जुनादयः । बाक्यानि
तत्र दृश्यानि । रौद्ररसे हिरण्यकशिपुशिशुपालादयः ।
भायानकरसे कंसादयः । वीभत्सरसे पुरूरवाः पिङ्गला-
दयश्च । शान्तरसे नारदादयः । अद्भुतरसे श्रीदाम-
ब्रह्मादयः । वीररसे बलिप्रभृतयः । तत्र दानवीरे बलिः
धर्मवीरसे कविप्रभृतयः । युद्धवीरे शिशुपालादयः । ए-
तेषां मूलवाक्यानि तत्र दृश्यानि । अधिकं भक्तिशब्दे दृश्यम्
“भक्तानां लक्षणं लक्ष्मि! गूढं श्रुतिपुराणयोः । पुण्य-
स्वरूपं पापघ्नं सुखदं भक्तिमुक्तिदम् । सारमूतं गोप-
नीयं न वक्तव्यं खलेषु च । गुरुवक्त्राद्विष्णुमन्त्रो यस्य
कर्णे विशत्यलम् । वेदवेदाङ्गवेदान्तास्तं पवित्रं वदन्ति
हि । पुरुषाणां शतं पूर्वं पूतं तज्जन्ममात्रतः । स्वर्गस्थं
नरकस्थ वा मुक्तिमाप्नोति तत्क्षणात् । यैः कैश्चिद् यत्र
वा जन्म लब्धं येषु च जन्तुषु च । जीवन्मुक्तास्ते च
पूता यान्ति काले हरेः पदम् । मद्भक्तियुक्तो मत्पूजा-
नियुक्तो मद्गुणाश्रितः । मद्गुणश्लाघनीयश्च सन्निविष्टश्च
सन्ततम् । सगद्गदः साश्रुनेत्रः स्वात्मविश्रुत एव च ।
न वाञ्छति सुखं मुक्ति सालोक्यादिचतुष्टयम् । ब्रह्म-
त्वममरत्वं वा तद्वाञ्छा मम सेवने । इन्द्रत्वञ्च मनुत्वञ्च
देवत्वञ्च सुदुर्लभम् । स्वर्गराज्यादिभोगांञ्च स्वप्ने च न हि
वाञ्छ्रात । ब्रह्माण्डानि विनश्यन्ति देवा ब्रह्मादयस्तथा ।
[Page4618-a+ 38]
कल्याणभक्तियुक्तश्च मद्भक्तो न प्रणश्यति । भ्रमन्ति भारते
भक्ता लब्ध्वा जन्म सुदुर्लभम् । तेऽपि यान्ति महीं पूत्वा
परं तीर्थं ममालयम्” ब्रह्मवै० प्र० ५ अ० । “रति कृष्ण-
कथायाञ्च यस्याश्रु पुलकोद्गमः । मनो निमग्नं यस्यैव स
मक्तः कथितो बुधैः । पुत्रदारादिकं सर्वं जानाति श्री-
हरेरपि । आत्मना मनसा वाचा स भक्तः कथितो
बुधैः । दयास्ति सर्वभूतेषु सर्वं कृष्णमयं जगत् । यो
जानाति महाज्ञानी स भक्तो वैष्णवीत्तमः” ब्रह्मवै० जन्म०
१ अ० । त्रिविधभक्तलक्षणं यथा “भक्तानां त्रिविधा-
नाञ्च लक्षणं श्रूयतामिति । तृणशय्यारतो भक्तो मन्नाम
गुणकीर्त्तिषु । मनोनिवेशयेत् त्यक्त्वा संसारसुखकारणम् ।
दास्यं विना नहीच्छेत्तु सालोक्यादिचतुष्टयम् । नैव
निर्वाणमुक्तिञ्च सुधापानमभोप्सितम् । ध्यायते मत्पदा-
ब्जञ्च पूजयेद्भक्तिभावतः । श्रीहेतुकास्तस्य देवा सङ्कल्पर-
हितस्य च । सर्वसिद्धिं न वाञ्छन्ति तेऽणिमादिकमीपसी-
तम् । ब्रह्मत्वममरत्वञ्च सुरत्वं सुखकारणम् । वञ्छन्ति
निश्चलां भक्तिं मदीयामतुलामपि । स्त्रीपुंविभेदो ना-
स्त्येव सर्वजीवेषु भिन्नता । तेषां सिद्धेश्वराणाञ्च पवराणां
ब्रजेश्वर! । क्षुत्पिपासादिकां निद्रां लोभमोहादिकं
रिपुम् । त्यक्त्वा दिवानिशं माञ्च ध्यायते च दिगम्बरः ।
स मद्भक्तोत्तमोनन्द! श्रूयतां मध्यमादिकम् । नासक्तः
कर्मसु गृहो पूर्वप्राक्तनतः शुचिः । करोति सततञ्चैव
पूर्वकर्मनिकृन्तनम् । न करोत्यपरं यत्नात् सङ्कल्परहि-
तश्च सः । सर्वं कृष्णस्य यत्किञ्चिन्नाह कर्त्ता च कर्मणः ।
कर्मणा मनसा वाचा सततं चिन्तयेदिति । न्यूनभक्तश्च
तन्न्यूनः स च प्राकृतिकः स्मृतः । यमं वा यम-
दूतं वा स्वप्नेन च न पश्यति । पुरुषाणां सहस्रञ्च
पूर्वं भक्तः समुद्वरेत् । पुंसां शतं मध्यमञ्च तच्चतुर्थञ्च
प्राकृतः । भक्तश्च त्रिविधस्तात! कथितश्च तवाग्रतः” इति
तत्रैव ८४ च० । भावे क्त । ५ भजने न० ।
<LEND>
