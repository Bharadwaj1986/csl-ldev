<L>27041<pc>3855,a<k1>धर्मघट<k2>धर्मघट
धर्मघट¦ पू० धर्मार्थं देयो घटः । सौरवैशाखे प्रत्यहं धर्मार्थं
<>दीयमाने गन्धोदकभोज्यादिसहिते घटे । तद्विधानादि
<>भविष्यषु० उक्तं यथा “विनिष्क्रान्ते ततश्चैत्रे यदा मेष-
<>गतो रविः । दोषादिरहिते काले चतुर्वर्षं समाचरेत् ।
<>तत्र नित्यं घटं दद्यात् मासमेकं सभोज्यकम् ।
<>चन्दनेन समालिप्तं दक्षिणादिमिरन्वितम् । व्रत-
<>मेतत् समाकुर्य्यात् यावत् वर्षचतुष्टयम्” । इदन्तु
<>व्रतरूपं दानम् । हेमाद्रिदानखण्डे तु अन्य-
<>विधं धर्माख्यघटस्य दानमुक्तं यथा “अथ धर्मघटदान
<>माह विष्णुः “शीतलेन सुगन्धेन वारिणा पूरितं घटम् ।
<>शुक्लचन्दनदिग्धाङ्गं पुष्पदामोपशोभितम् । दध्योदनयुतं
<>कुर्य्याच्छरावं तस्य चोपरि । उपानच्छत्रसंयुक्तं धर्माख्यं
<>कल्पयेद्घटम् । पुष्पाक्षतं गृहीत्वा तु इमं मन्त्रमुदी-
<>रयेत् । ॐ नमो विष्णुरूपाय नमः सागरसम्भव! ।
<>अपांपूर्णोद्धरास्मांस्त्वं दुःखसंसारसागरात् । उदकुम्भो
<>मया दत्तो ग्रीष्मे काले दिने दिने । उदकुम्भप्रदानेन
<>प्रीयतां मधुसूदनः” । भविष्योत्तरे “प्रत्यहं धर्मघटको
<>वस्त्रसंवेष्टिताननः । ब्राह्मणस्य गृहे नेयः शीतामल-
<>जलः शुचिः । वसन्तग्रीष्मयोर्मध्ये यः पानीयं प्रय-
<>च्छति । पले पले सुवर्णस्य फलमाप्नोति गानवः । मार्ग-
<>शीर्षात् समारभ्य उदकुम्भन्तु यः क्षिपेत् । दिने दिने
<>सहस्रस्य गवां पुण्यफलं लभेत् । तस्यैवोद्यापनं कार्य्यं
<>मासि मासि नरोत्तम । मण्डकावेष्टकाभिश्च पक्वान्नैः
<>सार्वकामिकैः । उद्दिश्य शङ्करं विष्णुं ब्रह्माणमथ वा
<>पितॄन् । सतिलं प्रोक्षयित्वा तु मन्त्रेणानेन मानवः ।
<>एष धर्मघटो दत्तो ब्रह्मविष्णुशिवात्मकः । अस्य
<>प्रदानात् सततं मम सन्तु मनोरथाः । अनेन विधिना
<>यस्तु धर्मकुम्भं प्रयच्छति । वसन्ते ग्रीष्मसमये प्रपादान-
<>फलं लभेत् । प्रपादानफलं सोऽपि प्राप्नोतीह न संशयः” ।
<>एतत् परमेव “दद्युर्धर्मघटांश्चापि सुगन्धोदकपूरितान्”
<>काशीख० १२ अ० वचनम् । धर्मकुम्भादयोऽप्यत्र ।
<LEND>
