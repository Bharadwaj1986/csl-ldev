<L>9155<pc>1165,a<k1>उदित<k2>उदित
उदित¦ त्रि० वद--क्त । १ कथिते । “श्रुतिस्मृत्युदितं धर्मम्” मनुः
भावे क्त । २ कथने न० “पियः कियद्दूरमिति त्वयोदिते”
नष० उद्--इण्--क्त । ३ उत्थिते, “तदुदितः स हि यो यद-
नन्तरः” नैष० । ४ उदयं प्राप्ते “उदिते जुहोति अनुदिते
जुहोति” श्रुतिः “उदितेऽनुदिते चैव समयाध्युषिते तथा”
मनुः । “उदिते जगतीनाथे यः कुर्य्याद्दन्तधावनम्”
स्मृतिः । “उदितं सोमनक्षत्रं दृष्टा सद्यः शुचिर्भवेत्” ।
पारस्क० उदयप्राप्तिश्च ग्रहादौ भूवृत्तपादान्तरितदेशो-
परिस्थे एव भवति सा च दिवा न भवति सहस्नांशुकरा-
भिभूतत्वेन दर्शनयोग्यचाभावात् । तथा च दर्शनयोग्ये
ग्रहादौ तच्छब्दस्य वृत्तिः । “उदिते मृतिसद्मेशे” नील० क०
“चतुथ्योमुदितश्चन्द्रोनेक्षितव्यः कदाचन” इति व्याख्याने
“उदितः कथितः” इति अर्द्धोदितव्यावृत्तिपरं वेति ति० त०
उक्ते ५ मम्पूर्णोदिते च त्रि० भावे क्तः । ६ राशीनामुदये
उग्ने । कर्त्तरिक्त । उदयं प्राप्ते ७ राशी च । “लक्ष-
[Page1165-b+ 38]
मेकन्तु दोषाणां हन्याच्चैवोदिते गुरुः” ज्योति० ८ नरपति-
जयचर्य्योक्ते स्वरभेदे स च भुक्तावशिष्टःस्वरः यथा । “द्वाद-
शाब्दादिनाड्यन्ताः स्वस्थानाच्चैव कालतः । उदयन्ते
पुनस्तत्रान्तरे एकादशोदयैः । वर्षमासदिवानाडीपलानि
च क्रमादिकम् । कालमानं मया प्रोक्तं पञ्चधा च
स्वरोदये । यत् भुक्तं स्वस्वभोगेन लब्धं शेषोदितं
भवेत् । लब्धे भुक्ताः स्वरा ज्ञेयाः शेषाङ्के तूदितस्वराः ।
अस्मिन् षष्ठ्या विभक्ते तु भुक्तं स्यादुदितस्वरे । उदितस्य
स्वरस्य स्युर्नामस्वरवशेन तत्” । अधिकं चक्रशब्दे बाला-
दिचक्रे बक्ष्यते । पञ्चस्वरोक्ते ९ स्वरभेदे च । तल्लेखन
प्रकारश्च बालादिचक्रवत ज्ञेयः । तदप्युक्तं तत्रैव । “तिथिः
प्रतिपदादिश्च कुजादिर्वारनिर्णयः । नन्दा भदा जया-
रिक्ता पूर्ण्णा चापि यथाक्रमम् । क्रमेणाङ्काः प्रदातव्या
ग्राह्यश्चाङ्कसमुच्चयः । चन्द्राष्टौ ८१ प्रथमे देया नगनागं
८७ द्वितीयके । तृतीये चाग्निनवकं ९३ चतुर्थे तु ग्रह-
ग्रहाः ९९ । पञ्चोत्तरशतं १०५ देयम् क्रमेण पञ्चकोष्ठतः ।
अङ्कग्रहणन्तु “वयोराशिं स्वराङ्कञ्च एकीकृत्य त्रिधार्पयेत्” ।
इत्यादि सप्तादिशून्यगणनार्थं, सप्तशून्यशब्दे विवृतिः ।
एतेषां पञ्चकोष्ठस्थवर्ण्णादीनां संज्ञा तत्रैवोक्ता यथा
“उदितं भ्रमितं भ्रान्तं सन्ध्यास्तं तदनन्तरम्” सं
ज्ञान्तरमपि तत्रैव “जन्म कर्म्म च आधानं पिण्डं छिद्रं
तथैव चेति “उदिते विजयोनित्यं भ्रमिते लाभ एव च ।
भ्रान्ते तु सिद्धिमाप्नोति सन्ध्यास्ते मरणं स्मृतम् । यत्र
नामाक्षरं प्राप्तं तत्रैव उदितस्वरः । १० समृद्धे । “पुरो-
हितञ्च कुर्व्वीत दैवज्ञमुदितोदितम्” या० स्मृ० । विद्या-
भिजनानुष्ठानादिभिरुदितैः शास्त्रोक्तैरुदितं समृद्धम्”
मिता० । ११ वालनामगन्धद्रव्ये ह्रीवेरे (बाला) न० अमरः ।
<LEND>
