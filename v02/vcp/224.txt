<L>224<pc>0047,b<k1>अगस्ति<k2>अगस्ति
अगस्ति¦ पु० अगं विन्ध्याचलम् अस्यति अस्--क्तिच् शक-
<>न्ध्वादि० । अगस्त्यनामके मुनौ । अगस्त्यस्यापत्यानि बहुषु
<>यञोलुक् । तद्गोत्रापत्येषु ब० व० । तत्सम्बन्धित्वात् दक्षिण्यां
<>दिशि । अगस्त्यजन्मकथा च । “तयोरादित्ययोः सत्रे
<>दृष्ट्वाप्सरसमुर्व्वशीम् रेतश्चस्कन्द तत् कुम्भे न्यपतद्वाशतीवरे
<>तेनैव तु मूहूर्त्तेन वीर्य्यवन्तौ तपस्विनौ, अगस्त्यश्च वशिष्ठश्च
<>तावृषी संबभूवतुः । बहुधा पतितं रेतः कलसे च जले
<>स्थले । स्थले वशिष्ठस्तु मुनिः संबभूवर्षिसत्तमः । कुम्भे-
<>त्वगस्त्यः सम्भूतः जले मत्स्यो महाद्युतिः । उदियाय
<>ततोऽगस्त्यः क्षणमात्रे महातपाः इति” पुराणम् । तस्य
<>च विन्ध्याचलस्तम्भनकथा काशीखण्डेऽनुसन्धेया । बृहत्-
<>संहितायामस्य गगनमण्डले दक्षिणस्यां तारारूपेण स्थिति-
<>रुक्ता तच्च अगस्त्यचारशब्दे द्रष्टव्यम् ।
<LEND>
