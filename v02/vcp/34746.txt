<L>34746<pc>4526,a<k1>प्रायश्चित्त<k2>प्रायश्चित्त
प्रायश्चित्त¦ न० पापक्षयमात्रसाधनत्वेन विधिवोधिते कर्म-
भेदे यघोक्तं प्रा० वि०
तत्राङ्गिराः “पायो नाम तपः पोक्तं चिर्त्तः” निश्चय
[Page4526-b+ 38]
उच्यते । तपो निश्चयसंयुक्तं प्रायश्चित्तमिति स्मृतम् ।
निश्चयसंयुक्तं पापक्षयसाधनत्वेन निश्चितमित्यर्थः । तथा
हारीतः “प्रयतत्वाद्वापचितमशुभं नाशयतीति प्राय-
श्चित्तम्” । एतेन पापक्षयमात्रसाधनं कर्म प्रायश्चित्त-
मिति तल्लक्षणम् । मात्रशब्दात् तुलापुरुषाश्वमेधादिव्या-
वृत्तिः । तत्र पापविशेषस्यैव कामाकामकृतस्य शक्तिविशेषस्य
ततो नाशः मतभेदेन अव्यवहार्य्यशब्दे ४७० । ७१ दर्शितः ।
“प्रायश्चित्तैरपेत्येनो यदज्ञानं कृतं भवेत् । कामतो व्य-
वहार्य्यस्तु वचनादिह जायते” याज्ञ० वचनस्य प्रा० वि०
व्याख्यानं मतभेदेन दर्शितं यथा
“कामत इति अज्ञानकृतपापप्रायश्चित्तेन कामकृतपापाप-
गमो न भवति । किन्तु व्यवहार्य्य तामात्रम् । ननु सति
पापे कथं व्यवहर्य्यतामात्रम् अत्राह वचनादिति । अय-
मभिप्रायः अर्द्धप्रायश्चित्तानुष्ठानेनार्द्धपापक्षयात् सम्भा-
षणस्पर्शनदर्शनादिलघुव्यवहारो न दुष्टः न तु भोजन-
परिणयनव्यवहारोऽपि वचनादेव यथा कुनखित्वादि-
सूचितमहापापशेषसद्भावे व्यवहार्य्यतेति । अथ वा
अकारप्रश्लेषादुयथोक्तेन प्रायश्चित्तेन कामतोऽषि पापक्षयो
भवत्येव किन्त्वव्यवहार्य्यः पापाभावेऽपि वचनात् । अत
एव मनुः “बालघ्नांश्च कृतघ्नांश्च विशुद्धानपि धर्मतः ।
शरणागतहन्तृंश्च स्त्रीहन्तृंश्च न संवसेत्” । याज्ञवल्क्यः
“शरणागतबालस्त्रीहिंसकान् संवसेन्न तु । चीर्णव्रतानपि
सदा कृतघ्नसहितानिमान् । कृतनिर्णेजनांश्चैव न जुगु-
पसेत कर्हिचित्” इति मनुवचनं त्वज्ञानकृतमहापापे बो-
द्धव्यमिति । भवदेवस्तु सर्वत्र “मृतः शुद्धिमवाप्नुयादिति”
दर्शनादत्राव्यवहार्य्यतावचन निन्दार्थनित्याह । जिक-
नस्तु पापकर्मणा हि द्वयं जन्यते शरीरततमप्रायत्यमात्म-
मतञ्च पापं तच्च स्पर्शादौ वैटिककर्मणि चानर्हत्वलक्षणं
तेनात्र कामनाकृते केवलशरीरदोषः प्रायश्चित्तेनापनीयते
जन्मान्तरकृतदुरितस्येवात्मनः शरीरान्तरस्य व्यवहारा-
धिकारित्वम् आत्मगतञ्च पापं भोगादेव क्षीयते” तन्न काम-
कारकृतेऽप्याहुरेके श्रुतिनिदर्शनात् इति मनुवचनादुक्त-
श्रुतिविरोधाच्च” । मिताक्षरामतन्तु अवहार्य्य शब्दे दर्शितम् ।
प्रायत्तिश्चस्य काम्यत्वं नैमित्तिकत्वं नित्यत्वञ्च यथाह
जावालः “काम्यानां सफलार्थञ्च दोषधातार्थमेव च ।
अतः काम्यं नैमित्तिकञ्च प्रायश्चित्तमिति स्थितिः । च-
रितव्यमतो नित्यं प्रायश्चित्तं विशुद्धये । निन्द्यैश्च ल-
क्षणैर्युक्ता जाथन्तेऽनिष्क्रतैनसः” । ज्ञानाज्ञानन्नत-
[Page4527-a+ 38]
पापयोः प्रायश्चित्तभेदो यथा अङ्गिराः “अकामतः कृते
पापे प्रायश्चित्तं, न कामतः । स्यात्त्वकामकृते यत्तु द्वि-
गुणं बुद्धिपूर्वके” । प्रायश्चित्ताकथने दोषो यथा
“आर्त्तानां मार्गमाणानां प्रायश्चित्तानि ये द्विजाः । जा-
नन्तो न प्रयच्छन्ति तेऽपि तद्दोषभागिनः । अनर्च्चितै-
रनाहुतैरपृष्टैश्चैव संसदि । प्रायश्चित्तं न वक्तव्यं जा-
नद्भिरपि जल्पतः । न्यायतो मार्गमाणस्य क्षत्रियादेः
प्रणामिनः । अन्तरा ब्राह्मणं कृत्वा व्रतमेतत् समादिशेत्”
हारोतः “यथावयो यथाकालं यथाप्राणञ्च ब्राह्मणे ।
प्रायश्चित्तं प्रदातव्यं ब्राह्मणैर्धर्मपाठकैः । तस्मात् कृच्छ्रम-
थाप्यर्द्धं पादं वापि (पादमेव नातो न्थूनम्) विधानतः ।
ज्ञात्वा बलाबलं कालं प्रायश्चित्तं प्रकल्पयेत् । अशक्ता-
वनुग्रहमाह पराशरः । “दुर्वलेऽनुग्रहः कार्य्यस्तथा वै
शिशुवृद्धयोः । अतोऽन्यथा भवेद्दोषस्तस्यान्नानुग्रही भवेत्” ।
स्नेहादिनानुग्रहे दोषो यथा “स्नेहाद्वा यदि वा लो-
भात् मोहादज्ञानतोऽपि वा । कुर्वन्त्यनुग्रहं ये तु तत्
पापं तेषु गच्छति । शास्त्रीयप्रायश्चित्तमुदाहृत्य पश्चा-
दनुग्रहः कार्य्य इत्याहाङ्गिराः “कृत्वा पूर्वमुदाहारं
यथोक्तं धर्मवक्तृभिः । पश्चात् कार्य्यानुसारेण शक्त्या
कुर्वन्त्यनुग्रहम्” । वृद्धत्वादिभेदात् प्रायश्चित्तं यथा “अ-
शीतिर्यस्य वर्षाणि बालो वाप्यूनषोडशः । प्रायश्चित्तार्द्ध-
मर्हन्ति स्त्रियो रोगिण एव च” । पापनिष्क्रमणोपाया-
नाह मनुः “ख्यापनेनानुतापेन तपसाऽध्ययनेन
च । पापकृन्मुच्यते पापात्तथा दानेन चापदि” । आप-
दीत्यनेन अध्ययनतपसोर्दानमनुकल्प इत्युक्तम् । एत-
द्धिंसाव्यतिरिक्तविषयम् । हिंसायान्तु दानं मुख्यम् ।
यथा भविष्ये “हिंसात्मकानां सर्वेषां कीर्त्तितानां मनी-
षिभिः । प्रायश्चित्तकदम्बानां दानं प्रथममुच्यते” । तथा
मनुः “दानेन ब्रधनिर्णेकं सर्पादीनामशक्नुवन् । एकैकश-
श्चरेत् कृच्छ्रं द्विजः पापापनुत्तये” । समान्यप्रायश्चित्ता-
न्याह संवर्त्तः “हिरण्यदानं गोदानं भूमिदानं तथैव च ।
नाशयन्त्याशु पापानि भहापातकजान्यपि” । यमः
“शोषणेन शरीरस्य तपसाऽध्ययनेन च । पापकृन्मुच्यते
धावात् दानेन च दमनेच” । मनुः “कृत्वा पापं हि
सन्तप्य तस्मात् पापात् प्रमुच्यते । नैतत् कुर्य्यां पुनरिति
निवृत्त्या पूयते नरः” । विष्णुपुराणम् “प्रायश्चित्तान्यशे-
षाणां कृष्णानुस्मरणं परम्” । यमः “गवाह्निकं देवपूजा
वैदभ्यासः सरित्प्लवः । नाशयन्माशु० पापानि महा-
[Page4527-b+ 38]
पातकजान्यपि” । गोतमः “हिरण्यं गौर्वासोऽश्वो भूमि-
स्तिला घृतमन्नमिति देयानि” । एनान्येवानादेशे विक-
ल्पेन क्रियेरन् एनसि लघुनि लघूनि गुरुणि गुरूणि” ।
विष्णुपुराणम् “एवं विषयभेदाद्वैव्यवस्थाप्यानि पुत्रक! ।
प्रायश्चित्तानि सर्वाणि गुरूणि च लथूनि च । अ-
न्यथा हि महावाहो! लघूनामुपदेशतः । गुरूणा-
मुपदेशो हि निषप्रयोजनतां व्रजेत्” । महाभारते
“यद्यकार्य्यशतं कृत्वा कृतं गङ्गाभिषेचनम् । सर्वं
दहति गङ्गाम्भस्तूलराशिमिवानलः” । शुद्धिकारणानि
व्रतान्याह विश्वामित्रः “कृच्छ्रचान्द्रायणादीनि शुद्ध्यभ्यु-
दयकारणम् । प्रकाशे वा रहस्ये वा संशयेऽनुक्तके
स्फुटे । प्राजापत्यं सान्तपनं शिशुकृच्छ्रं पराककः ।
अतिकृच्छ्रः पर्णकृच्छ्रः सौम्यकृच्छोऽतिकृच्छ्रकः ।
भहासान्तपनः शुद्ध्यै तप्तकृच्छ्रस्तु पावनः । जलोपवास
कृच्छ्रश्च ब्रह्मकूर्चस्तु शोधकः । एते समस्ता व्यस्ता वा
प्रत्येकमेकशोऽपि वा । पातकादिषु सर्वेषु पापकेषु प्रय-
त्नतः । कार्य्याश्चान्द्रायणैर्युक्ताः केवला वा विशुद्धये ।
शिशुचान्द्रायणं प्रोक्तं यतिचान्द्रायणं तथा । यवमध्यं
तथा प्रोक्तं तथा पिपीलिकाकृति । उपवासस्त्रिरात्रं
वा मासं पक्ष तदर्द्धकम् । षडहद्वादशाहादि कार्य्यं
शुद्धिफलार्थिना । उपपातकयुक्तानामनादिष्टेषु चैव
हि । प्रकाशे च रहस्ये च अभिसन्ध्याद्यपेक्षया । जाति-
शक्तिगुणान् दृष्ट्वा सकृदुबुद्धिकृतं तथा । अनुबन्धादिकं
दृष्ट्वा सर्वं कार्य्यं यथाक्रमम्” । प्रकाशकृते पापे व्रतानि
मुख्यानि रहस्यकृते जपादीनि यथा प्राजापत्या-
दीन्यभिधाय मनुः “एतैर्द्विजातयः शोध्या व्रतैरावि-
ष्कृतैनसः । अनाविष्कृतपापांस्तु मन्त्रैर्होमैस्तु शोध-
येत्” । देवलः “प्रकाश उक्तं यत्किञ्चित् विंशभागो
रहस्यके । त्रिंशभागः षष्टिभागः कल्प्यो जात्याद्य-
पेक्षया” प्रा० वि० । क्वचिद्विषयभेदे प्रायश्चित्ताभावः
यथोक्तं प्रा० त०
अथ गोवधाद्यपवादः । पराशरः “धूर्य्येषु वहमानेषु
दण्डेनाभिहतस्य च । काष्ठेन लेष्टुना वापि पाषाणेन
तु ताडितः । मूर्च्छितः पतितश्चैव मृतो वा सद्य एव
च । एवं गतानां धूर्य्याणां प्रवक्ष्यामि यथाविधि । उ-
त्थितस्तु पदं गच्छेत् पञ्च सप्त दशाथ वा । ग्रासं वा यदि
गृह्णाति तोयं वा पिनति स्वयम् । पूर्वव्याधिविनष्टानां
प्रायश्चित्तं न विद्यते” यदि व्याधिप्रयुक्तानां वृषाणां
[Page4528-a+ 38]
हलयोजनमात्रेण स्वल्पतरदण्डाघातेन वा मूर्च्छया
पतनं भवति अनन्तरं गमनं ग्रासादौ कृते मरणं भवति
तदा गमनग्रासग्रहणतोयपानैस्तदानीन्तनमरणे हेत्वभावं
निश्चित्य पूर्वव्याधिविनष्टत्वं ज्ञायते । यदि तु पूर्व-
व्याधिरहित एव प्रहारजनितव्याधिना ग्रासादि कृत्वापि
म्रियते तदा प्रायश्चित्तमस्त्येव । संवर्त्तः “यन्त्रणे गो-
चिकित्सायां मूढगर्भविमोचने । यत्ने कृते विपत्तिः
स्यात् प्रायश्चित्तं न विद्यते । औषधं स्नेहमाहारान्
दद्याद् गोब्राह्मणेषु च । प्राणिनां प्राणवृत्त्यर्थं प्राय-
श्चित्तं न विद्यते । दाहच्छेदशिराभेदप्रयत्नैरुपकुवताम् ।
द्विजानां गोहितार्थं वा प्रायश्चित्तं न विद्यते” मूढगर्भः
अन्तर्मृतगर्भः मुह वैचित्त्ये इत्थनेन तथार्थत्वात् ।
याज्ञवल्क्यः “क्रियमाणोपकारे तु मृते विप्रे न पात-
कम् । विपाके गोवृषाणाञ्च भेषजाग्निक्रियासु च” ।
विशेषमाहाङ्गिराः “शृङ्गभङ्गेऽस्थिभङ्गे च चर्मनिर्मो-
चनेऽपि वा । दशरात्रं चरेत् कृच्छ्रं सुस्था सा यदि
गौर्भवेत्” । द्विजानां गवाञ्च हितार्थमित्यर्थः । अत्र
प्राणरक्षार्थमाहारादिदानैर्मरणे दोषाभावस्य वाचनिक-
त्वात् गललग्नान्न मरणे नात्मघातादि । एवं “गोपालको
गवां गोष्ठे धूमं यस्तु न कारयेत् । मक्षिकालीननरके
मक्षिकाभिः स भक्ष्यते” इति देवीपुराणानुसारादग्निं
प्रज्वाल्य तत्रैव स्थितस्य दैवात्तदग्निना मरणे दोषा-
भावः । तत्रास्थितस्य तु अपालननिमित्तगोबधजन्य-
दोषः । मिताक्षरायां पराशरः “कूपे स्वाते च
धर्मार्थे गृहदाहे च ये मृताः । ग्रामदाहे तथा घोरे
प्रायश्चित्तं न विद्यते” इदन्तु बन्धनरहितस्य पशोः कदा-
चित् दाहादिना मृतविषयम् । इतरत्रापस्तम्बोक्तं
“कान्तारेष्वथ वा दुर्गे गृहदाहावटादिषु । यदि तत्र
विपत्तिः स्यात् पाद एको विधीयते” । इति ज्ञेयम् । एत-
दुवचनं यमस्येति भवदेवभट्टः । चिकित्सायां पापाभावो
यथावदुपचारे बोध्यः । न पुनः सन्निपाताभिभूतस्योदक-
पानादिना । णतएव मनुः “चिकित्सायाञ्च सर्वेषां
मिथ्याप्रचरतां दमः” । काश्यपोऽप्यत्र प्रायश्चित्तमाह
“दोग्ध्री दमनातिदोहान्नासापाशदामघण्टाभरणयोज-
नात् तेलपानौषधविनियोगाद्व्यापन्नानां प्रायश्चित्तं
ब्राह्मणेभ्यो विनिवेद्य सशिखवपनं कृत्वा प्राजापत्यकृच्छ्र-
माचरेत् । चोर्णान्ते गां दक्षिणां ब्राह्मणाय दद्यात्
धेनुं तिलधेनुं वेति” ।
[Page4528-b+ 38]
प्रायश्चित्तपूर्वाहकृत्यम् । शङ्खलिखितौ “वाप्य केशन-
खान् पूर्वं घृतं प्राश्य बहिनिशि । प्रत्येकं नियतं का-
लमात्मनो ब्रतमादिशेत् । प्रायश्चित्तमुपासीनो वाग्-
यतस्त्रिसवनं स्पृशेत्” । केशधारणेच्छायां द्विगुणव्र-
तांदिकमाह हारीतः “राजा वा राजपुत्रो वा ब्रा-
ह्मणो वा बहुश्रुतः । केशानां वपनं कृत्वा प्राय-
श्चित्तं समाचरेत् । केशानां धारणार्थं तु द्विगुणं
व्रतमाचरेत् । द्विगुणे तु व्रते चीर्णे द्विगुणा दक्षिणा
भवेत् । विद्वद्विप्रनृपस्त्रीणां नेष्यते केशवापनम् ।
ऋते महापातकिनो गोहन्तुश्चापकीर्णिनः” । सधवा-
स्त्रीणां विशेषमाह भवदेवभट्टधृतं वचनम । “वपनं
नैव नारीणां नानुव्रज्या जप्राद्रिकम् । न गोष्ठे शयनं
तासां न च दध्याद्गवाजिनम् । सर्वान् केशान् समु-
द्धृत्य छेदयेदङ्गुलिद्वयम् । सर्वत्रैवं हि नारीणां शिरसो
मुण्डनं स्मृतम्” । पापभेदेषु प्रायश्चित्तभेदाः प्रायश्चित्तवि-
वेविवेकादौ दृश्याः विस्तरभयान्नोक्ताः । तस्येदं छ ।
प्रायश्चित्तीय तदाचरणे न० ।
<LEND>
