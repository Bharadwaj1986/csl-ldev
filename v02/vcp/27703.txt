<L>27703<pc>3926,a<k1>नक्त<k2>नक्त
नक्त¦ न० नज--क्त । रात्रौ “रुशद्दृशे ददृशे नक्तया चित्”
<>ऋ० ४ । ११ । १ “नक्तया चिद् रात्रावपि” भा० सप्तमीस्थाने
<>याच् । तत् अङ्गत्वेनास्त्यस्य अच् । २ व्रतभेदे तद्-
<>व्रतकालादि कालमाधवीये निर्णीतं यथा
<>“अथ नक्तं निर्णीयते । तत्र वाराहपुराणे धान्यव्रते
<>पठ्यते “मार्गशीर्षे सिते पक्षे प्रतिपद्या तिथर्भवेत् ।
<>तस्यां नक्तं प्रकुर्वीत रात्रौ विष्णुं प्रपूजयेदिति । अत्र
<>नक्तशब्दो भोजनपरः कालपरत्वे प्रकुर्वीतेत्यस्या-
<>नन्वयात् । न हि कालः केनचित्कर्तुं शक्यते । तस्य
<>भोजनस्य रात्राविति कालविधिः । अतो दिवाभोजन-
<>रहितत्वे सति रात्रिभोजनं व्रतस्य स्वरूपम् । अन्यथा
<>स्वतःप्राप्तस्य रात्रिभोजनस्य विधानवैयर्थ्यात् । तस्य
[Page3926-b+ 38]
<>च नक्तमोजनस्य विष्णुपूजनमङ्गम् तत्सन्निधौ पठित-
<>त्वात् । तथा होमोऽपि तदङ्गम् “होमं च तत्र कुर्वीत”
<>इत्यभिधानात् । एवं च सति प्रधानाविरोधेन पूजा
<>होमयोरङ्गयोर्दिवानुष्ठानमुक्तं भवति । प्रधानस्य च
<>नक्तस्य कालद्वयं भविष्यत्पुराणे दर्शितम् “मुहूर्त्तोनं
<>दिनं नक्तं प्रवदन्ति मनीषिणः । नक्षत्रदर्शनान्नक्तमहं
<>मन्येगणाधिप!” इति । अस्य च कालद्वयस्याधिकारिभेदेन
<>व्यवस्थामाह देवलः “नक्षत्रदर्शनान्नक्तं गृहस्थस्य बुधैः
<>स्मृतम् । यतेर्दिनाष्टमे भागे तस्य रात्रौ निषिध्यते”
<>इति । स्मृत्यन्तरेऽपि “नक्तं निशायां कुर्वीत गृहस्थो
<>विधिसंयुतः । यतिश्च विधवा चैव कुर्य्यात्तु सदिवा-
<>करम् । सदिवाकरं तु तत्प्रोक्तमन्तिमे घटिकाद्वये ।
<>निशानक्तं तु विज्ञेयं यामर्द्धे प्रथमे सदेति” रात्रि-
<>नक्तभोजने व्यासः “त्रिमुहूर्त्तः प्रदोषः स्याद्भानावस्तंगते
<>सति । नक्तं तु तत्र कर्त्तव्यमिति शास्त्रविनिश्चयः” इति
<>तदेवं नक्तव्रतकालौ व्यवस्थितौ । तत्र नक्तं प्रदोषव्या
<>पिन्यां तिथौ कार्यम् तदाह वत्सः “प्रदोषव्यापिनी
<>ग्राह्या तिथिर्नक्तव्रते सदा । एकादशीं विना सर्वा शुक्ले
<>कृष्णे तथा स्मृता” इति । एकादश्यां तु यन्नक्तं तत्रो-
<>दयव्यापिनी तिथिर्ग्राह्या तदुक्तं स्कन्दपुराणे “प्रदोष-
<>व्यापिनी ग्राह्या सदा नक्तव्रते तिथिः । उदयस्था सदा
<>पूज्या हरिनक्तव्रते तिथिः” इति । अत्राप्येकभक्त-
<>न्यायेन षोडशविधभेदा उत्प्रेक्षणीयाः । मध्याह्नप्रदोष-
<>योरेव भिन्नत्वात् । पूर्वेद्युरेव प्रदोषव्याप्तौ पूर्वतिथि-
<>र्ग्राह्या । परेद्युरेव प्रदोषव्याप्तौ परतिथिः । उभयत्र
<>प्रदोषव्याप्तौ परतिथिरेव तदाह जावालिः “सदैव
<>तिथ्योरुभयोः प्रदोषव्यापिनी तिथिः । तत्रोत्तरत्र
<>नक्तं स्यादुभयत्रापि सायतः” इति । उभयत्रापि दिवा-
<>रात्रौ च सा तिथिर्विद्यते यत इत्यर्थः । उभयत्र प्रदोष
<>व्याप्त्यभावेऽपि परैव तदाह जावालिः “अतथात्वे-
<>परत्र स्यादस्तादर्वाक यतो हि सेति” । प्रदोषे तदभावे-
<>ऽप्यस्तमयादर्वाग्यतः सा विद्यते ततः सा ग्राह्येत्यर्थः ।
<>अस्य च दिवारात्रव्रतत्वेन प्रदोषध्याप्तिवत्सायङ्काल-
<>व्याप्तिरपि निर्णयहेतुर्भवतीत्यनेनाभिप्रायेणार्वागस्त या-
<>दित्युक्तम् । दिवारात्रिव्रतत्वं च कूर्मपुराणेऽभिहितम्
<>“प्रदोषव्यापिनी यत्र त्रिमुहूर्त्ता यदा दिवा । तदा
<>नक्तव्रतं कुर्य्यात् स्वाध्यायस्य निषेधवत्” इति । यद्य-
<>प्यत्र प्रदोषकालसायङ्कालौ द्वावेष प्रयोजकौ प्रतिभासेते
[Page3927-a+ 38]
<>तथापि प्रदोषव्याप्तिर्मुख्यः कल्पः । सायङ्कालव्याप्तिरनु-
<>कल्प इति जाबालिवचनादवगम्यते । तत्र ह्यतथात्व इति
<>प्रदोषव्याप्त्यभावमनूद्य तादृश्यास्तिथेर्ग्राह्यत्वे अर्वागस्ता-
<>द्यत इति हेतूपन्यासात् । ईदृशे विषये गृहस्थोऽपि
<>यतिवद्दिवा नक्तमाचरेत् तदुक्तं स्कन्दपुराणे “प्र-
<>दोषव्यापिनी न स्याद्दिवा नक्तं विधीयते । आत्मनो
<>द्विगुणच्छायामतिक्रामति भास्करे । तन्नक्तं नक्तमित्या-
<>हुर्न नक्तं निशि भोजनम् । एवं ज्ञात्वा ततो विद्वान्
<>सायाह्ने तु भुजिक्रियाम् । कुर्य्यान्नक्तव्रती नक्तफलं
<>भवति निश्चितमिति” । यत्तु सप्तमीभानुवासरादौ
<>सौरनक्तं विहितं तत्र पूर्वोक्तविपर्य्यासेन सायङ्काल-
<>व्याप्तिर्मुख्यः कल्पः । प्रदोषव्याप्तिरनुकल्पः । एतदेवाभि-
<>प्रेत्य सुमन्तुः “त्रिमुहूर्त्तस्पृगेवाह्नि निशि वै तावती
<>तिथिः । तस्यां सौरं भवेन्नक्तमहन्येव तु भोजनमिति”
<>अत्र सायंव्याप्तेर्मुख्यकालत्वात् प्रथमतो निर्देशः ।
<>प्रदोषव्याप्तेरनुकल्पत्वात् पश्चान्निर्देशः । इतरनक्तेषु तु
<>प्रदोषव्याप्तेरनुकल्पत्वादुदाहृतकूर्मपुराणवचने सैव प्रथमं
<>निर्दिष्टा सायंकालव्याप्तिः पश्चान्निर्दिष्टेति विवेकः ।
<>तेष्वितरनक्तेषु प्रदोषव्यापितिथिग्रहणेऽपि भानुवासर-
<>संक्रान्त्यादिना गृहंस्थस्यापि यदा रात्रिभोजननिषेधः
<>तदा दिवैव नक्तं कुर्य्यात् तथा च भविष्योत्तरपुराणे
<>“ये त्वादित्यदिने ब्रह्मन्नक्तं कुर्वन्ति मानवाः । दिनान्ते
<>तेऽपि भुञ्जीरन् निषेधाद्रात्रिभोजने” इति । तस्मिंश्च
<>दिवाभोजन उत्तमोऽन्तिमो मुहूर्त्तो, मध्यम उपान्त्यः,
<>ततः प्राचीनो जघन्यः । एवं च सत्यन्तिमभागत्रि-
<>मुहूर्त्तवचनान्युपपद्यन्ते रात्रिभोजनेऽपि घटिका-
<>त्रयमुत्तमः कालः । घटिकाषट्कं मध्यमः कालः एत-
<>देवाभिप्रेत्य वचनं स्मर्य्यते “प्रदोषोऽस्तमयादूर्द्ध्वं घटि-
<>कात्रयमिष्यत” इति । “त्रिमुहूर्त्तः प्रदोषः स्याद्रवावस्तं
<>गते सतीति” । निशीधपर्य्यन्तो जघन्यः कालः । “नक्तं
<>प्रकुर्वीत रात्राविति” सानाग्येगाभिधानात् । असौर
<>नक्तेषु साम्येन वैषम्येण वा दिनद्वये प्रदोषैकदेशव्याप्तौ
<>परेद्युरेव नक्तं कार्य्यम् सायंकालस्य गौणस्य तत्तिथि-
<>व्याप्तत्वात् । अत्राप्येकभक्तवदन्याङ्गं नक्तोपवास
<>स्थानीयनक्तयोर्निर्णयो द्रष्टव्यः । यथोक्तलक्षणलक्षित-
<>योरेकभक्तनक्तयोरेकस्मिन् दिने यदा प्रसक्तिस्तदा कथं
<>कर्त्तव्यम् । न चैतादृशी प्रसक्तिरेव नास्तीति शङ्क-
<>नीयम् । भविष्योत्तरपुराणोक्ते रथसप्तमीव्रते कदा-
[Page3927-b+ 38]
<>चित्तत्प्रसक्तेः । तथाहि तत्र तृतीयादिषु सप्तस्यन्तेषु
<>पञ्चसु दिनेषु क्रमेणैकभक्तनक्तायाचितीपवासपारणानि
<>विहितानि । तत्र यदा तृतीया यामत्रयपरिमिता
<>तत ऊर्द्धं चतुर्थी तदा भध्याह्नव्यापित्वात् तृतीयैकभक्तं
<>तत्र प्राप्तं प्रदोषव्यापित्वाच्चतुर्थीनक्तमपि तत्रैव तथा
<>सति परस्परविरोधो दुःपरिहरः । अत्रोच्यते । एक-
<>भक्तस्य प्राथम्यात् प्रबलत्वेन तस्मिन्मुख्यकल्प एवानुष्ठेय-
<>स्तद्विरोधिनि तु नक्तेऽनुकल्पः । स च द्विविधः
<>दिनान्तरामष्ठानात् कर्त्रन्तरानुष्ठानाम् । सदा चतुर्थी
<>परेद्युर्वृद्धा सायंकालं ध्याप्नोति तदा तस्य गौणकाल-
<>व्यापित्वादेक एव कर्त्ता दिनभेदेन व्रतद्वयमनुतिष्ठेत् ।
<>यदा चतुर्थी सभा क्षीणा च । तदा गौणकालस्याप्त्य-
<>सम्भवेन पूर्वेद्युरेव भार्यापुत्रादिना कर्त्रन्तरेण तन्नक्त
<>करणीयम् ।” “अहःसु तिथयः पुण्याः कर्म्मामुष्ठानती
<>दिवा । नक्षत्रादिव्रतयोगे तु रात्रियोगो विशिष्यते”
<>ति० त० सामान्योक्तिः उक्तविषयपरिहारेण प्रवर्त्तनीया ।
<>अस्य प्रशंसा देवीपु० यथा
<>“उपवासात् परं भैक्ष्यं भिक्षापरमयाचितम् । अया-
<>चितात् परं नक्तं तस्मान्नक्तेन वर्त्तयेत् । देवैस्तु मुक्तं
<>पूर्वाह्णे मध्याह्ने ऋषिभिस्तथा । पराह्णे पितृभिर्भुक्तं
<>सन्ध्यायां गुह्यकादिभिः । सर्ववेलामतिक्रम्य नक्ते भुक्त-
<>मभोजनम् । वामाचारे मह देव! नक्तेनैवोद्धरन्नरम्”
<>विभुनृपस्य ३ पुत्रभेदे “विभोरत्याञ्च पृथुषेणः तस्य नक्त
<>आकूत्यां जज्ञे नक्तादृतिपुत्रो गयो राजर्षिप्रवरः”
<>भाग० ५ । १५ । ४ लज्जिते त्रि० ।
<LEND>
