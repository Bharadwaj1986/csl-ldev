<L>2371<pc>0210,a<k1>अन्धकूप<k2>अन्धकूप
अन्धकूप¦ पु० अन्धयतीत्यन्धः स चासौ कूपः । सान्धकारे
कूपे । अन्धः कूपो यत्र ७ ब० । नरकभेदे यथा
“यस्त्विह वै भूतानामीश्वरकल्पितवृत्तीनामविविक्तपरव्य-
थानां स्वयं पुरुषोपकल्पितवृत्तिर्विविक्तपरव्यथोव्यथा-
माचरति स परत्रान्धकूपे तदभिद्रोहेण निपतति ॥ तत्र-
ह्यसौ तैस्तैर्जन्तुभिः पशुमृगपंक्षिसरीसृपैर्मशकयूकमत्-
कुणमक्षिकादिभिः, ये के चाभिद्रुग्धास्तैश्च सर्व्वतोऽभि-
द्रुह्यमाणस्तमसि विहतनिद्रानिर्वृतिरलब्धावस्थानः परि-
क्रामति यथा कुशरीरे जीवः ईति भाग० ५ स्क० ।
अन्धस्य दृष्ट्यभावस्य कूप इव । मोहे । सहि सर्व्वदृष्ट्य-
भावस्याकरः इति तस्य तथात्वम् ।
<LEND>
