<L>12584<pc>1824,a<k1>कल्पलता<k2>कल्पलता
कल्पलता¦ स्त्री कृप--णिच्--कर्म्मणि अच् कर्म० । महादा-
<>नान्तर्गते स्वर्णंकल्पितलताकारे दानीयद्रव्यभेदे तद्विधिः
<>हेमा० दा० मत्स्य पु० उक्तो यथा--
[Page1824-b+ 38]
<>“अथातः सम्प्रवक्ष्यामि महादानमनुत्तमम् । महाकल्प-
<>लता नाम महापातकनाशनम् । पुण्यां तिथिमथासाद्य
<>कृत्वा ब्राह्मणवाचनम् । ऋत्विग्मण्डपसम्भारभूषणाच्छाद-
<>नादिकम् । तुलापुरुषवत् कुर्य्यात् लोकेशावाहनादिकम्” ।
<>आदिशब्दव्याख्यानं पूर्ववत् (कल्पपादपोक्तवत्) । “चामीक-
<>रमयीः कुर्य्यात् दश कल्पलताः शुभाः । नानापुष्पफलोपेता
<>नानांशुकविभूषिता । विद्याधरसुपर्णानां मिथुनैरुपशो-
<>भिताः । हरीनादित्सुभिः सिद्धैः फलानि च विहङ्गमैः” ।
<>चामीकरं, सुवर्णं कल्पलतास्तुलाकारा विधेयाः, ।
<>नानाफलानि, पुंस्त्रीगोगजवाजिप्रभृतीनि, स्वरूपपुष्प-
<>फलानां तुलनार्थत्वेनैवोपपत्तेः । अंशुकानि,
<>वस्त्राणि । सुपर्णाः पक्षिणः । एवं दश कल्पलता विधाय
<>वेदिकायाम् लिखितचक्रस्योपरि मध्ये द्वयं, पूर्व्वादिदिक्षु
<>चाष्टौ स्थापयेत् । “लोकपालानुसारिण्यः कर्तव्यास्तासु
<>देवताः । ब्राह्मीमनन्तशक्तिञ्च लवणस्योपरि न्यसेत् ।
<>अधस्ताच्च तयोर्मध्ये पद्मशङ्खकरे शुभे” । लोकपालानु-
<>सारिण्यो देवता, लोकपालशक्तय इत्यर्थः । अधस्ताच्च
<>तयोरिति, मध्यस्थापितयोः कल्पलतयोरधस्तात् पद्म-
<>करां ब्राह्मीं, शङ्खधरामनन्तशक्तिञ्च स्थापयेत् । लव-
<>णादिपरिमाणञ्च, परिमाणविशेषानिर्देशात् पुरुषेच्छया
<>नियम्यते । लवणस्तूपयोर्न्यस्येदिति क्वचित् पाठः ।
<>तत्र स्तूपो राशिः द्विवचनं राशिद्वयापेक्षयेति ।
<>“इभासनस्था तु गुडे पूर्वतः कुलिशायुधा । रज-
<>न्यजस्थिताऽऽग्नेयी स्रुवपाणिरयानले । याम्या महिषमा-
<>रूढा गदिनी तण्डुलोपरि । पृतेन नैरृती स्थाप्या
<>सखड्गा दक्षिणापरे । वारुणे वारुणी क्षीरे झषस्था
<>नागपाशिनी । पताकिनी च वायव्ये मृगस्था शर्करो
<>परि । सौम्या तिलेषु संस्थाप्या शङ्खिनी निधिसंस्थिता ।
<>माहेश्वरी वृषगता त्वीशपाणिः त्रिशूलिनी” । इभो-
<>गजः स च चतुर्दन्तोविधेयः, कुलिशं, वज्रं, रजन्य-
<>जस्थितेति, रजनी, हरिद्रा, अजः, छागः, हरिद्री-
<>परिस्थापिता छागवाहनेत्यर्थः अनले, आग्नेयदिग्भागे,
<>दक्षिणापरे नैरृतदिग्भागे नैरृती प्रेतवाहनेत्यवधेयं,
<>झषस्था मकरवाहनेत्यर्थः । निधिसंस्थितेति निधिरूपं
<>कलशानुकारि । “मौलिन्योवरदास्तद्वत् कर्त्तव्या बालि-
<>कान्विताः । शक्त्या पञ्चपलादूर्द्धमा सहस्रात् प्रकल्प-
<>येत् । सर्व्वासामुपरिष्टाच्च पञ्चवर्णं वितानकम् । धेन-
<>वो दश कुम्भाश्च वस्त्रयुस्मानि चैव हि” । मौलिन्यो
[Page1825-a+ 38]
<>मुकुटघराः, वरदा इति, यथोक्तायुधधारिणः करादि-
<>तरेण करेण वरदमुद्रान्विताइत्यर्थः । “बालिका, कर्ण-
<>भूषणं (वालि) बालकान्विता इति क्वचित्पाठः तदा वामोत्स-
<>ङ्गस्थितवालकाइति व्याख्या । एतच्च पञ्चपलादिपरिमि-
<>तकल्पलताकरणोपकॢप्तसुवर्णेनैव विभज्य सर्वं कर्त्तव्यं,
<>पृथग्द्रव्येण कर्त्तव्यानुपदेशात् । “मध्यमे द्वे तु गुरवे
<>ऋत्विग्योऽन्यास्तथैव च । ततो मङ्गलशब्देन स्नातः
<>शुक्लाम्बरो बुधः । त्रिः प्रदक्षिणमावृत्य मन्त्रानेतानुदी-
<>रयेत्” । तत इति होमाधिवासनपुण्याहवाचनादि
<>पूर्वोक्तकर्मकलापानन्तर्यमुच्यते, स्नात इति कुण्डसमी-
<>पवर्त्तिकलशस्थितसर्वौषधिजलेन ऋत्विग्भिः स्नापितः,
<>गृहीतकुसुमाञ्जलिरित्यपि ज्ञेयम् । अत्र मन्त्रः “नमो-
<>नमः पापविनाशिनीभ्यो ब्रह्माण्डलोकेश्वरपालिनीभ्यः ।
<>आशंसिताधिक्यफलप्रदाभ्यो दिग्भ्यस्तथाकल्पलताबधूभ्यः” ।
<>अथ पूर्ववत् प्रयोगमुच्चार्य्य मध्यमे द्वे देवतादिसहिते
<>कल्पलते गुरवे प्रतिपाद्य शेषा ऋत्विग्भ्यः प्रतिपादयेत् ।
<>तदनुज्ञया अन्येभ्योऽपि दानं दीनानाथपूरणं, स्वल्पे-
<>त्वेकाग्निविधानं चेति पूर्वोक्तमनुसन्धेयम् । ततः पुण्या-
<>हवाचनदेवतापूजनविसर्जनानि कुर्य्यात् । “इति सकलदि
<>गङ्गनाप्रदानं भवभयसूदनकारि यः करोति । अभि-
<>मतफलदे सु नाकलोके वसति पितामहवत्सराणि
<>त्रिंशत्” । अभिमतफलदे, इष्टफलदायिनि । “पितृ-
<>शतमवतारयेद्भवाब्धेः स च दुरितौघविनाशशुद्धदेहः ।
<>मरपतिवनितासहस्रंसंख्यः परिवृतमम्बुजसंसदाभिवन्द्यः ।
<>इति विधानमिदं सदिगङ्गनाकनककल्पलताविनिवेदने ।
<>पठति यः स्मरतीह तदीक्षते स पदमेति पुरन्दर-
<>सेवितम्” । कल्पस्य संकल्पविवयस्य साधनं लता । २ सुर-
<>वृक्षशाखारूपलतायाञ्च ।
<LEND>
