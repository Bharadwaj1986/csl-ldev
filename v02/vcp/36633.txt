<L>36633<pc>4674,b<k1>भीष्माष्टमी<k2>भीष्माष्टमी
भीष्माष्टमी¦ स्त्री ६ त० । भीष्मस्य देहत्यागदिवसे माघस्य
शुक्लाष्टम्याम् । अतस्तस्मिन् दिने सर्ववर्णैस्तस्य तर्पणं का-
र्य्यम् यथोक्तं ति० त० मविष्योत्तरे “शुक्लाष्ट-
म्यान्तु माघस्य दद्याद् भीष्माय यो जलम् ।
संवत्सरकृतं पापं तत्क्षणादेव नश्यति” । घबल-
धृता स्मृतिः “अष्टम्यान्तु सिते पक्षे भीष्माय सतिलो-
दकम् । अन्नञ्च विधिवद्दद्युः सर्वे वर्णा द्विजातयः” ।
सर्वे इत्युपादानात् ब्राह्मणशूद्रयोरप्यधिकारः । द्वि-
जातय इति सम्बोधनम् “ब्राह्मणस्त्वन्यवर्णानां यः
करोत्यौर्द्धदेहिकम् । तद्वर्णत्वमसौ याति इह लोके प-
रत्र च” इति मरीचिवचनन्तु भीष्मकृत्येतरपरम् ।
तथा च स्मृतिः । “ब्राह्मणाद्यास्तु ये वर्णा दद्युर्भीष्माय
नो जलम् । संवत्सरकृतं तेषां पुण्यं नश्यति सत्तम!” ।
असवर्णजलदाननिषेधस्तु प्रकरणादपि भ्रात्रादिविषय
इति श्रीदत्तः । “आभिरद्भिवराप्नोतु पुत्रपौत्रोचितां
क्रियाम्” इत्याशंसामन्त्रे पुत्रपौत्रीचितामित्यभिधानात्
पितृकर्मरीत्या तच्च कर्त्तव्यम् । ब्राह्मणः पितृतर्पणानन्तरं
क्षत्रियादिकस्तु तत् पूर्वं तर्पयेत् इति संवत्सरप्रदी-
पादयः । अत्र वीज वर्णज्यैष्ठ्यम्” रघु० ।
<LEND>
