<L>28470<pc>4032,b<k1>नान्दीमुख<k2>नान्दीमुख
नान्दीमुख¦ न० नान्द्या वृद्धेर्मुखम् । १ वृद्धिश्राद्धे श्राद्धभेदे
नान्द्यै मुखं यस्य । २ पित्रादौ ३ मात्रादौ स्त्री ङीष् ।
जीवत्पित्रादित्रिकस्य ४ वृद्धप्रपितामहादौ च ६ त० ।
५ समृद्धेः साधने विवाहादौ “नान्दीमुखे विवाहे च”
नान्दीशब्ददर्शितवाक्ये स० त० लिखनं दृश्यम् । अथ
नान्दीश्राद्धाधिकारस्वरूपादि निर्ण० सि० दर्शितं यथा
अथ वृद्धिश्राद्धम् तन्निमित्तं पृथ्वीचन्द्रोदये ब्राह्मे
“जन्मन्यथोपनयने विवाहे पुत्रकन्ययोः । पितॄन्नान्दी
मुखान्नाम तर्पयेद्विधिपूर्वकम् । देवव्रतेषु चाधानयज्ञ-
पुंसवनेषु च । नवान्नभोजने स्नाने ऊढायाः प्रथमार्तवे ।
देवारामतडागादिप्रतिष्ठासूत्सवेषु च । राजाभिषेके
बालान्नभोजने वृद्धिसंज्ञकान् । वनस्थाद्याश्रमं गच्छन्
पूर्वेद्युः सद्य एव वा । पितॄन् पूर्वोक्तविधिना तर्पयेत्
कर्मसिद्धये” विष्णुपुराणे “यज्ञोद्वाहप्रतिष्ठासु मेखला-
वन्धमोक्षयोः । पुत्रजन्मवृषोत्सर्गे वृद्धिश्राद्धं समाच-
रेत्” तत्रैव “नामकर्मणि बालानां चूडाकर्मादिके
तथा” इत्युक्तेर्निष्क्रमान्नप्राशनयोर्न श्राद्धमिति मैथिलाः
तन्न पूर्वोक्तबिरोधात् नानिष्ट्वेति विरोधात् “सुतोत्पत्तौ
तथा श्राद्धे अन्नप्राशनिके तथा” इति राजमार्त्तण्डाच्च
[Page4033-a+ 38]
बहुह्वृचकारिकायाम् “आद्याभ्युदयिकं श्राद्धं वृद्धिपूर्त्तेषु
कर्मसु । पुंसःसवनसीमन्तलोकोपनयनेष्विह । विवाहे
चानलाधेयप्रभृतिश्रौतकर्मणि । इदं श्राद्धं प्रकुर्वन्ति
द्विजा वृद्धिनिमित्तकम् । अन्यैः षोडशसंस्कारश्रा-
वण्यादिष्वपीष्यते । वाप्याद्युद्यापनादौ तु कुर्युः
पूर्त्तनिमित्तकम्” । वोपदेवकालदर्शौ “सीमन्तव्रतचौल-
नामकरणान्नप्राशनोपायनस्नानाधानविवाहयज्ञतनयोत्प-
त्तिप्रतिष्ठासु च । पुंसूत्यावसथप्रवेशनसुताद्यास्याव-
लोकाश्रमस्वीकारक्षितिपाभिषेकदयिताद्यर्त्तौ च नान्दी-
मुखम्” यत्तु कामधेनौ “जलाशयप्रतिष्ठायां वृषोत्स-
र्गादिकर्मसु । वत्सराभ्यन्तरे पित्रोर्वृषस्योत्सर्गकर्मणि ।
वृद्धिश्राद्धं न कुर्वीत तदन्यत्र समाचरेत्” इति तत्र
जलाशये वृद्धिश्राद्धस्य निषेधो न तु कर्माङ्गस्येति
केचित् । अन्ये त्वस्य निर्मूलतामाहुः । श्राद्धकौमुद्यां
निर्णयामृते च मात्स्ये “अन्नप्राशे च सीमन्ते पुत्रो-
त्पत्तिनिमित्तके । पुंसवे च निषेके च नववेश्म प्रवे-
शने । देववृक्षजलादीनां प्रतिष्ठायां विशेषतः । तीर्थ-
यात्रावृषोत्सर्गे वृद्धिश्राद्धं प्रकीर्तितम्” । इदं चावश्यकं
“वृद्धौ न तर्पिता ये वै पितरो गृहमेधिभिः । तद्धीन-
मफलं ज्ञेयमासुरो विधिरेव सः” इति शातातपोक्तेः ।
अत्र श्राद्धत्रयं पराशर आह “मातृश्राद्धं तु पूर्वं स्यात्
पितॄणां तदनन्तरम् । ततो मातामहानां च वृद्धौ
श्राद्धत्रयं स्मृतम्” । तत्कालमाह पृथ्वीचन्द्रोदये गार्ग्यः
“मातृश्राद्धं तु पूर्वेद्युः कर्माहनि तु पैतृकम् । माता-
महं चोत्तरेद्युर्वृद्धौ श्राद्धत्रयं स्मृतम्” । अत्राप्यशक्तौ स
एव “पृथक् दिनेष्वशक्तश्चेदेकस्मिन् पूर्ववासरे । श्राद्धत्रयं
प्रकुर्वीत वैश्वदेवं तु तान्त्रिकमिति” वृद्धमनुरपि “अलाभे
भिन्नकालानां नान्दीश्राद्धत्रयं बुधः । पूर्वेद्युर्वे प्रकुर्वीत
पूर्वाह्णे मातृपूर्वकम्” । अत्र “महत्सु पूर्वेद्युस्तदहर-
ल्पेष्विति” गृह्यपरिशिष्टाद्यवस्था ज्ञेया । तच्च प्रातरेव-
“पार्वणं चापराह्णे तु प्रातर्वृद्धिंनिमित्तकमिति” शाता
तपोक्तेः अत्र प्रातः शब्दः सार्द्धप्रहरषरः “प्रहरोऽप्यर्ध-
संयुक्तः प्रातरित्यभिधीयतै” इति गार्ग्योक्तेरिति पृथ्वी-
चन्द्रः । इदं च पुत्रजन्मातिरिक्तविषयम् । तदाहात्रिः
“पूर्वाह्णे वै भवेद्वृद्धिर्विना जन्मनिमित्तकम् । पुत्रजन्मनि
कुर्वीत श्राद्धं तात्कालिकं बुधः” इति एतदनियतनिमित्त
परम् “नियतेषु निमित्तेषु प्रातर्वृद्धिनिमित्तकम् ।
तेपामतियतत्वे तु तदानन्तर्य्यमिष्यंते” इति लौगाक्षि
[Page4033-b+ 38]
स्मृतेः । आधानाङ्गं नान्दीश्राद्धं त्वपराह्णएव “आम-
श्राद्धं तु पूर्वाह्णे सिद्धान्नेन तु मध्यतः । पार्वणं
वाऽपराह्णे तु वृद्धिश्राद्धं तथाग्निकम्” इति निर्णयामृते
गालवोक्तेः “नान्दीमुखाह्वयं प्रातराव्दिकं त्वपराह्णतः”
इति विष्णूक्तेश्च । इदं च मातृपितृमातामहादिक्रमेण
नवदैवत्यं कार्य्यम् । तत्र मातामहाः सपत्नीकाः “वृद्ध-
प्रमातामहप्रमातामहमातामहानां सपत्नीकानामिति”
पृथ्वीचन्द्रोदये गारुडे गठ्यरूपेण पाठात् । हेमाद्रौ शङ्खः
“नान्दीमुखे सत्यवसू संकीर्त्यौ वैश्वदेविके” वृद्धपराशरः
“नान्दीमुखेभ्यो देवेभ्यः प्रदक्षिणकुशासनम् । पितृभ्य-
स्तन्मुखेभ्यश्च प्रदक्षिणमिति स्मृतिः” यत्तु वृद्धवसिष्ठः
“नान्दीमुखे विवाहे च प्रपितामहपूर्वकम् । नाम-
संकीर्त्तयेद्विद्वानन्यत्र पितृपूर्वकम्” । यच्च स्मृत्यर्थसारे
“वृद्धसुरव्यास्तु पितरो वृद्धिश्राद्धेषु भुञ्जते” । इति यच्च
गारुडे व्युत्क्रमप्रतिपादनं तच्च शाखान्तरविषयम् ।
“पितृभ्यः पितामहेभ्यः प्रपितामहेभ्यः” इति बह्वृचपरि-
शिष्टे कात्यायनेन चानुलोम्याम्नानात् पृथ्वीचन्द्रोदये-
ऽप्येवम् । यत्तु केचित् वृद्धिपदं पित्रादिषु प्रयुञ्जते तन्न
“अनस्मद्वृद्धशब्दानामरूपाणामगोत्रिणाम् । अनाम्ना-
मतिलाद्यैश्च नान्दीश्चाद्धं तु सत्यवदिति” पृथ्वीचन्द्रो-
दये संग्रहोक्तेः न च निषेधादेव विधिः कल्प्यत इति
वाच्यं प्रोष्ठपदीश्राद्धे प्रपितामहात् परेषां वृद्धपित्रादीनां
देवतात्वान्नान्दीश्राद्धत्वसाभ्येनेहापि तत्प्राप्तौ निषेधात्
गोत्रनामादिनिषेधस्तु “शुभार्थी प्रथमान्तेन वृद्धौ संकल्प-
माचरेत्” इत्युपक्रम्यानस्मद्वृद्धशब्दानामित्युक्तेः संकल्प-
श्रद्धपरः सपिण्डके तु सर्वं भवतीति प्रयोगपारिजातः ।
“गोत्रनामभिरामन्त्र्य पितृभ्योऽर्घ्यं प्रदापयेदिति” छन्दो-
गपरिशिष्टे तद्विधानात् यत्तु ब्राह्मे “पिता पितामह-
श्चैव तथैव प्रपितामहः । त्रयो ह्यश्रुमुखा ह्येते पितरः
परिकीर्त्तिताः । तेभ्यः पूर्वतरा ये च प्रजावन्तः सुखै
घिताः । ते तु नान्दीमुखा नान्दी समृद्धिरिति कथ्यते”
इति यच्च मार्कण्डेयपुराणे “ये प्रपितामहादूर्द्धं ते
तु नान्दीसुखाः स्मृताः” इति तज्जीवत्पित्रादित्रिक-
कर्तृकवृद्धिश्राद्धविषयम् । तेन तस्येदमावश्यकम् । यत्तु
विष्णुः “पितरि पितामहे प्रपितामहे च जीवति नैव
कुर्य्यादिति” तद्दर्शादिविषयमिति कल्पतरुः । मदनपारि-
जातोऽप्येवम् । हेमाद्रिस्तु “नान्दीमुखानां श्राद्धं तु
कन्याराशिगते रवौ । पौर्णमास्यां तु कर्त्तव्यं वराह-
[Page4034-a+ 38]
वचनं यथेति” प्रोष्ठपदीश्राद्धैकवाक्यत्वात् तत्रैव पूर्वेषां देव-
तात्वमित्याह । अत्र सत्यवसू विश्वे देवावित्युक्तं प्राग्वत् ।
यत्तु शातातपः “मातुः श्राद्धं तु युग्मैः स्याददैवं
प्राङ्मुखैः पृथगिति” तद्भिन्नप्रयोगमातृशाद्धपरम् ।
यच्च मार्कण्डेयपुराणे “विश्वदेवविहीनं तु केचिदिच्छन्ति
मानवाः” इति तद्भिन्नप्रयोगमातृश्राद्धे विश्वदेवविक-
ल्पार्थं प्रयोगैक्ये तु देवनियम इति हेमाद्रिः । एतच्च
मातृपूजापूर्वकं कार्यम् । “अकृत्वा मातृयागं तु यः
श्रद्धं परिवेषयेत् । तस्य क्रोधतमाविष्टा हिंसामिच्छन्ति
मातरः” इति शातातपोक्तेः कौर्मेऽपि “पुष्पैर्धूपैः
सनैवेद्यैर्गन्धाद्यैर्मूषणैरपि । पूजयित्वा मातृगणं कुर्य्या-
च्छ्राद्धत्रयं बुधः” इति छन्दोगपरिशिष्टे “कर्मादिषु तु
सर्वेषु मातरः सगणाधिपाः । पूजनीयाः प्रयत्नेन पूजिताः
पूजयन्ति ताः” प्रतिमासु च शुद्धासु लिखिता वा पटादिषु
अपि वाऽक्षतपुञ्जेषु नैवेद्यैश्च पृथग्विधैः । कुड्यलम्नां
वसोर्धारां सप्तधारां घृतेन तु । कारयेत् पञ्चधारां वा
नातिनीचां न चोच्छ्रिताम् । आयुष्याणि च शान्त्यर्थं
जत्वा तत्र समाहितः । षड्भ्यः पितृभ्यस्तदनु श्राद्ध-
दानमुपक्रमेत्” । अत्र सर्वेष्विति ग्रहणात् ग्रहयज्ञ
तद्विकारेष्वपि नित्यं श्राद्धम् । “नानिष्ट्वा तु पितॄन्
श्राद्धे कर्म किञ्चित् समाचरेदिति” शातातपोक्तेः । इयं
च वसोर्धारा तच्छाखीयानां नियतान्येषां त्वनियता ।
बह्वल्पं वा स्वगृह्योक्तमित्युक्तेः करणे त्वभ्युदयः “यन्ना-
म्रातं स्वशाखायाम्” इत्युक्तेः आयुष्याणि “आनी भद्रा
इत्यादीनि । षड्भ्य इति मात्रादित्रिकोपलक्षणमिति
पृथ्वीचन्द्रोदयः । छन्दोगानां षड्दैवत्यमन्वेषां नवदैवत्य-
मित्याशार्कः । मम तु मतं कोकिलमतानुसारिणां मातृ-
मातामहीप्रमातामही इति मात्रा सहैव मातामहश्राद्ध-
करणात् तद्विषयमिदं षड्भ्य इति । मातरस्तु तत्रैवोक्ताः
“गौरी पद्मा शची मेघा सावित्री विजया जया । देव-
सेना स्वधा स्वाहा मातरो लोकमातरः ।”
<फ्>चन्द्रिकायां चतुर्विंशतिमते त्वन्या उक्ताः “तिस्रः
पूज्याः पितुः पक्षे तिस्नो मातामहे तथा । इत्येता
मातरः प्रोक्ताः पितुर्मातुः स्वसाऽष्टमी” आसां जीवने
प्रत्यक्षपूजनम् । मृतानां त्वक्षतपुञ्जेष्विति हेमाद्रिः
“ब्रह्मण्याद्यास्तथा सप्त दुर्गाक्षेत्रगणाधिपान् । वृड्यादौ
पूजयित्वा तु पश्चान्नान्दीमुखान् पितृन् । मातृपूर्वान्
पितृन् पूज्य ततो मातामहानपि । मातामहीस्ततः
[Page4034-b+ 38]
केचिद्युग्मा भोज्याद्विजातयः” इति । अत्र द्वादशदैवतस्य
देशाचाराद्व्यवस्था । ब्रह्मण्याद्यान्तु “ब्राह्मी माहेश्वरी
चैव कौमारी वैष्णवी तथा । वाराही च तथेन्द्राणी
चामुण्डा सप्त मातरः” इत्यपरार्के उक्ताः । अत्र चौला-
दीनां यौगपद्ये तन्त्रतोक्ता छन्दोगपरिशिष्टे “गणशः
क्रियमाणानां मातृभ्यः पूजनं सकृत् । सकृदेव भवेच्छ्राद्ध-
मादौ न पृथगादिषु” मातृभ्य इति षष्ट्यर्थे चतुर्थी ।
गणशः एकानेकपुत्राणां संस्कारेष्वेकदिने एकदेशकाल-
कर्त्रैक्यादित्यर्थः । तथा “असकृद्यानि कर्माणि क्रियेरन्
कर्मकारिभिः । प्रतिप्रयोगं नैव स्युर्मातरः सगणाधिपाः”
कर्मावृत्तावपि कुत्र श्राद्धं कार्यं क्वच नेत्युक्तं तत्रैव
“आधाने होमयोश्चैव वैश्वदेवे तथैव च । बलिकर्मणि
दर्शे च पूर्णमासे तथैव च । नवयज्ञे च यज्ञाज्ञा वद-
न्त्येवं मनीषिणः । एकमेव भवेच्छ्राद्धमेतेषु न पृथक
पृथक्” एतेषु प्रतिप्रयोगं नावर्त्तते किन्त्वादौ, एतद्भिन्न
सोमयागादौ प्रतिप्रयोगमावर्त्तते एव श्राद्धमित्यर्थः ।
क्वचिदादावपि निषेधमाह स एव “नाष्टकासु भवेच्छ्राद्धं
न श्राद्धे श्राद्धमिष्यते । न सोष्यन्तीजातकर्मप्रोषितामतक-
र्मसु” । “विवाहादिः कर्मगणीय उक्तो गर्भाधानं शुश्रुमो
यस्य चान्ते । विवाहादावेकमेवात्र कुर्य्याच्छ्राद्धं नादौ
कर्मणः कर्मणः स्यात्” । सोष्यन्त्या आसन्नप्रसवायाः “सोष्य
न्तीमभ्युक्ष्येत्युक्तं कर्म । कात्यायनोक्तस्य श्राद्धस्य पाकस्य
प्राधान्यात्तस्य च “जातश्राद्धे न दद्यात्तु पक्वान्नं ब्राह्म-
णेष्वपीति” निषेधान्न जातकर्मणि नान्दीश्राद्धमित्याशार्कः
“आमान्नेन वा कार्यमित्यपि” तेनैवोक्तम् । गौडास्तु
जातकर्मण्येव निषेधः पुत्रजन्मनिमित्तकं तु कार्यमेव
“जन्मव्यथोपनयने” इत्युक्तेः “नैमित्तिकमथो वक्ष्ये
श्राद्धमभ्युदयात्मकम् । पुत्रजन्मनि तत्कार्यं जातकर्मसमं
नरैरिति” मार्कण्डेयपुराणाच्चेत्याहुः । हारलतायां
श्राद्धविवेके चैवम् । एतेन जातकर्मणि कालान्तरे श्राद्ध-
निषेधो न पुत्रजन्मदिने इति वाचस्मतिमतं परास्तम् ।
अत्र निषेककाले इति वचनात् गर्भाधाने न निषेधः
“निषेककाले सोमे च सीमन्तोन्नयने तथा । ज्ञेयं
पुंसवने श्राद्धं कर्माङ्गं विधिववत्कृतम्” इति पारस्करः ।
प्रोषितेति “प्रोष्यैत्य गृहानुपतिष्ठते पुत्रं दृष्ट्वा जपतीति”
विहितं कर्म विवाहादिगर्भाधानान्तो यो गृहप्रवेशच-
तुर्थीकर्मादिकर्मसमूह उक्तः सूत्रकारेण तत्रापि प्रतिकर्म
नेत्यर्थः । अन्येऽपि हलामियोगादयोऽपवादविषयास्वत्रैक
[Page4035-a+ 38]
ज्ञेवास्ते अप्रचारान्नोच्यन्ते । अत्राधिकारिणः विष्णुपुराणे
“जातस्य जातकर्मादि क्रियाकाण्डमशेषतः । पिता पुत्रस्य
कुर्वीत श्रद्धं चाभ्युदयात्मकम्” । अत्र केचित् जीवत्पिवृक
साग्नेरेव वृद्धिश्राद्धेऽधिकारः न तु निरग्नेः “न जीव-
त्पितृकः कुर्याच्छ्राद्धमग्निमृते द्विजः । येभ्य एव पिता
दद्यात्तेभ्यः कुर्वीत साग्निकः । पितामहेऽप्येवमेव कु-
र्याज्जीवति साग्निकः । साग्निकोऽपि न कुर्वीत जीवति
प्रपितामहे” इति चन्द्रिकायां सुमन्तूक्तेरित्याहुः प्रयो-
गपरिजातेऽप्यनाहिताग्निर्न कुर्यादितीदं व्याख्यातम् ।
तन्न “अनग्निकोऽपि कुर्वीत जन्मादौ वृद्धिकर्मणि ।
येभ्यएव पिता दद्यात्तानेवोद्दिश्य तर्पयेत्” इति हारी-
तोक्तेः सौमन्तवन्तु न वृद्धिश्राद्धपरमित्युक्तं मदनरत्ने
आद्धपदं पिण्डपितृयज्ञपरमिति पृथ्वीचन्द्रोदयः । नि-
र्णयामृते तु हारीतीयेऽनग्निको नाहिताग्निरमिप्रेतः
पूर्ववचने तु साग्निः श्रौताग्निः स्मार्त्ताग्निश्चोच्यते तेनो-
भयाग्निहीनस्य नेत्युक्तं तन्न पूर्वोक्तदिशा गतिसम्भवे-
ऽनग्निपदस्य स्मार्त्ताग्निपरत्वे मानामावात् वक्ष्यमाणनि-
त्यानित्यसंयोगविरोघात् “पितरो जनकस्येज्या यावद्व्र-
तमनाहितम् । समाहितव्रतः पश्चात्स्वान् यजेत पिता-
महान्” इति पृय्यीचन्द्रोदये यमवचनविरोधाच्च अप-
रार्केऽपि समावर्त्तने ब्रह्मचारी स्वयमेव नान्दीश्राद्धं
कृर्यादित्याह अतः पूर्वमेव साधु वोपदेवोऽप्येवमाह ।
यत्तुमतं जीवत्पितुः पुत्रनामकर्मादौ न वृद्धिश्राद्धम् ।
हारीतीये जन्मादावित्यादिशब्देन तत्प्राप्तावपि “उद्वाहे
पुत्रजनने पित्रिष्ट्यां सौमिके मखे । तीर्थे व्राह्मण आयाते
षडेते जीवतः पितुरिति” मैत्रपरिशिष्टे उद्वाह एव
तस्योपसंहारात् एवं यत्र तु संस्कारादिपदं तदप्युद्वा-
हादिपरमेवेति, तन्न उद्वाहपदस्य स्वविवाहपरत्वस्यापि
संभवात् पुत्रविवाहपरत्वे मानाभावात् “नामकर्भणि वा-
लानां चूडाकर्मादिके तथा” इत्यादिमिर्नित्यश्राद्धस्य चौला-
द्यङ्गत्वावगतौ नित्यानित्यसंवोगविरोधाच्च अतो जन्मा-
दाविति सर्वसंस्कारसंग्रहः तथा च कात्यायंनः “स्वपितृम्यः
पिता दद्यात् सुतसंस्कारकर्मसु । पिण्डानोद्वाहनात्तेषां
तस्याभावे तु तत्क्रमात्” । सुतानां चौलादिसंस्कारेषु
पिता स्वपितृभ्यः पिण्डान् श्राद्धम् “पिण्डदोऽंशहरश्चै-
छामिति” दर्शनात् ओद्वहनाद्विवाहपर्यन्तं दद्यात् विवा-
हश्च प्रथमः “नान्दीश्राद्धं पिता कुर्यादाद्ये पाणिग्रहे
वचः । अत उर्द्ध्वं प्रकुर्वीत स्वयमेव तु नान्दिकम्”
[Page4035-b+ 38]
इति स्मृतेः तस्य पितुरमावे तत्क्रमात् “असंस्कतास्तु
संस्कार्या भ्रातृमिः पूर्वसंस्कृतौ” इति यः कर्तृक्रमः
तेन क्रमेण ज्येष्ठभ्रात्रादिर्दद्यादिति चन्द्रिकादयः
हेमाद्रिस्तु “तस्य पितुरमावे यः पितृव्यमातुलादिः संस्कु-
र्यात्स तत्क्रमात् संस्कार्यपितृक्रमाद्दद्यात् न तु स्वपि-
तृभ्य इति” व्याचख्यौ । समावर्त्तनस्यापि विवाहप्राचीन
सुतसंस्कारत्वात्पितैव नान्दीश्राद्धं कुर्यात् तदमावे ज्ये-
ष्ठम्रात्रादि तदभावे स्वयमेव कुर्यात् उपनयनेन
कर्माधिकारस्य जातत्वात् एवमाद्यविवाहेऽपीति पृथ्वी-
चन्द्रोदयचन्द्रिकादयः मदनरत्नेऽप्येवम् । यदा तु पितरि
सन्यस्ते प्रोषिते पतिते वा घर्मार्थं तत्पुत्रमन्यः संस्कु-
र्यात्तदा संस्कार्यपितुः पित्रादिभ्यो दद्यात् “पितरोजन-
कस्येज्या यावद्व्रतमनाहितम् । समाहितव्रतः पश्चात्
स्वान् यजेत पितामहान्” इति पृथ्वीचन्द्रोदये यमोक्तेः ।
जीवत्पितृकस्य विशेषमाह कात्यायनः “वृद्धौ तीर्थे च
सन्न्यस्ते ताते च पतिते सति । येभ्यएव पिता दद्या-
त्तेभ्यो दद्यात् स्वयं सुतः” इति । यच्च बह्वृचपरिशिष्टे
जीवत्पिता सुतसंस्कारेषु नातृमातामहयोः कुर्यात् तस्यां
जीवन्त्यां मातामहस्यैवेति” तत्तच्छाखीयानामेवेति दिक् ।
स्मृतितत्त्वादिगौडग्रन्थेषु जीवन्मातृकः पितामह्यादिभ्यो
दद्यात् “जीवन्तमति दद्याद्वा प्रेतायान्नोदके द्विजः” इति
कात्यायनोक्तेः “जीवे तस्मिन् सुताः कुर्युः पितामह्यां स-
हैव तु । तस्यां चैव तु जीवन्त्यां तस्याः श्वश्र्वेति निश्चयः”
इति हारीक्तेश्चेत्युक्तम् । तस्मिन् भर्त्तरि । दाक्षिणा-
त्यास्तु पूर्वोक्तं सपिण्डीकरणादिविषयम् “जीवेत्तु
यदि वर्गाद्यस्तं वर्गन्तु परित्यजेत्” इति वचनात्तद्वर्गस्य
लोप एवेत्याहुः । यत्तु चन्द्रिकायां पारस्करः “निषेक-
काले सोमे च सीमन्तोन्नयगे तथा । ज्ञेयं पुंसवने श्राद्धं
कर्माङ्गं वृद्धिवच्च तत्” इति तत्र गर्माघानादौ कर्माङ्गम्
जातकर्मादावुक्तन्तु वृद्धिश्राद्धं पृथगेव विधिवत्यवधेयम् ।
गौडनिबन्धे मात्स्ये “अन्नप्राशे च सीमन्ते पुत्रोत्पत्ति-
निमित्तके । पुंसवे च निषेके च नववेश्मप्रवेशने ।
बेदव्रतजलादीनां प्रतिष्ठायां तथैव च । तीर्थयात्रावृषो-
ह्यर्गे वृद्धिश्राद्धं प्रकीर्त्तितम्” नाविनिषित्तानामङ्गत्वे
वृद्धिशब्दस्तद्धर्मातिदेशार्थ इति गौडाः “अन्थे तु निषे-
कादौ कर्माङ्गवृद्धिश्राद्धयोः समुच्चयमाहुः नान्दीश्राद्धे-
तूभयानुगता । अस्येतिकर्त्तव्यता पृथ्वीचन्द्रोदये वृद्धप-
राशरः “मालत्याः शतपत्राया मल्लिकाकुब्जयोरपि ।
[Page4036-a+ 38]
केतक्याः पाटलाया वा देया माला न लोहिता” श्राद्धे
मालानिषेघस्यायमपवादः । तथा “सुवेषमूषणैस्तत्र साल-
ङ्कारैस्तथा नरैः । कुङ्कुमाद्यनुलिप्त ङ्गैर्भाव्यन्तु ब्राह्मणैः
सह । स्त्रियोऽपि स्युस्तथा भूता गीतनृत्यादिहर्षिताः” ।
हेभाद्रौ ब्रह्माण्डे “कुशस्थाने च दूर्वाः स्युर्मङ्गलस्यामि-
वृद्धये” । कुशा अपि वक्ष्यन्ते । छन्दोगपरिशिष्ठे “प्रातरा-
मन्त्रितान् विप्रान् युग्मानुभयतस्तथा” । उभयतः दैवे
पित्र्ये च वैश्वदेवे द्वौ विप्रौ पित्रादीनामेकैकस्य द्वौ
द्वाविति विंशतिः । त्रिके वा द्वौ द्वावित्यष्टौ विप्राः । अत्र
विप्रालाभे स्त्रियोऽपि मोज्या इत्याहाशार्के वृद्धवसिष्ठः
“मातृश्राद्धे तु विप्राणामलामे पूजयेदपि । पतिपुत्रा-
न्विताभव्या योषितोऽष्टौ कुलोद्भवाः । मातृत्रिके च-
तस्रः मातामहीत्रिके चेत्यष्टौ” इति हेमाद्रिः । “अत्र
पित्र्ये प्राङ्मुखाविप्राः पाद्ये पित्र्ये चतुरस्वं म-
ण्डलमिति, जयन्तः” हेमाद्री ब्राह्मे “विप्रान् प्रदक्षि-
णावर्त्तं प्राङ्मुखानुपवेशयेत्” । छन्दोगपरिशिष्टे “गोत्र-
नामभिरामत्र्य पितृभ्योऽर्घ्यं प्रदापयेत् । नात्रापसव्य-
करणं न पित्र्यं तीर्थमिष्यते । ज्येष्ठोत्तरकरान् युग्मान्
कराग्राग्रपवित्रकान् । कृत्वार्घ्यं सम्प्रदातव्यं नैकैकस्यात्र
दीयते” पित्रादेर्द्वौ द्वौ विप्रौ तयोर्दक्षिणहस्तौ संयोज्य
प्रथमोपवेशितविप्रकरोपरि तन्त्रेण द्वयोरर्घ्यं दद्या-
दत्यर्थः । बह्वृचकारिकायां तु “दत्तार्घ्यादेकदेशः स्या-
दर्ष्यदानं प्रतिद्विजम् । आवृत्तिरपि मन्त्रस्य प्रति-
ब्राह्मणमिष्यंते । प्रतिद्विजं पृथक्कुर्यान्निवीत्थर्घ्यानुमन्त्र-
णम्” इत्युक्तम् “मधु मध्विति यस्तत्र त्रिर्जपोऽशितुमि-
च्छताम् । गायत्र्यनन्तरं स्तोत्रं मधुमन्त्रविवर्जितम् ।
नचाश्नंस्तु जपेदत्र कदाचित् पितृसूक्तकम्” तथा
“सम्पन्नमिति तृप्ताःस्य प्रश्नस्थाने विधीयते । सुसम्पन्न-
मिति प्रोक्ते शेषमन्नं निवेदयेत् । अक्षय्योदकदानञ्च
अर्घ्यदानवदिष्यते । षष्ठ्यैव नियतं कुर्य्यान्न चतुर्थ्या
कदाचन” । चन्द्रोदये व्राह्मे “पठेच्छकुनिसूक्तं तु स्वस्ति
सूक्तं शुभं तथा । नान्दीमुखान् पितॄन् मक्त्या साञ्ज-
लिश्च समाह्वयेत्” तथा “शाल्यन्नं दधि मध्वक्तं वद-
राणि यवांस्तथा । मिश्रीकृत्य तु चतुरः पिण्डान् श्री-
फलसन्निभान् । दद्यान्नान्दीमुखेभ्यश्च पितृभ्यो विधि-
पूर्वकम् । द्राक्षामलकमूलानि यवांश्च विनियोजयेत् ।
तान्येव दक्षिणार्थन्तु दद्याद्विप्रेषु सर्वदा” । तत्रैव चतु-
र्विशतिमते “द्वौ द्वौ चाभ्युदये पिण्डावेकैकस्मै विनिः-
[Page4036-b+ 38]
क्षिपेत् । एकं नाम्ना परं तूष्णीं दद्यात्पिण्डान् पृथक्
पृथक्” । वसिष्ठः “प्राङ्मुखो देवतीर्थेन प्राक्कूलेषु कुशेषु
च । दत्त्वा पिण्डान्न कुर्वीत पिण्डपात्रमधोमुखम्” ।
“नान्दीमुखेभ्यः पितृभ्यः स्वाहेति वा पिण्डदानमन्त्रः” ।
इति वृत्तिः । अत्र पिण्डाः कृताकृता इत्युक्तम् । तत्रैव
मविष्ये “पिण्डनिर्वपणं कुर्य्यान्न वा कुर्य्याद्विचक्षणः ।
वृद्धिश्राद्धे महावाहो! कुलधर्मानवेक्ष्य तु” छागलेयः
“अग्नौ करणमर्घ्यं च वाहनं चावनेजनम् । पिण्ड-
श्राद्धे प्रकुर्वीत पिण्डहीने निवर्त्तते” तेनात्र भोजनस्यैव
प्रधानत्वाद्यदि विप्रस्य वमनं तदा तस्यैव पार्वकस्य पुन-
रावृत्तिरिति सिद्धम्” । वृद्धिश्राद्धञ्च मूतनिमित्तं यथा पुत्र-
जन्मनिमित्तं माविनिमित्तं च यथा विवाहादिनिमित्त-
मिति भेदः इति श्रा० त० रघु० समर्थितम् । तद्विधानञ्च
छन्दोगपरिशिष्टादौ दृश्यम् । ६ चतुर्दशाक्षरपादके छन्दो-
षेदे स्त्री “स्वरमिदि यदि नौ तौ च नान्दीमुखी गौ”
छन्दोम० तल्लक्षणमुक्तम् ।
<LEND>
