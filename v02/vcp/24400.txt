<L>24400<pc>3470,a<k1>दम्भ<k2>दम्भ
दम्भ¦ पु० दन्भ--घञ् । १ कपटे २ शाट्ये अधार्मिकेणात्मनो
धार्मिकत्वस्य ख्यापने ४ लोमवञ्चनाभ्यां विहितकर्मानुष्ठाने
५ पूजाप्राप्त्यर्थं स्वधार्म्मिकत्वख्यापने । “द्वेषं दम्भं च मानं
च क्रोधं तैक्ष्ण्यं च वर्ज्जयेत्” मनुः । “सत्कारमान-
पजार्घं तपो दम्भेन चैव यत्” गीता । न्यायसूत्रवृत्तौ
तु दम्भस्य रागविशेषेच्छाभेदरूपत्वमुक्तं यथा
“तद् त्रैराश्यं रागद्वेषमोहान्तर्भावात्” गौ० सू० । “तत्र
रागपक्षः कामो मत्सरः स्पृहा तृष्णा लोभो माया दम्भः”
इत्युक्त्वा “कामो विरंसा रतिश्च विजातीयः संयोगः नारी-
गताभिलाष इति तु न युक्तं स्त्रियः कामेऽव्याप्तेः मत्सरः
स्वप्रयोजनप्रतिसन्धानं विना पराभिमतनिवारणेच्छा, यथा
राजकीयादुदपानान्नोदकं पेयम् इत्यादि । एवं परगुण-
निवारणेच्छाऽपि । स्पृहा धर्माविरोधेन प्राप्तीच्छा तृष्णा
इदं मे न क्षियतामितीच्छा उचितव्ययाकरणेनापि धन-
रक्षणेच्छारूपं कार्पण्यमपि तृष्णाभेद एव । धर्मविरोधेन
परद्रव्येच्छा लोभः, परवञ्चनेच्छा माया, कपटेन धार्मि-
कात्वादिना स्वोत्कर्षख्यापनेच्छा दम्भः” गौ० वृ० ४ । ३
कामादिकदम्भान्तानामिच्छाविशेषरूपत्वात् रागरूपे दोषे
अन्तर्भाव उक्तः अधिकं दोषशब्दे वक्ष्यते ।
<LEND>
