<L>20748<pc>3060,b<k1>जरासन्धजित्<k2>जरासन्धजित्
जरासन्धजित्¦ पु० जरासन्धं जितवान् जि--क्विप् ६ त० ।
भीमे पाण्डवे तज्जयकथा भा० स० २३ अ०
<फ्>“कार्त्तिकस्य तु मासस्य प्रवृत्तं प्रथमेऽहनि । अना-
हारं दिवारात्रमविश्रान्तमवर्त्तत । तद्वृत्तं तु त्रयोदश्यां
समवेतं महात्मनोः । चतुर्द्दश्यां निशायान्तु निवृत्तो
मागधः क्लमात् । तं राजानं तथा क्लान्तं दृष्ट्वा राजन्!
जनार्दनः । उवाच भीमकर्माणं भीमं सम्बोधयन्निव ।
क्लान्तः शत्रुर्न कौन्तेय! लभ्यः पीडयितुं रणे । पीड्य-
मानो हि कात्र्स्न्येन जह्याज्जीवितमात्मनः । तस्मात्तेनैव
कौन्तेव! पीडनीयोजनाधिपः । सममेतेन युध्यस्य बा-
हुभ्यां भरतर्षभ! । एवमुक्तः स कृष्ण न पाण्डवः पर-
वीरहा । जरासन्धस्य तद्रूपं ज्ञात्वा चक्रे मतिं बधे ।
[Page3061-a+ 38]
ततस्तमजितं जेतुं जरासन्धं वृकोदरः । संरम्भं बलिनां
श्रेष्ठो जग्राह कुरुनन्दनः । भीमसेनस्ततः कृष्णमुवाच
यदुनन्दनम् । बुद्धिमास्थाय विपुलां जरासन्धबधेप्सया ।
नायं पापो मया कृष्ण! युक्तः स्यादनुरोधितुम् । प्राणेन
यदुशार्दूल! बद्धकक्षेण वामसा । एवमुक्तस्ततः कृष्णः
प्रत्युवाच वृकोदरम् । त्वरयन् पुरुषव्याघ्र! जरासन्ध
बधेप्सया । यत्ते दैवं परं सत्वं यच्च ते मातरिश्वनः ।
बलं भीम! जरासन्धे दर्शयाशु तदद्य वै । एवमुक्तस्तदा
भीमो जरासन्धमरिन्दमः । उत्क्षिप्य भ्रामयामास
बलवन्तं महाबलः । भ्रामयित्वा शतगुणं जानुभ्यां
भरतर्षभ! । बभञ्ज पृष्ठं संक्षिप्य निष्पिष्य विननाद च ।
करे गृहीत्वा चरणं द्वेधा चक्रे महाबलः । तस्य
निष्पिष्यमाणस्य पाण्डवस्य च गर्जतः । अभवत्तुमुलो
नादः सर्वप्राणिभयङ्करः । वित्रेसुर्मागधाः सर्वे स्त्रीणां
गर्भाश्च सुस्रुवुः । भीमसेनस्य नादेन जरासन्धस्य चैव ह ।
किं नु स्याद्धिमवान् भिन्नः किं नु स्विद्दीर्यते मही ।
इति वै मागधा जज्ञुर्भीमसेनस्य निःस्वनात् । ततो राज्ञः
कुलद्वारि प्रसुप्तमिव तं नृपम् । रात्रौ गतासुमुत्सृज्य
निश्चक्रमुररिन्दमाः । जरासन्धरथं कृष्णो योजयित्वा
पताकिनम् । आरोप्य भ्रातरौ चैव मोक्षयामास बान्ध-
वान् ।”
<LEND>
