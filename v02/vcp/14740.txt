<L>14740<pc>2192,b<k1>कृप<k2>कृप
कृप¦ पु० चु० कृप--अच् । राजर्षिभेदे “यथा रुशमं श्यावकं
कृपमिन्द्र! प्रावः” ऋ० ८, ३, १२, “रुशमं श्यावकं कृपं
चैतन्नामकांस्त्रीन् राजर्षीन्” यथा प्रावः” भा० ।
कृपा अस्त्यस्य पालनसाधनत्वेन अर्श० अच् । शरद्वतो
गातमस्य २ पुत्रे ३ तत्सुतायां स्त्री ङीप् । यथा च त-
योरुत्पत्तिस्तन्नामता च तथा भा० आ० १३० अ० उक्तं यथा
“कृपस्यापि मम ब्रह्मन्! सम्भवं वक्तुमर्हसि । शरस्तम्बात्
कथ जज्ञ कथ वाऽस्त्राण्यवाप्तवान् । वैशम्पायन
[Page2193-a+ 38]
उवाच । महर्षेर्गोतमस्यासोच्छरद्वान्नाम गौतमः । पुत्रः
किल महाराज! जातः सह शरैर्विभो! । न तस्य वेदाध्य-
यने तथा वुद्धिरजायत । यथाऽस्य बुद्धिरभबद्धनुर्वेदे पर-
न्तप! । अधिजम्मुर्यथा वेदांस्तपसा ब्रह्मचारिणः । तथा
स तपसोपेतः सर्व्वाण्यस्त्राण्यवाप ह । धनुर्वेदपरत्वाच्च
तपसा विपुलेन च । भृशं सन्तापयामास देवराज स
गौतमः । ततो जानपदीं नाम देवकन्यां सुरेश्वरः । प्रा-
हिणोत्तपसो विघ्नं कुरु तस्येति कौरव! । सा हि ग-
त्वाश्रमं तस्य रमणीयं शरद्वतः । धनुर्वाणधरं बाला
लोभयामास गौतमम् । तामेकवसनां दृष्ट्वागौतमोऽप्स-
रसं वने । लोकेऽप्रतिमसंस्थानां प्रोत्फुल्लनयनोऽभवत् ।
सधनुश्च शरस्तस्य कराभ्यामपतद्भुवि । वेपथुश्चापि तां
दृष्ट्वा शरीरे समजायत । स तु ज्ञानगरीयस्त्वात्तपसश्च
समर्थनात् । अवतस्थे महाप्राज्ञो धैर्य्येण परमेण ह ।
यस्तस्य सहसा राजन्! विकारः समदृश्यत । तेन सुस्राव
रेतोऽस्य स च तन्नावबुध्यत । धनुश्च सशरं त्यक्त्वा तथा
कृष्णाजिनानि च । स विहायाश्रमन्तञ्च ताञ्चैवाप्सरसं
मुनिः । जगाम रेतस्तत्तस्य शरस्तम्बे पपात च । शर-
स्तम्बे च पतितं द्विधा तदभवन्नृप! । तस्याथ मिथुनं
जज्ञे गौतमस्य शरद्वजः । मृगयाञ्चरतो राज्ञः शान्त-
नोस्तु यदृच्छया । कश्चित् सेनाचरोऽरण्ये मिथुनं तदप-
श्यत । धनुश्च सशरं दृष्ट्वा तथा कृष्णाजिनानि च ।
ज्ञात्वा द्विजस्य चापत्ये धनुर्वेदान्तगस्य ह । स राज्ञे
दर्शयामास मिथुनं सशरं धनुः । स तदादाय मिथुनं
राजा च कृपयान्वितः । आजगाम गृहानेव मम पुत्त्रा-
विति ब्रुवन् । ततः संवर्द्धयामास संस्कारैश्चाप्ययोज-
यत् । प्रातीपेयो नरश्रेष्ठो मिथुनं गौतमस्य तत् ।
गौतमोऽपि ततोऽभ्येत्य धनुर्वेदपरोऽभवत् । कृपया यन्मया
बालाविमौ संवर्द्धिताविति । तस्मात्तयोर्नाम चक्रे तदेव
स महोपतिः । गोपितौ गौतमस्तत्र तपसा समविन्दत ।
आगत्य तस्मै गोत्रादि सर्वमाख्यातवास्तदा । चतुर्विधं
धनुर्वेदं शास्त्राणि विविधानि च । निखिलेनास्य तत्सर्वं
पुह्यमाख्यातवांस्तदा । सोऽचिरेणेव कालेन परमाचा-
र्य्यतां गतः । ततोऽधिजग्मुः सर्वे ते धनुर्वेदं महार-
थाः । धृतराष्ट्रात्मजाश्चैव पाण्डवाः सह यादवैः ।
वृष्णयश्च नृपाश्चान्ये नानादेशसमागताः” ।
“अहल्या कन्यका यस्यां शतानन्दस्तु गोतमात । तस्य
नृत्यधृतिः पुत्रो धनुर्वेदविशारदः । शरद्वांस्ततसुतो-
[Page2193-b+ 38]
यस्य स्वर्वेश्यादर्शनात् किल । शरस्तम्बेऽपतद्रेतो मिथुनं
तदभूत् श्रुतम् । तद्दृष्ट्वा कृपयाऽगृह्णाच्छान्तनुर्मृगयां
चरन् । कृपः कुमारः कन्या च द्रोणपत्न्यभवत् कृपी”
भाग० ९, २१० । स च रुद्रांशसम्भूतः यथाह “यस्तु
राजन् । कृपोनाम ब्रह्मर्षिरभवत् क्षितौ । रुद्राणान्तु
गणाद्विद्धि संभूतमतिपौरुषम्” भा० आ० ६७ अ० ।
म च चिरजीवी । “अश्वत्थामा बलिर्व्यासो हनूमांश्च
विभीषणः । कृपः परशुरामश्च सप्तैते चिरजीविनः”
पुरा० । “ततो दीर्घायुयं व्यासं रामं द्रौणिं कृपं बलिम् ।
प्रह्लादञ्च हनूमन्तं विभीषणमथार्चयेत्” ति० त० गर्गः ।
४ कर्म्मणि च “यमासा कृपनीडं भासा केतुम् वर्द्धयन्ति”
ऋ० १०, २०, ३, “कृपनीडं कर्म्मस्थानम्” भा० ।
<LEND>
