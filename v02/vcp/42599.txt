<L>42599<pc>4979,b<k1>व्यञ्जन<k2>व्यञ्जन
व्यञ्जन¦ न० विशेषेणाज्यते वि + अन्ज--ल्युट १ सूपशाकादौ
[Page4980-a+ 38]
ओदनभोजनोपकरणे राजनि० । “व्यञ्जनं शाकमत्-
स्याद्यं हृद्यं वृष्यञ्च पुष्टिदम् । द्रव्येण येन येनेह व्यञ्जनं
मत्स्यमांसयोः । तस्य तस्य तयोश्चैतद्गुणदोषैर्विभावयेत्”
राजव० । वि + अन्ज--णिच्--ल्युट् । २ चिह्ने ३ श्म-
श्रुणि ४ अवयवे ५ दिने मेदि० । ६ उपस्थे ७ अर्द्धमात्राका-
लेनीच्चार्य्ये हल्वर्णे च धरणिः “व्यञ्जनं चार्द्धमात्रकम्”
शिक्षा० । ८ अलङ्कारप्रसिद्धे शब्दस्य वृत्तिभेदे च युच् ।
९ उक्तार्थे स्त्री “विरतास्रभिधाद्यासु ययार्थो बोध्यतेऽ-
परः । सा वृत्तिर्व्वञ्जना नाम शब्दस्यार्थादिकस्य च ।
अभिधासक्षणामूलाशब्दस्य व्यञ्जना द्विधा” सा० द० ।
तत्र अभिधामूला तच्छब्दे २९० पृ० दृश्या ।
“लक्षणामूलामाह “लक्षणोपास्यते यस्य कृते तत्तु
प्रयोजनम् । यया प्रत्याय्यते सा स्याद् व्यञ्जना लक्षणा-
श्रया” । (गङ्कायां घोषः) इत्यादौ जलमयाद्यर्थ-
बोधनादभिधायां विरतायां तदाद्यर्थबोधनाच्च लक्षणायां
विरतायां यथा शीतत्वपावनत्वाष्द्यविशयादिर्बोध्यते सा
लक्षणामूला व्यञ्जना । एवं शाब्दीं व्यञ्जनामुक्त्वाऽऽर्थीं
व्यञ्जनामाह “वक्तृबोद्धवाक्यानाकन्यसन्निधिवाच्ययोः ।
प्रस्तावदेशकालानां कालोञ्चेष्टादिकस्य च । वैशिष्ट्या-
दन्यमर्थं या बोधयेत् साऽर्थलम्भवा” । व्यञ्जनेति सम्ब-
ध्यते । तत्र वक्तृवाक्यवोस्तावद्देशकालवैशिष्ट्ये यथा मम
“कालो मधुः कुपित एष च पुष्पधन्वा धीरा वहन्ति
रतिखेदहराः अमीराः । केलीवनीयमपि वञ्जुलकुञ्ज-
मञ्जुर्दूरे पतिः कथय किं करणीयमद्य” । अत्रैतं देशं
प्रति शीघ्रं प्रच्छन्नकामुकस्त्यया प्रेष्यताम्” इति सखीं
प्रति कयाचित् द्योत्यते । बोद्ध्वव्यवैशिष्ट्ये यथा “निः-
शेषषच्युतचन्दनं स्तनतटं निर्मृष्टरागोऽधरो नेत्रे दूर-
मनञ्जने पुलकिता तन्धी तवेयं तनुः । मिथ्यावादिनि!
दूति! बान्धवजनस्याज्ञातपीडागमे वाषीं आतुमितो
गतासि न पुनस्तस्याधमस्यान्तिकम्” । अत्र तदन्तिकमेव
गतासीति विपरीतलक्षणया लक्ष्यम् । तस्य च रन्तु-
मिति व्यङ्गां प्रतिपाद्यदूतावैशिष्ट्याद्बोध्यते । अ-
स्यसन्निधिवैशिष्ट्ये यथा “उअ णिच्चल णिप्पन्दा भि-
सिणीपत्तम्मि रेहइ बलाआ । णिम्मलमरगअभाअ-
णपरिठ्ठिआ संखसुत्ति व्व” । अत्र बलाकाया निस्यन्द-
त्वेन विश्वस्तत्वं तेनास्य देशस्य विजनत्वमतः सङ्केत-
स्थानमेतदिति कथापि सन्निहितप्रच्छन्नकामुकं प्रत्यु-
च्यते। अत्रैव स्थाननिर्जनत्व व्यङ्गार्थ वैशिष्ट्यं प्रयो
[Page4980-b+ 38]
जनम् । “भिन्नकण्ठध्वनिर्धीरैः काकुरित्यभिधीयते” ।
इत्युक्तप्रकारायाः काकोर्भेदा आकारादिभ्यो ज्ञातव्याः ।
एतद्वौशिष्ट्य यथा “गुरुपरन्त्रतया वत दूरतरं देशमुद्यतो
गन्तुम् । अलिकुलकोकिलललिते नैष्यति सखि! सुर-
भिसलयेऽसौ” । अत्र नैष्यति अपि तु एव्यत्येवेति
काक्वा व्यज्यते । चेष्टावैशिष्ट्ये यथा “सङ्केतकालमनसं
विटं ज्ञात्वा विदग्धया । हसन्नेत्रार्पिताकूतं लीला-
पद्मं निमीलितम्” । अत्र सन्ध्या सङ्केतकाल इति प-
द्मनिमीलनादिचेष्टया कयाचित् द्योत्यते । एवं वक्त्रा-
दीनां व्यस्तसमस्तानां वैशिष्ट्ये बोध्यम् । “त्रैविध्यादि-
यमर्थानां प्रत्येकं त्रिविधा मता” । अर्थानां वाच्यलक्ष्य-
व्यङ्ग्यत्वेन त्रिरूपतया सर्वा अप्यनन्तरोक्ता व्यञ्जनास्त्रि-
विधाः । तत्र वाच्यार्थस्य व्यञ्जना यथा “काली मघुः”
इत्यादि । लक्ष्यार्थस्य यथा “निःशेषच्युतचन्दनम्”
इत्यादि । व्यङ्ग्यार्थस्य यथा “उअ णिच्चमेत्यादि” ।
प्रकृतिप्रत्ययव्यञ्जनत्वन्तु प्रपञ्चयिष्यते “शब्दोबोध्यो व्यन-
क्त्यर्थं शब्दोऽप्यर्थान्तराचयः । एकस्य व्यञ्जकत्वे तद-
न्यस्य सहकारिता” । यतः शब्दो व्यञ्जकत्वेऽर्थान्तरम-
पेक्षते अर्थोऽपि शब्द, तदेकस्य व्यङ्जकत्वे अन्यस्य सह-
कारिताऽवश्यमङ्गीकार्य्या । “अभिधादित्रयोप्राधिवैशिष्ट्या-
त्त्रिविधो मतः । शब्दोऽपि वाचकस्तद्वल्लक्षको व्यञ्जक-
स्तथा” । अभिधोपाधिको वाचकः । लक्षणोपाधिको
लक्षकः । व्यञ्जनोपाधिको व्यञ्जकः” सा० द० २
<LEND>
