<L>20685<pc>3052,b<k1>जयद्रथ<k2>जयद्रथ
जयद्रथ¦ पु० १ पौरवे वृहन्मनसो नृपस्य यशोदेव्यां जाते पुत्र-
<>भेदे । तदुत्पत्तिकथा “वृहद्दर्भसुतो यस्तु राजा नाम्ना
<>वृहन्मनाः । तस्य पत्नीद्वयञ्चासीद्वैनतेयमुते शुभे ।
<>यशोदेवी च सत्या च ताभ्यां वंशस्तु भिद्यते । जय-
<>द्रथस्तु राजेन्द्र! यशोदेव्यां व्यजायत” हरिवं० ३१ अ० ।
<>सिन्धुदेशाधिपवृद्धक्षत्रसुते २ राजभेदे । स च घृतराष्ट्रकन्यां
<>दुःशलामुपयेमे । स च सौवीरदेशाधिपः “जयद्रथो नाम
<>यदि श्रुतस्ते सौवीरराजः सुभगे! स एषः” भा० व० २६४
<>स च द्रीपदीं हृत्वा पलायमानो विजित्य भीमेन गृहीतो
<>युधिष्ठिराज्ञया मुक्तश्च । ततो निर्वेदमासाद्य तपसा
<>तोषितात् रुद्रतो वरं लेभे तत्कथा यथा
<P>“जयद्रथस्तु संप्रेक्ष्य भ्रातरावुद्यतायुधौ । प्राधा-
<>वत्तूर्णमव्यग्रो जीवितेप्सुः सुदुःखितः । तं भीमसेनो
<>धावन्तमवतीर्य्य रथाद्बली । अभिद्रुत्य निजग्राह
<>केशपक्षे ह्यमर्षणः । समुद्यम्य च तं भीमो निष्पिपेष
<>महीतले । शिरो गृहीत्वा राजानं ताडयामास
<>चैव ह । पुनः सञ्जीवसानस्य तस्योत्पतितुमिच्छतः ।
<>पदा मूर्द्ध्नि महाबाहुः प्राहरद्विलपिष्यतः । तस्य जानु
<>ददौ भीमो जघ्ने चैनमरत्निना । स मोहमगमद्राजा
<>प्रहारवरपीडितः । सरोषं भीमसेनं तु वारयामास
<>फाल्गुनः । दुःशलायाः कृते राजा यत्तदाहेति
<>कौरवः । भीम उवाच । नायं पापसमाचारो मत्तो
<>जीवितुमर्हति । कृष्णायास्तदनर्हायाः परिक्लेष्टा नरा-
<>धमः । किन्नु शक्यं मया कर्त्तुं यद्राजा सततं घृणी ।
<>त्वञ्च वालिशया बुद्ध्या सदैवाम्मान् प्रबाधसे । एव-
<>कृक्त्वा मटास्तस्य पञ्च चक्रे वृकोदरः । अर्द्धचन्द्रेण
<>वाणेन किञ्चिदबुवतस्तदा । विकत्थयित्वा राजानं
<>ततः प्राह वृकोदरः । जीवितुञ्चेच्छसे मूढ! हेतुं मे
<>गदतः शृणु । दासोऽस्मीति त्वया वाच्यं संसत्सु च
<>सभासु च । एवं ते जीवितं दद्यामेष युद्धजितो
<>विधिः । एवमस्त्विति तं राजा कष्यमाणो जयद्रथः ।
<>प्रोवाच पुरुषव्याघ्रं भीममाहवशोभिनम् । तत एनं
<>विचेष्टन्तं बद्ध्वा पार्थो वृकोदरः । रथमारोपया-
<>मास विसंज्ञं पांशुगुण्ठितम् । ततस्तं रथमास्थाप्य
<>भीमः पार्थानुगस्तदा । अभ्येत्याश्रममध्यस्थमभ्यगच्छद्-
<>युधिष्ठिरम् । दर्शयामास भीमस्तु तदवस्थं जयद्रथम् ।
[Page3053-a+ 38]
<>तं राजा प्राहसद्दृष्ट्वा मुच्यतामिति चाब्रवीत् । राजा-
<>नञ्चाब्रवीद्भीमो द्रौपद्याः कथ्यतामिति । दासभावं
<>गतो ह्येष पाण्डूनां पापचेतनः । तमुवाच ततो
<>ज्येष्ठो भ्राता सप्रणयं वचः । मुञ्चेममधमाचारं
<>प्रमाणं यदि ते वयम् । द्रौपदी चाब्रवीद्भीममभिवीक्ष्य
<>युधिष्ठिरम् । दासीऽयं मुच्यतां राज्ञस्त्वया पञ्चसटः
<>कृतः । स मुक्तोऽभ्येत्य राजानमभिवाद्य युधिष्ठिरम् ।
<>ववन्दे विह्वलो राजंस्तांश्च दृष्ट्वा मुनींस्तदा । तमुवाच
<>घृणी राजा धर्मपुत्रो युधिष्ठिरः । तथा जयद्रथ
<>दृष्ट्वा गृहीतं सव्यसाचिना । अदासो गच्छ मुक्तोरसि
<>मैवं कार्षीः पुनः पुनः । स्त्रीकामञ्च धिगस्तु त्वां
<>क्षुद्रः क्षुद्रसहायवान् । एवंविधं हि कः कुर्य्यात्त्वदम्यः
<>पुरुषाधमः । गतसत्वमिव ज्ञात्वा कर्त्तारमशुभस्य तम् ।
<>संप्रेक्ष्य भरतश्रष्ठः कृपाञ्चक्रे नराधिपः । धर्मे ते
<>वर्द्धतां बुद्धिर्मा चाधर्मे मनः कृथाः । साश्वः सरथ
<>पादातः स्वस्ति गच्छ जयद्रथ! । एवमुक्तस्तु सव्रीडस्तूष्णीं
<>किञ्चिदवाङ्मुखः । जगाम राजा दुःखार्त्ती गङ्गा-
<>द्वाराय भारत । स देवं शरणं गत्वा विरूपाक्षमुमा-
<>पतिम् । तपश्चचार विपुलं तस्य प्रीतो वृषध्वजः ।
<>बलिं स्वयं प्रत्यगृह्णात् प्रीयमाणस्त्रिलोचनः । वर-
<>ञ्चास्मै ददौ देवः स जग्राह च तच्छृणु । जयद्रथ
<>उवाच । समस्तान् सरथान् पञ्च जयेयं युधि पाण्ड-
<>वान् । इति राजाव्रवीद्देवं नेति देवस्तमब्रवीत् ।
<>महेश्वर उवाच । अजय्यांश्चाप्यबध्यांश्च वारषिष्यसि
<>तान् युधि । ऋतेऽर्जुनं महाबाहुं नरं नाम सुरे-
<>श्वरम् । वदर्य्यां तप्ततपसं नारायणसहायकम् ।
<>अजितं सर्वलोकानां देवैरपि दुरासदम् । मया दत्तं
<>पाशुपतम् दिव्यमप्रतिमं शरम् । अवाप लोकपालेभ्यो
<>वजादीन् स महाशरान्” ।
<P>“प्रधानं शस्त्रविदुषां तेन कृष्णेन रक्ष्यते । सहायः
<>पुण्डरीकाक्षः श्रीमानतुलविक्रमः । समानस्यन्दने
<>पार्थमास्थाय परवीरहा न शक्यते तेन जेतुं
<>त्रिदशैरपि दुःसहः । कः पुनर्मानुषो भावो रणे पार्थं
<>विजेष्यते । तमेकं वर्जयित्वा तु सर्वं यौधिष्ठिरं
<>बलम् । चतुरः पाण्डवान्राजन्! दिनैकं जेष्यसे
<>रिपून्” । स च भारतयुद्धकाले द्रोणरचितचक्रव्यू हद्वारे
<>स्थित्वाऽर्जुनमृते युधिष्ठिरादीन् चतुरो भ्रातॄन् जिगाय ।
<>अभिमन्युञ्च जघान । तद्बधकुपितेनार्ज्जुनेन श्वः
[Page3053-b+ 38]
<>सूर्य्यास्तमयात् प्रागेव त्वां हन्ता तथा त्वामहत्वा स्वयं
<>वा मर्त्तेति प्रतिज्ञाय स निहतः तच्छिरश्च अन्यत्र
<>तपस्यतस्तत्पितुर्हस्तेऽलक्षितं शरपरम्परया पातितं
<>तेन च तस्य शिरसो भूमौ पातनेन स्वशिरः शतधा-
<>भूतं तत्कथा यथा भा० द्रो० १४४ अ० ।
<P>“एतस्मिन्नेव काले तु द्रुतं गच्छति भास्करे । अव्र-
<>वीत् पाण्डवं राजंस्त्वरमाणो जनार्द्दनः । एष मध्ये
<>कृतः षड्भिः पार्थ! वीरैर्महारथैः । जीवितेप्सु-
<>र्महाबाही! भीतस्तिष्ठति सैन्धवः । एताननिर्जत्य रणे
<>षड्रथान् पुरुषर्षभ! । न शक्यः सैन्धवो हन्तुं यत्तो
<>निर्व्याजमर्जुन । योगमत्र विधास्यामि सूर्य्यस्यावरणं
<>प्रति । अस्तं गत इति व्यक्तं प्रेक्ष्यत्येकः स सिन्धु-
<>राट् । हर्षेण जीविताकाङ्क्षी विनाशार्थं तव प्रभो! ।
<>न गोप्स्यति दुराचारः स आत्मानं कथञ्चन । तत्र
<>छिद्रे प्रहर्त्तव्यं त्वयास्य कुरुसत्तम । व्यपेक्षा नैव
<>कर्त्तव्या गतोऽस्तमिति भास्करः । एवमस्त्विति बीभत्सु-
<>केशवं प्रत्यभाषत । ततोऽसृजत्तमः कृष्णः सूर्य्यस्या
<>वरणं प्रति । योगी योगेन संयुक्तो योगिनामीश्वरो
<>हरिः । सृष्टे तमसि कृष्णेन गतोऽस्तमिति भास्करः ।
<>त्वदीया जहृषुर्योधाः पार्थनाशान्नराधिप! । ते पहृष्टा
<>रणे राजन्नापश्यन् सैनिका रविम् । उन्नाम्य बक्त्राणि
<>तदा स च राजा जयद्रथः । वीक्षमाणे ततस्तस्मिन्
<>सिन्धुराजे दिवाकरम् । पुनरेवाब्रवीत् कृष्णो धनञ्जय-
<>मिदं वचः । पश्य सिन्धुपतिं वीरं प्रेक्षमाणं दिवा-
<>करम् । भयं विपुलमुत्सृज्य त्वत्तो भरतसत्तम । अयं
<>कालो महाबाहो! बधायास्य दुरात्मनः । इत्येवं
<>केशवेनोक्तः पाण्डुपुत्रः प्रतापवान् । न्यबधीत्तावकं
<>सैन्यं शरैरर्काग्निसन्निभैः” ।
<P>“एवं तान् व्याकुलीकृत्य त्वदीयान् स महारथान् ।
<>उज्जहार शरं घोरं पाण्डवोऽनलसन्निभम् । इन्द्रा-
<>शनिसमप्रख्यं दिव्यमन्त्राभिमन्त्रितम् । सर्वभारसहं
<>शश्वद्गन्धमाल्यार्च्चितं महत् । वज्रेणास्त्रेण संयोज्य
<>विधिवत् कुरुनन्दनः । समादधन्महबाहुर्गाण्डीवे
<>क्षिप्रमर्जुनः । तस्मिन् सन्धीयमाने तु शरे ज्वलन-
<>तेजसि । अन्तरीक्षे महानादो भूतानामभवन्नृपः ।
<>अव्रवीच्च पुनस्तत्र त्वरमाणो जनार्द्दनः । धनञ्जय!
<>शिरश्छिन्धि सैन्धवस्य दुरात्मनः । अस्तं महीधर-
<>श्रेष्टं यियासति दिवाकरः । शृणुष्वैतच्च कार्य्यं मे
[Page3054-a+ 38]
<>जयद्रथबधं प्रति । वृद्धक्षत्रः सैन्धवस्य पिता जगति
<>विश्रुतः । स कालेनेह महता सैन्धवं प्राप्तवान्
<>सुतम् । जयद्रथममित्रघ्न! तञ्चोवाच तदा नृपम् । अन्त-
<>र्हिता पुरा वाणी मेघदुन्दभिनिस्वना । तवात्मजो मनु-
<>ष्येन्द्र! कुलशीलदमादिमिः । गुणैर्भविष्यति विभो! सदृशो
<>वंशयोर्द्वयोः । क्षत्त्रियप्रवरो लोके नित्यं शूराभिसत्-
<>कृतः । शत्रुभिर्युध्यमानस्य संग्रामे त्वस्य धन्विनः ।
<>शिरश्छेत्स्यति संक्रुद्धः शत्रुरालक्षितो भुवि । तच्छ्रुत्वा
<>सिन्धुराजश्च ध्यात्वा चिरमरिन्दमः । ज्ञातीन् सर्व्वानु-
<>बाचेदं पुत्रस्नेहाभिनोदितः । संग्रामे युध्यमानस्य
<>वहतो महतीं धुरम् । धरण्यां मम पुत्रस्य पातयिष्यति
<>यः शिरः । तस्यापि शतधा मूर्द्धा फलिष्यति न संशयः ।
<>एवमुक्त्वा ततो राज्ये स्थापयित्वा जयद्रथम् । वृद्धक्षत्रो
<>वनं यातस्तपश्चोग्रं समास्थितः । स तप्यते च तेजस्वी
<>तपो घोरं दुरासदम् । समन्तपञ्चकादस्माद्बहिर्वानरके-
<>तन! । तस्माज्जयद्रयस्य त्वं शिरश्छित्त्वा महामृधे ।
<>दिव्येनास्त्रेण रिपुहन्! घोरेणाद्भुतकर्मणा । सकुण्डलं
<>सिन्धुपतेः प्रभञ्जनसुतानुज! । उत्सङ्गे पातयाद्याशु
<>वृद्धक्षत्रस्य भारत! । अथ त्वमस्य मूर्द्धानं पातयिष्यसि
<>भूतले । तवापि शतधा मूर्द्धा फलिष्यति न संशयः ।
<>यथा चेदं न जानीयात् स राजा तपसि स्थितः । तथा
<>कुरु कुरुश्रेष्ठ! दिव्यमस्त्रमुपाश्रितः । न ह्यसाध्यमकार्य्यं
<>वा विद्यते तव किञ्चन । समस्तेष्वपि लोकेषु त्रिषु वास-
<>वनन्दन! । एतच्छ्रुत्वा तु वचनं सृक्कणी परिसंलिहन् ।
<>इन्द्राशनिसमस्पर्शं दिव्यमन्त्र भिमन्त्रितम् । सर्वभारसहं
<>शश्वद्गन्धमाल्यार्च्चितं शरम् । विससर्ज्जार्जुनस्तूर्णं
<>सैन्धवस्य बधे धृतम् । ततो धनञ्जयः शीघ्रं शरं तं
<>भास्करत्विषम् । उज्जिहीर्षुः शिरः कायात् सैन्धवस्य
<>महात्मनः । स पार्थभुजनिर्मुक्तः शरः श्येन इवाशुगः ।
<>छित्त्वा शिरः सिन्धुपतेरुत्पपात विहायसि । तच्छिरः
<>सिन्धुराजस्य शरैरूर्द्ध्वमवाहयत् । दुर्हृदामप्रहर्षाय
<>सुहृदां हर्षणाय च । शरैः कदम्बकीकृत्य काले तस्मिंश्च
<>पाण्डवः । योधयामास तांश्चैव पाण्डवः षण्णहा०
<>रथान् । ततः सुमहदाश्चर्य्यं तत्रापश्याम भारत । सम-
<>न्तपञ्चकाद्बाह्यं शिरो यद्व्यहरत्ततः । एतस्मिन्नेव काले
<>तु वृद्धक्षत्री महीपतिः । सन्ध्यामुपास्ते तेजस्वी सम्बन्धी
<>तव मारिष! । उपासीनस्य तस्याथ कृष्णकेशं सकुण्ड-
<>लम् । सिन्धुराजस्य मूर्द्ध्वानमुत्सङ्गे सनपातसत् ।
[Page3054-b+ 38]
<>तस्योत्सङ्गे निपतितम् शिरस्तच्चारुकुण्डलम् । वृद्ध-
<>क्षत्रस्य नृपतेरलक्षितमरिन्दम! । ततोभीतस्व तस्याथ
<>वृद्धक्षत्रस्य भारत! उत्तिष्ठतस्तत् सहसा शिरोऽगच्छ-
<>द्धरातलम् । ततस्तस्य नरेन्द्रस्य पुत्रमूर्द्धनि भूतलम्
<>गते तस्यापि शतधा मूर्द्ध्वागच्छदरिन्दम! ततः सर्वाणि
<>सैन्यानि विस्मयं जग्मुरुत्तमम् । वासुदेवं सबीभत्सुं
<>प्रशशसंसुर्महारथम् । ततो विनिहते राजन् । सिन्धु-
<>राजे किरीटिना । तमस्तद्वासुदेवेन संहृतं भरत-
<>र्षम! । पश्चाज्ज्ञातं महीपाल! तव पुत्रैः सहानुगैः!
<>वासुदेवप्रयुक्तेयं मायेति नृपसत्तम! ।”
<P>“जयद्रथबधे राजन्! दुर्य्योधनधनञ्जयौ । सवितारं
<>निरीक्षेते प्रौढा बाला बधूरिव” उद्भटः ।
<LEND>
