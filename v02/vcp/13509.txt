<L>13509<pc>2038,b<k1>काश्मीर<k2>काश्मीर
काश्मीर¦ न० काश्मीरे भवः कच्छा० अण् । १ पुष्करमूले अम० ।
२ टङ्के ३ कुङ्कुमभेदे मेदि० “काश्मीरदेशगे क्षेत्रे कुङ्कुमं
यत् भवेद्धि तत् । सूक्ष्मकेशरमारक्तं पद्मगन्धि तदु-
त्तमम्” भावप्र० तत्स्वरूपाद्युक्तम् । काश्मीरद्रव-
सान्द्रदिग्धवपुषः” भर्त्तु० । “काश्मीरागुरुकस्तरी-
त्रिलहरीकाशीपुराधीश्वरी” अन्नदास्त० । ४ काश्मीरदे-
शभवे त्रि० स्त्रियां ङीप् । “तेन तेनैवमापन्ना काश्मीरीव
तुरङ्गमी” भा० वि०९ अ० । सा च ५ गाम्भीर्य्यां भाबप्र० ।
काश्मीरदेशानां राजा अण् । ६ तद्देशराजे । “काश्मीराश्च
कुमाराश्च घोरका हंसकायनाः । शिवित्रिगर्त्तयौधेयाः
राजन्या मद्रकैकयाः” भा० स० ५२ । काश्मीरोऽभि
जनोऽस्य सिन्ध्वा० अण् । पित्रादिक्रमेण ७ तद्देशवासिनि त्रि०
“काश्मीराः सिन्धुसौवीरा गान्धारादर्शकास्तथा” भा०
भी०९ अ० । “शूद्राभीराश्च दरदाः काश्मीराः पत्तिभिः
सह” तत्रैव । “शारदामठमारभ्य कुङ्कुमाद्रितटान्तकः ।
तावत्काश्मीरदेशः स्यात् पञ्चाशद्योजनात्मकः” इत्युक्ते
८ देशभेदे च । “काश्मीरेषु सरो दिव्यं नाम्ना क्षुद्रकमान-
सम्” सुश्रु० । काश्मीरमण्डलतीर्थादिकथा भा० व०१३० अ०
यथा “एषा रम्या विपाशा च नदी परमपावनी । अत्र वै
पुत्त्रशोकेन वशिष्ठो भगवानृषिः । बद्ध्वात्मानं निपतितो
विपाशः पुनरुत्थितः । काश्मीरमण्डलञ्चैतत् सर्व्वपुण्य-
मरिन्दम! । महर्षिभिश्चाध्युषितं पश्येदं भ्रातृभिः सह ।
यत्रोत्तराणां सर्व्वेषामृषीणां नाहुषस्य च । अग्नेश्चै-
वात्र संवादः काश्यपस्य च भारत! । एतद्द्वारं महाराज ।
मानसस्य प्रकाशते । वर्षमस्य गिरेर्म्मध्ये रामेण श्रीमता
कृतम् । एष वातिकखण्डो वै प्रख्यातः सत्यविक्रम! ।
नात्यवर्त्तत यद्द्वारं विदेहादुत्तरञ्च यः । इदमाश्चर्य्यमपरं
देशेऽस्मिन् पुरुषर्षभ! । क्षीणे युगे तु कौन्तेय! शर्व्वस्य
[Page2039-a+ 38]
सह पार्षदैः । सहोमया च भवति दर्शनं कामरूपिणः ।
अस्मिन् सरसि सत्रैर्व्वै चैत्रे मासि पिनाकिनम् । यज-
न्ते याजकाः सम्यक् परिवारशुभार्थिनः । अत्रोपस्पृश्य
सरसि श्रद्दघानो जितेन्द्रियः । क्षीणपापः शुभान्
लोकान् प्राप्नुते नात्र संशयः” ।
“काश्मीरमण्डले नद्यो याः पतन्ति महानदम् । ताः
नदीः सिन्धुमास्नाय शीलवान् स्वर्गमाप्नुयात्” भा०
आनु०२५ अ० । काश्मीरदेशौत्पत्तिस्थानत्वेनास्त्यस्याः
अच् टाप् । ८ कपिलद्राक्षायां स्त्री राजनि० । ९ अति-
विकायां स्त्री मेदि० ।
<LEND>
