<L>8044<pc>0907,a<k1>आह्वय<k2>आह्वय
आह्वय¦ पु० आह्वैर्यायते प्राप्यते या--घञर्थे क ३ त० ।
१ नामनि आह्वायकैर्हि नामोच्चारणेनैव आहूयते इति
आह्वायकत्वप्राप्तौ नाम्न करणत्वात्तथात्वम् । आ + ह्वे बा०
करणे श इत्यन्ये “काव्यं रामायणाह्वयम्,” रामा० ।
गजाह्वयं शताह्वयं नागाह्वयम् इत्यादि । २ प्राणिभिर्मेषा-
दिभिः सपणद्यूतभेदे च सचाष्टादशविवादान्तर्गतः । “तेषा-
माद्यमृणादानम्” इत्युपक्रम्य “द्यूतमाह्वयएव च । पदा-
न्यष्टादशैतानि व्यवहारस्थिताविहेति” मनूक्तेः । अस्यसम्-
पूर्व्वकतापि “अप्राणिभिर्यत् क्रियते तल्लोके द्यूतमुच्यते
प्राणिभिः क्रियमाणस्तु स विज्ञेयः समाह्वयः” मनुना तथा
प्रयोगात् तत्स्वरूपमुक्तं मिता० नार० “अक्षबध्नशला-
काद्यैर्देवनं जिह्यकारितम् । पणक्रीडा वयोभिश्च पदं
द्यूतसमाह्वयम्” व्याख्यातञ्च मिता० यथा “अक्षाः
पाशकाः बध्नश्चर्म्मपट्टिका शलाका दन्तादिमय्यो दीर्घचतु-
रस्राः आद्यग्रहणात् चतुरङ्गादिक्रीडासाधनकरितुरगा-
दिकं गृह्यते । तैरप्राणिभिर्यद्देवनं क्रीडा पणपूर्व्विका-
क्रियते तथा वयोभिः पक्षिभिः कुक्कुटपारावतादिभिः
चशब्दान्मल्लमेषादिभिश्च प्राणिभिर्या पणपूर्विका क्रीडा
क्रियते तदुभयं द्यूतसमाह्वयाख्यं विवादपदम् । द्यूतञ्च
समाह्वयश्चद्यूतसमाह्वयम् । तत्प्रकारः तत्रैव दर्शितो यथा ।
“तत्र द्यूतसभाधिकारिणो वृत्तिमाह । “ग्लहे शतिकवृद्धेस्तु
सभिकः पञ्चकं शतम् । गृह्णीयाद्धूर्तकितवादितराद्दशकं श-
तम्” या० । परस्परं सम्प्रतिपत्त्या कितवैः परिकल्पितः
११ वा० भाग २
[Page0907-b+ 38]
पणोग्लह इत्युच्यते । तत्र ग्लहे तदाश्रया शतिका शतप-
रिमितादधिकपरिमाणा वा वृद्धिर्यस्यासौ शतिकवृद्धिः
द्धूर्तकितवात्पञ्चकंतस्मा शतमात्मवृत्यर्थं सभिको गृह्णी
यात् । पञ्च पणाआयो यस्मिन् शते तच्छतं पञ्चकं “तद
स्मिन्वृद्ध्यायलाभेत्यादिना” (पा०)कन् । जितस्य ग्लहस्य
विंशतितमम्भागं गृह्णीयादित्यर्थः । सभा कितवनिवासार्था
यस्यास्त्यसौ (ठन्) सभिकः कल्पिताक्षादिनिखिलक्रीडोप-
करणस्तदुपचितद्रव्योपजीवी सभापतिरुच्यते । इतर
स्मात्पुनरपरिपूर्णशतिकवृद्वेःकितवाद्दशकं शतञ्जितद्रव्यस्य
दशमम्भागं गृह्णीयादिति यावत् । एवंकॢप्तवृत्तिना
सभिकेन किङ्कर्तव्यमित्यत आह । “स सम्यक्पालितीद
द्याद्राज्ञे भागं यथा कृतम् । जितमुद्ग्राहयेज्जेत्रे दद्या-
त्सत्यं वचःक्षमी” या० । यएवं कॢप्तवृत्तिर्द्यूताधिकारी
सराज्ञा धूर्त्तकितवेभ्यो रक्षितस्तस्मै राज्ञे यथा कृतं
सम्प्रतिपन्नमंशन्दद्यात् । तथा जितं यत् द्रव्यन्तदुद्ग्राह-
येद्बन्धकग्रहणेनासेधादिना च पराजितसकाशादुद्धरेदु-
द्धृत्य च तद्धनं जेत्रे जयिने सभिकोदद्यात् । तथा क्षमी
भूत्वा सत्यञ्च वचोविश्वासार्थं द्यूतकारिणां वदेत् ।
तदुक्तन्नारदेन । “सभिकः कारयेद्यूतन्देयन्दद्याच्च यत्कृत
मिति” । यदा पुनः सभिकोदापयितुन्न शक्नोति तदा राजा
दापयेदित्याह । “प्राप्ते नृपतिना भागे प्रसिद्धे धूर्तमण्डले ।
जितं ससभिके स्थाने दापयेदन्यथा न तु” या० । प्रसिद्धे
ऽप्रच्छन्ने राजाध्यक्षसमन्विते ससभिके सभिकसहिते कित-
वसमाजे सभिकेन च राजभागे दत्ते राजा धूर्तकितव-
मविप्रतिपन्नं जितम्पणन्दापयेत् । अन्यथा प्रच्छन्ने सभि-
करहिते अदत्तराजभागे द्यूते जितम्पणञ्जेत्रे न दापयेत् ।
जयपराजयविप्रतिपत्तौ निर्णयोपायमाह । “द्रष्टारो व्यव-
हाराणां साक्षिणश्च तएव हि” या० । द्यूतव्यवहाराणां
द्रष्टारः सभ्यास्तएव कितवाएव राज्ञा नियोक्तव्याः न
पुनःश्रुताध्ययनसम्पन्ना इत्यादिनियमोऽस्ति । साक्षिणश्च
द्यूते द्यूतकाराएव कार्य्याः न वा तत्र स्त्रीबालवृद्धकितवेत्या-
दिनिषेधोऽस्ति । क्वचित् द्यूतन्निषेद्धुन्दण्डमाह । “राज्ञा
सचिह्नन्निर्वास्याः कूटाक्षोपधिदेविनः” या० । कूटैरक्षा-
दिभिरुपधिना च मतिवञ्चनहेतुना मणिमन्त्रौषधादिना
ये दीव्यन्ति तान् श्वपदादिनाङ्कयित्वा राजा स्वराष्ट्रान्निर्वा-
सयेत् । नारदेन निर्वासने विशेष उक्तः । “कूटाक्षदेविनः
पापान् राजा राष्ट्राद्विवासयेत् । कण्ठेऽक्षमालामासञ्ज्य
सह्येषां विनयः स्मृत” इति । यानि च मनुवचनानि द्यू-
[Page0908-a+ 38]
तनिषेधपराणि “द्यूतं समाह्वयञ्चैव यः कुर्य्यात्कारयेत
वा । तान् सर्वान् घातयेद्राजा शूद्रांश्च द्विजलिङ्गिनः”
इत्यादीनि तान्यपि कूटाक्षदेवनविषयतया राजाध्यक्षसभि-
करहितद्यूतविषयतया च योज्यानि । किञ्च “द्यूत-
मेकमुखं कार्य्यन्तस्करज्ञानकारणात्” या० । यत्पूर्वोक्तं
द्यूतन्तदेकं मुखं प्रधानं यस्य द्यूतस्य तत्तथोक्तं कार्य्यम् ।
राजाध्यक्षाधिष्ठितं राज्ञा कारयितव्यमित्यर्थः तस्कर-
ज्ञानकारणात् तस्करज्ञानरूपम्प्रयोजनम्पर्य्यालोच्य ।
प्रायशः चौर्यार्जितधना एव कितवा भवन्त्यतश्चौर
विज्ञानार्थमेकमुखं कार्य्यम् । द्यूतधर्म्मं समाह्वयेऽति-
दिशन्नाह । “एष एव विधिर्ज्ञेयः प्राणिद्यूते समाह्वये”
या० । ग्लहे शतिकवृद्धेरित्यादिना योद्यूते धर्म्म उक्तः
सएव प्राणिद्यूते मल्लमेषमहिषादिनिर्वर्त्ये समाह्वयसज्ञके
ज्ञातव्यः” ।
<LEND>
