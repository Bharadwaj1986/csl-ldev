<L>43075<pc>5084,b<k1>शयन<k2>शयन
शयन¦ न० शी--ल्युट् । १ निद्रायां २ शय्यायाम् अमरः ३ मै-
<>थुने च मेदि० ।
<>देवभेदे शयनकालभेदादि वामनपु० १६ अ० उक्तं यथा
<>“मिथुना भगते सूर्ये शुक्लपक्षे तपोधन! । एकादश्यां
<>जगत्स्वामिशयनं परिकल्पयेत् । शेषाहिभोगपर्य्यङ्कं
<>कृत्वा संपूज्य केशवम् । कृत्वोपवीतकञ्चैव सम्यक् संपू
<>च द्विजान् । अनुज्ञां ब्राह्मणेभ्यश्च द्वादश्यां प्रयतः
<>शुचिः । लब्ध्वा पीताम्बरधरं स्वस्ति निद्रां समानयेत् ।
<>त्रयीदश्यां ततः कामः स्वपते शयने शुभे । कदम्बानां
<>सुगन्धानां कुसुमैः परिकल्पिते । चतुर्दश्यां ततो यक्षाः
<>स्वपन्ति सुखशीतले । सुवर्णपङ्कजकृते सुखास्तीर्णोप-
<>धानके । पौर्णमास्यामुमानाथः स्वपते चर्मसंस्तरे ।
<>वैयाघ्रे च जटाभारं सभुद्ग्रथ्यान्यचर्मणा । ततो
<>दिवाकरे राशिं संप्रयाति च कर्कटम् । ततोऽमराणां
<>रजनी भवते दक्षिणायनम् । ब्रह्मा प्रतिपदि तथा
<>नीलोत्पलदलेऽनघ! । तल्पे स्वपिति देवानां दर्शयन्
<>मार्गमुत्तमम् । विश्वकर्मा द्वितीयायां तृतीयायां गिरेः
<>सुता । विनायकश्चतुर्थान्तु पञ्चम्यामपि धर्मराट् ।
<>षष्ठ्यां स्कन्दश्च स्वपिति सप्तम्यां भगवान् रविः । कात्या-
<>यनी तथाष्टम्यां नवम्यां कमलालया । दशम्यां भुजगे-
<>न्द्राश्च स्वपन्ति वायुभोजनाः । एकादश्यान्तु कृष्णायां
<>साध्या ब्रह्मन् स्वपन्ति हि । एष क्रमस्ते सदितो नि-
<>शायां शयने मुने! । स्वपत्सु तेषु देवेषु प्रावृट्कालः
<>समाययौ” ।
<>अथ लोकानां शयनप्रकारादि प्रदर्श्यते
<>“उपास्य पश्चिमां सन्ध्यां हुत्वाग्नींस्तानुपास्य च ।
<>भृत्यैः परिवृतो भुक्त्वा नानितृप्तोऽथ संविशेत् । शुचिं
<>देशं विविक्तन्तु गोमयेन तु लेपयेत् । प्रागुदक्प्रवणं
<>चैव संखपेत सदा बुधः । प्राक्शिराश्च स्वपेन्नित्यं
<>तथा वै दक्षिणाशिराः । स्वपेदुदक्शिरा नैव तथा
<>प्रत्यक्शिरा न च । न चान्तर्द्धानहीने तु न तिर्य्यक
<>च कदाचन । शून्यालये श्मशाने तु एकवृक्षे चतुष्पथे ।
<>महादेवगृहे चापि मातृवेश्मनि न स्वपेत् । न यक्ष
<>नागायतने स्कन्दस्यायतने तथा । दर्भेषु च विना दीक्षां
<>न स्वपेच्च कथञ्चन । धान्यगेहे च विप्राणां गुरूणाञ्च
<>तथोपरि । नाशुचौ पर्णकीर्णे तु नाशुचिर्नाशिख-
<>स्तथा । दिने सन्धौ न नग्नञ्च नोत्तरापरमस्तकः ।
[Page5085-a+ 38]
<>नाकाशे पर्वते शून्ये न च चैत्यद्रुमे तथा । न तु द्वारे-
<>ऽम्भसाकीर्णे नार्द्रपादस्त्वधावितः । पालाशे शयने नैव
<>बहुदारुकृते न च । न दग्धे विद्युता चैव वह्निप्लुष्टे
<>जले तथा । न स्वपेत् सन्ध्ययोर्नित्यं न शिवस्यासने कटे ।
<>एवं स्वपन् नरो नित्यं सुखस्येह परत्र भाक् । व्यत्यये च
<>भवेद्दुःखी मृतो नरकमश्नुते” वह्निपु० । सति सूर्य्ये
<>शय्या न पातनीया सूर्य्योदयात् पूर्वमुत्तोलनीयेत्याह
<>स्मृतिः “भास्करादृष्टशय्यानि नित्याग्निसलिलानि च ।
<>सूर्य्यावलोकिदीपानि लक्ष्म्या वेश्मानि भाजनम् । आसनं
<>वसनं शय्या जायापत्यं कमण्डलुः । आत्मनः शुचि-
<>रेतानि न परेषां कदाचन” । न कदाचन इत्यनुमतिं
<>विना अन्यथाऽऽतिथ्यानुपपत्तेः रघु० । व्यासः “शुचौ देशे
<>विविक्ते तु गोमयेनोपलिप्तके । प्रागुदक्प्रवणे चैव
<>संविशेत्तु सदा बुधः । माङ्गल्यं पूर्णकुम्भञ्च शिरस्थाने
<>निधापयेत् । वैदिकैर्गारुडैर्मन्त्रैरक्षां कृत्वा स्वपेत्ततः” ।
<>गर्गः “स्वगृहे प्राक्शिराः शेते आयुष्ये दक्षिणाशिराः ।
<>प्रत्यक्शिराः प्रवासे तु न कदाचिदुदक्शिराः” मार्कण्डेयपु०
<>“प्राक्शिरःशयने विद्यात् धनमायुश्च दक्षिणे । प-
<>श्चिमे प्रबलां चिन्तां हानिं मृथ्रं तथोत्तरे” तथा “नम-
<>स्कृत्याव्ययं विष्णुं समाधिस्थः स्वपेन्निशि” मार्कण्डेयपु०
<>“शृन्यागारे श्मशाने च एकवृक्षे चतुष्कये । महादेव-
<>गृहे चापि शर्करालोष्ट्रपांशुषु । धान्यगोविप्रदेवानां
<>गुरूणाञ्च तथोपरि । न चापि भग्नशयने नाशुचौ ना-
<>शुचिः स्वयम् ।” नार्द्रवासा न नग्नश्च नोत्तरापरम-
<>स्तकः । नाकाशे सर्वशून्ये च न च चैत्यद्रुमे तथा” ।
<>न स्वपेदित्यर्थः आ० त० । “भुक्त्वा च विधिवन्-
<>मन्त्रैर्द्विजो भुक्त्वाऽबशिष्टकम् । ससुहृद्बान्धवजनः स्वपेत्
<>शुष्कपदो निशि । नोत्तराभिमुखः स्वप्यात् पश्चिमाभि-
<>मुखो न च । न चाकाशे न नग्नो वा नाशुचिर्नासने
<>क्वचित् । न शीर्णायान्तु खद्वायां शून्यागारे न चैव
<>हि । नापि वंश्ये च पालाशे शयने वा कदाचन”
<>कौर्मपु० १८ अ० “कृतपादादिशौचश्च भुक्त्वा सायं
<>ततो गृही । गच्छेत् शय्यां सयन्त्राञ्च अथवा दारु-
<>निर्मिताम् । शाल्मलस्य कदम्बस्य नीपमन्दारकस्य
<>च । किंशुकस्य वटस्याथ तथा कुशमयस्य च । आरो-
<>हणात् भवेत् पापं तस्मात्तेषु न च स्वपत् । प्ररोह
<>शय्यां सूत्रेवा अर्पणे परमेश्वरि! । न शुक्रे नापवित्रे
<>च न तृणे न च भूतले । तूलिकायां तग्रा वस्त्रे शय्या-
[Page5085-b+ 38]
<>भावे स्वपेद् गृही । स्वपेन्न पट्टवस्त्रे च कलङ्की कम्ब-
<>लेषु च” मत्स्यपु० ४४ प० । “श्वासानष्टौ ससुत्तानस्तान्
<>द्वि१६ पार्श्वे च दक्षिणे । ततस्तद्द्विगुणान्३२ वामे
<>पश्चात् स्वप्यात् यथासुखम् । वामदिशायामनलो नाभे
<>रूर्द्ध्वोऽस्ति जन्तूनाम् । तस्मात्तु वामपार्श्वे शयीत भुक्त
<>प्रपाकार्थम्” भावप्र० ।
<LEND>
