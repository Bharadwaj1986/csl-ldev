<L>13148<pc>1933,a<k1>कायस्थ<k2>कायस्थ
कायस्थ¦ पु० कायेषु सर्वभूतरूपदेहेषु तिष्ठति अन्तर्यामि
<>तया स्था--क ७ त० । १ परमात्मनि मेदि० । यथा च सर्व्व
<>शरीरेषु अधिष्ठातृतयास्य स्थितिस्तथा अन्तर्यामिब्राह्मणे
<>दर्शितं तच्च वाक्यं १३० पृ० दर्शितम् । २ जातिभेदे कर
<>णरूपे व्रात्यक्षत्रिये करणशब्दे तस्य विवृतिः ।
<P>अथ कायस्थानां शूद्रत्वाशूद्रत्वविषये बहुधा विप्रतिप-
<>त्तिरस्ति अतस्तन्निरूपणाय प्रमाणान्युद्धृत्य मीमांस्यते ।
<>“एवं हत्वाऽर्ज्जुनं रामः सन्धाय निशितान् शरान् । एक
<>एव ययौ हन्तुं सर्व्वानेवातुरान् नृपान् । केचित्
[Page1933-b+ 38]
<>गहनमाश्रित्य केचित् पातालमाविशन् । सगर्भा चन्द्र-
<>सेनस्य भार्य्या दाल्भ्याश्रमं ययौ । ततो रामः समा-
<>यातो दाल्भ्याश्रममनुत्तमम् । पूजितो मुनिना सद्यः
<>पाद्यार्ध्याचमनादिभिः । ददौ मध्याह्नसमये तस्मै
<>भोजनमादरात् । रामस्तु याचयामास हृदिस्थं स्वं
<>मनोरथम् । याचयामास रामाच्च कामं दाल्भ्यो महा-
<>मुनिः । ततस्तौ परमप्रीतौ भोजनं चक्रतुर्मुदा । भोजना-
<>नन्तरं दाल्भ्यः पप्रच्छ भार्गवं प्रति । यत्त्वया प्रार्थितं
<>देव! तत् त्वं शंसितुमर्हसि । राम उवाच तवाश्रमे महा-
<>भाग! सगर्भा स्त्री समागता । चन्द्रसेनस्य राजर्षेः क्षत्रि-
<>यस्य महात्मनः । तन्मे त्वं प्रार्थितं देहि हिसेयं तां
<>महामुने! । ततो दाल्भ्यः प्रत्यवाच, ददामि तव वाञ्छि-
<>तम् । दाल्भ्य उवाच । स्त्रियं गर्भममुं बालं तन्मे त्वं
<>दातुमर्हसि । ततो रामोऽब्रवीद्दाल्भ्यं यदर्थमहमागतः ।
<>क्षत्रियान्तकरश्चाहं तत् त्वं याचितवानसि । प्रार्थितश्च
<>त्वया विप्र! कायस्थो गर्भ उत्तमः । तस्मात् कायस्थ
<>इत्याख्या भविष्यति शिशोः शुभा । एवं रामो महा-
<>बाहुर्हित्वा तं गर्भमुत्तमम् । निर्जगामाश्रमात् तस्मात्
<>क्षत्रियान्तकरः प्रभुः । कायस्थ एष उत्पन्नः क्षत्रायां
<>क्षत्रियात्ततः । रामाज्ञया स दाल्भ्येन क्षत्रधर्म्मात् बहि-
<>ष्कृतः । कायस्थधर्म्मोदत्तोऽस्मै चित्रगुप्तस्य यः स्मृतः ।
<>तद्गोत्रजाश्च कायस्था दाल्भ्यगोत्रास्ततोऽभवन् । दाल्भ्यो-
<>पदेशतस्ते वै धर्म्मिष्ठाः सत्यवादिनः । सदाचारपरानित्यं
<>रता हरिहरार्च्चने । देवविप्रपितॄणाञ्च अतिथोनाञ्च
<>पूजकाः” इति स्कान्दे रेणकामाहात्म्यम् । अत्र क्षात्र-
<>धर्म्मद्बहिष्कृतः इत्यनेन सगरेण काम्बोजादीनामिव
<>तस्य तद्वंशस्य च क्षत्रियधर्म्मयुद्धोपनयनादिराहित्य-
<>प्रतीतावपि चित्रगुप्तधर्म्मत्वदानकथनेनोपनयनादिमत्त्वं
<>वेदाधिकारित्वं च सूचितं तेन केबलयुद्धादिराहित्य-
<>मात्रं चित्रगुप्तधर्म्मत्वदानेन लेखनाधिकारः सूचितः ।
<>चित्रगुप्तधर्म्मश्च तदुत्पत्तिसहितः पद्मपुराणे सृष्टिखण्डे
<>उक्तोयथा--
<>“क्षणं ध्यानस्थितस्यास्य सर्व्वकायाद्विनिर्गतः । दिव्यरूपः
<>पुमान् विभ्रत् मसीपात्रञ्च लेखनीम् । चित्रगुप्त इति
<>ख्यातो धर्म्मराजसमीपतः । प्राणिनां सदसत्कर्म्मलेखाय
<>स निरूपितः ब्रह्मणा,ऽतीन्द्रियज्ञानी देवाग्न्योर्यज्ञभुक्
<>स वै । भोजनाच्च सदा तस्माद हुतिर्दीयते द्विजः ।
<>ब्रह्मकायोद्भवो यस्मात् कायस्थो वर्ण उच्यते । नाना-
[Page1934-a+ 38]
<>गोत्राश्च तद्वंश्याः कायस्था भुवि सन्ति वै” । भविष्य
<>पुराणे च । दत्तात्रेय उवाच । त्रिकालज्ञं महाप्राज्ञं
<>पुलस्त्यमुनिपुङ्गवम् । उपसंगम्य पप्रच्छ भीष्मः शास्त्रभृतां
<>वरः । चतुर्णामपि वर्णानामाश्रमाणां तथैव च । सम्भवः
<>सङ्करादीनां श्रुतो विस्तरतो मया । कायस्थोत्पत्तयो लोके
<>ख्याताश्चैव महामुने! । भूय एव महाप्राज्ञ! श्रोतुमिच्छामि
<>तत्त्वतः । वैष्णवा दानशीलाश्च पितृयज्ञपरायणाः ।
<>सुधियः सर्वशास्त्रेषुकाव्यालङ्कारबोधकाः । पोष्टारो निज-
<>वर्गाणां ब्राह्मणानां विशेषतः । तानहं श्रोतुमिच्छामि
<>कथयस्व महामुने एतन्म संशयं विप्र! वक्तुमर्हस्यशेषतः ।
<>इति पृष्टो मुनिप्राज्ञः गाङ्गेयं! प्राह तत्त्वतः । पुलस्त्य
<>उवाच । शृणु गाङ्गेय! वक्ष्यामि कायस्थोत्पत्तिकारणम् ।
<>न श्रुतं यत् त्वया पूर्व्वं तन्मे कथयतः शृणु । येनेदं
<>सकलं विश्वं स्थावरं जङ्गमं तथा । उत्पाद्य पाल्यते
<>भूयो निधनाय प्रकल्प्यते । अव्यक्तः पुरुषः शान्तो ब्रह्मा
<>लोकपितामहः । यथाऽसृजत् पुरा विश्वं कथयामि
<>तव प्रभो! । मुखतोऽस्य द्विजा जाता बाहुभ्यां क्षत्रि-
<>यास्तथा । ऊरुभ्याञ्च तथा वैश्याः पद्भ्यां शूद्राः समु-
<>द्भवाः । द्विचतुःषट्पदादींश्च प्लवङ्गमसरीसृपान् ।
<>एककालेऽसृजत् सर्व्वं चन्द्रसूर्य्यग्रहांस्तथा । एवं बहु-
<>विधानेन विश्वमुत्पाद्य भारत! । उवाच तं सुतं ज्येष्ठं
<>कश्यपं चातितेजसम् । प्रतियत्नेन भोः पुत्र! जगत्पालय
<>सुव्रत! । इत्याज्ञाप्य सुतं ज्येष्ठं ऋषिसम्भवहेतुकम् । ततस्तु
<>ब्रह्मणा तेन यत् कृतं तन्निबोध मे” “दश वर्षसहस्राणि
<>दश वर्षशतानि च । समाधिस्थोऽभवत् प्राणान् संयम्य
<>शान्तमानसः । ततः समाहितमतेयद्भूतं तद्वदामि ते ।
<>तच्छरीरान्महाबाहुः श्यामः कमललोचनः । कम्बुग्रीवो
<>गूढशिराः पूर्णचन्द्रनिभाननः । लेखनोच्छेदनीहस्तो
<>मसीभाजनसंयुतः । निःसृत्य दर्शने तस्थौ ब्रह्मणोऽव्यक्त
<>जन्मनः । उत्तमः सुविचित्राङ्गः ध्यानस्तिमितलोचनः ।
<>त्यक्त्वा समाधिं गाङ्गेय! तं ददर्श पितामहः । अध-
<>ऊर्द्धं निरीक्ष्याथ पुरुषश्चाग्रतः स्थितः । नामधेयं हि
<>मे तात! वक्तुमर्हस्यतःपरम् । यथोचितञ्च यत् कार्य्यं तत्
<>त्वं मामनुशासय । पुलस्त्य उवाच । इत्याकर्ण्य ततो
<>ब्रह्मा पुरुषं स्वशरीरजम् । प्रहृष्य प्रत्युवाचेदमानन्दि
<>तमतिः पुनः । स्थिरचित्तं समाधाय ध्यानस्थमति-
<>सुन्दरः । मच्छरीरात् समुद्भूतस्तस्मात् कायस्थसंज्ञकः ।
<>चित्रगुप्तेति नाम्ना वै ख्यातो भुवि भविष्यसि । धर्म्मा-
[Page1934-b+ 38]
<>धर्म्मविवेकार्थं धर्म्मराजपुरे सदा । स्थितिर्भवतु ते वत्स!
<>ममाज्ञां प्राप्य निश्चलाम् । क्षत्रवर्णोचितो धर्म्मः पाल-
<>नीयो यथाविधि । प्रजाः सृजस्व भो पुत्र! भुवि भाव-
<>समन्विताः । तस्मै दत्त्वा वरं ब्रह्मा तत्रैवान्तरधीयत” ।
<>“पुलस्त्य उवाच । चित्रगुप्तान्वये जाताः शृणु तान्
<>कथयामि ते । श्रीमद्रा नागरा गौराः श्रीवत्साश्चैव
<>माथुराः । अहिफणाः सौरसेनाः शैवसेनास्तथैव च ।
<>वर्णा वर्णद्वयञ्चैव अम्बष्ठाद्याश्च सत्तम! । शृणु तेषाञ्च
<>कर्म्माणि कुरुवंशविवर्द्धन! । पुत्रान् वै स्थापयामास
<>चित्रगुप्तो महीतले । धर्म्माधर्म्मविवेकज्ञश्चित्रगुप्तो महा-
<>मतिः । भूस्थानं बोधयामास सर्व्वसाधनमुत्तमम् । पूजनं
<>देवतानाञ्च पितॄणां यज्ञसाधनम् । वर्णानां ब्राह्मणानाञ्च
<>सर्व्वदातिथिसेवनम् । प्रजाभ्यः करमादाय धर्म्माधर्म्म
<>विलोकनम् । कर्त्तव्यं हि प्रयत्नेन पुत्राः स्वर्गस्य काम्यया ।
<>या माया प्रकृतिः शक्तिश्चण्डी चण्डप्रमर्द्दिनी । तस्यास्तु
<>पूजनं कार्य्यं सिद्धिं प्राप्य दिवं गताः । स्वर्गाधिका-
<>रमासाद्य यतो यज्ञभुजः सदा । भवद्भिः सा सदा
<>पूज्या ध्यातव्या मफलादिभिः । भवन्तं सिद्धिदा नित्यं
<>पुत्रदा सा तु चण्डिका । तन्त्रोक्ता न सुरा पेया या न
<>पेया द्विजातिभिः । वैष्णवं धर्म्ममाश्रित्य मद्वाक्यं प्रति-
<>पालय । कर्त्तव्यं हि प्रयत्नेन लोलकद्वयहिताय वै ।
<>अनुशास्य सुतानेवं चित्रगुप्तो दिवं ययौ । धर्म्मराज-
<>स्याधिकारी चित्रगुप्तो बभूव ह । स्वयं भीष्म! समुत्-
<>पन्नाः कायस्था ये प्रकीर्त्तिताः । ये पृष्टास्ते मयाख्याताः
<>संवादं शृणु चापरम्” ।
<P>पद्मपु० पातालखण्डे सूतं प्रति शौनकाद्युक्तिः ।
<>“श्रोतुमिच्छामहे त्वत्तः श्रेयसि प्रेमसद्धियः । पुराणसंहि-
<>तामेतां कायस्थस्थितिलक्षणाम् । को हेतुस्तस्य चोत्पत्तौ,
<>किंविधः, कर्म्म कीदृशम् । कि वर्णः क्वास्तिकस्मैचित् कार्य्य
<>वादाय को हि सः । किंकुलोनः किमाचारः किगोत्रः
<>कस्य चान्वयः । एतद्विस्तरतो ब्रूहि कायस्थकृतशासनम् ।
<>सूत उवाच । इदमद्भुतमाख्यानं कायस्थस्थितिलक्षणम् ।
<>कथयामि महाभागा भगवद्गुणकीर्त्तये । विचित्रो जगतां
<>हेतुर्भगवच्छश्वदाश्रयः । तस्योद्भवोऽपि वैचित्रो जगतः
<>कृतवान् विधिः । चित्रोविचित्र इति तत् विज्ञप्तौ तावुभावपि ।
<>धर्म्मराजस्य सचिवौ दत्तावस्य तु वेधसा । असतां दण्ड-
<>नेतारौ नृपनीतिविचक्षणौ । यथार्थवादिनौ स्यातां
<>शान्तिकर्म्मणि तावुभौ । कायस्थसंज्ञया ख्यातौ सर्व-
[Page1935-a+ 38]
<>कायस्थपूर्वजौ । लेस्वनज्ञानविधिना मुख्यकार्यपरायणौ ।
<>अस्मिन् संसारपाथोधौ षड्विधाः कायवर्त्तिनः । तत्रस्थ
<>कायविज्ञानात् कायस्थत्वमिहैतयोः । धर्म्मराजस्य साचिव्यं
<>कुर्वतोः शान्तिकर्मणि । हरेरनुग्रहोऽप्यास्ते तयोश्चित्र
<>विचित्रयोः । एकविंशतिभेदेन याभ्यां कायस्थजातयः ।
<>इत्युदीर्य्य विधिस्तत्र वचश्चित्रविचित्रयोः । तूष्णीमास
<>ततस्ताभ्यां पृष्टं स्वात्मविचेष्टितम् । अस्माकं केच संस्कारा
<>किं वर्णजा? वयं विभो! । तत्सर्वं कथयस्वावां भवत्सेवा-
<>परायणौ । सूत उवाच । इति श्रुत्वा तयोर्वाक्यमनुमोद्य
<>पितामहः । भक्तस्योत्तरमुत्कृष्टमुवाच प्रहसन्निव । ब्रह्मो-
<>वाच । भवन्तावादिकल्पस्य प्रथमे युगनायके । परमायाञ्च
<>शुद्धायामभूतां द्विजवेश्मनि । दासतां दिष्टतः प्राप्तौ
<>परिदाक्षिण्यवर्त्तिनौ । स्वामिसेवापरायत्तौ मिथः स्नेहा-
<>नुवर्त्तिनौ । द्विजन्मकिङ्करौ--तेषां गृहकर्मणि सन्ततम् ।
<>चक्रतुः प्रभुभावेन तदुच्छिष्टभुजौ युवाम् । त्रैदिवं
<>सुखमासाद्य यावद्युगचतुष्टयम् । मर्त्यतामाप्य देवत्वं
<>ततएवं क्रमेण तु । तन्महाप्रलये जाते सर्वप्राणिहिते-
<>रतौ । दासीसुतौ भवन्तौ, वां भगवद्वपुषि स्थितिः । अधु-
<>ना सृष्टिसमये मत्तोजन्मापि वामिदम् । धर्माधिकार
<>षपुषौ स्वामिबान्धवजीवनात् । यत्र वर्ण्णेभ्य उत्कृष्टो
<>ब्राह्मणः सर्वसम्मतः । तस्यानन्तरेजो यस्मात् क्षत्रियः
<>परिरक्षकः । विज्ञानजीवनोपायी व्यवहारनयान्वितः ।
<>वैश्यो वणस्तृतीयः स्याद् वर्णद्वितयसेवकः । मन्त्रवर्ज्जित-
<>संस्कारो नमस्कारक्रियापरः । चतुर्थः शूद्रवर्णः स्याद्
<>वर्ण्णत्रितयसेवकः । अनेकव्यवहारज्ञः क्षत्रियन्व
<>यजश्च सः । तेषामुत्तमतां यायात् कायस्थोऽक्षरजीवकः ।
<>भवन्तौ क्षत्रवर्णस्थौ द्विजन्मानौ महाशयौ । कृतोपवी-
<>तिनौ स्यातां वेदशास्त्राधिकारिणौ । पूर्व्वपुण्यबलोत्-
<>कर्षसाध्यसाधनभाविनौ । सर्वज्ञकल्पौ भूयातां भगवद्गत-
<>मानसौ । एवमाख्याय भगवान् सर्व्वामरगणान्वितः ।
<>अन्तर्दधे तयोरन्तः स्थितः प्रत्यक्षवृत्तितः” ।
<P>“सूत उवाच । अस्मिन् जगति दुःखानि दुर्दान्ताएव
<>भुञ्जते । तस्माद्दुर्नयकर्त्तारो निरयेष्वधिवासिनः । दुर्नयं
<>सुनयं वापि सर्वेषां नयवर्त्तिनाम् । अन्यायिनामपि
<>तथा लिखतः कर्मसूत्रिणाम् । एतल्लिखनमध्यस्थं कर्म-
<>सूत्रं यथातथम् । न न्यूनमधिकं वापि देहारम्भस्य
<>कर्म यत् । जन्मानन्त्यभवं कर्म जीवानां भावितावुभौ । उप-
<>योगं विनाप्येतौ लेखयामासतुः स्वतः । विलोक्य प्राणि-
[Page1935-b+ 38]
<>नामायुः संपूर्णं कर्म वा यथा । समानपतितानेव नाप-
<>राबिति निर्णयः । धर्मराजानुवचनमेकवाक्यमिव
<>प्रियम् । सम्मानयित्वा सुतरां क्षेत्रभूताविव स्थितौ ।
<>षट्कायमतविज्ञानं जानीतः कर्मयोगि यत् । कायस्थ
<>संज्ञया चित्रविचित्रौ विष्णुवल्लभौ” । “सूत उवाच ।
<>एवमाभाष्य मनसा प्रमाणपदसिद्धये । वचसा छन्दयामास
<>मैत्रस्तौ प्रीतिहेतवे । अनेके भुवि सत्कीर्त्तिसम्भवाय
<>स्थितिं स्वकाम् । निरूपयन्ति नितरां मुनयो देवमानवाः ।
<>परिवारविभूत्यैव स्वसन्तानप्रसिद्धये । भवन्तावपि तस्मात्तु
<>कुरुतां सुतसंस्थितिम् । इत्युक्त्वा कल्पयामास कन्ये द्वे
<>परमोत्तमे । मरुत्प्रभोः समाधेश्च तनये क्षत्रजन्मनः ।
<>सम्पन्नकुलशीले ते कर्त्तव्ये गृहमेधसे । कलत्रे वंशवि-
<>स्तारहेतवे तु पृथक् पृथक् । एवमादिष्टधर्माणौ प्रणम्य
<>स्वामिनं प्रति । देवादेशप्रमाणं स्यात् इत्युक्त्वास्त्विति
<>चक्रतुः । विधिना परिनेतारौ समये भवनोचिते । ततएव
<>समाम्नायहेतवे कृतनिश्चयौ । समाधिमानसौ धर्म-
<>राजस्य वचनेरितौ । कालिकामादिजननीं प्रार्थयामासतु
<>स्ततः । चित्रोऽप्यथ बिचित्रोपि मिथो निश्चित्य साम्प्रतम् ।
<>विचित्र! जगतः कार्य्यं त्वया तत्तद्विधीयताम् । कार्य-
<>द्वयन्तु कर्त्तव्यमस्माभिः स्वामिवाक्यजम् । व्यापारोऽपि
<>प्रकर्त्तव्यः कालिकापि हि सेव्यते” इत्युपक्रमे पद्मवै० पु०
<>पातालखण्डे “सुभामा चित्रगुप्तस्य गृहस्वामित्वयोगिनी ।
<>भामिनी तु विचित्रस्य सुन्दरी सुन्दरस्थितिः । उभे
<>अपि समाम्नाते पातिव्रत्यशिरोमणी । देवदत्तां पुरं प्राप्य
<>सुखेनैवानुतिष्ठताम् । परेरिता प्रवृत्तैषा पुरी साऽऽयतनी
<>कृता । चित्रगुप्तेन भामायां त्रयौत्पादिताः सुताः ।
<>उदारशीलाचरिता धर्मराजस्य वल्लभाः । शरीरवेगाः
<>सुदृढाः पितृवत्कार्य्यहेतवः । विचित्रस्य सुताः पञ्च सम-
<>भूवन् भहाशयाः । कलीरः सुसमः सूक्ष्मः सङ्गवान्
<>कर्मकस्त्वमी । मामिनी कुक्षिजास्तावच्छार्दूलगुणशालिनः ।
<>तेषान्तु कल्पयामास कश्यपो जातकर्म वै । तदाचरति
<>तत्पूर्वं नाम गर्भादि वैदिकम् । तयोः कुलपतिस्तस्मात्
<>तावत् कश्यपसम्मतः । व्यातेने सकलाभीष्टमाशीःशत
<>समुच्चयैः । एतावेते च सर्वे स्युर्गोत्रिणः कश्यपाभिधाः” ।
<P>एवं चित्रगुप्तवंश्यानां चन्द्रसेनवंश्यानाञ्च क्षत्रिय-
<>वदुपनयनवेदाधिकारे स्थिते कालवशात् तदन्वजयाताना-
<>मुपनयनादिलोपात् व्रात्यक्षत्नियत्वम् । व्रात्यानाञ्चाकृत-
<>प्रायश्चित्तानाम् उप्रनयनादिराहित्यात् शूद्रधर्मत्वम्
[Page1936-a+ 38]
<>इदानीन्तनानाम् यद्यपि व्रात्यक्षत्रियाणां क्षत्रियतुल्या-
<>शौचभागित्वमुचितं तथापि मनुना “शनकैस्तु क्रिया-
<>लोपादिमाः स्युः क्षत्रियजातयः । वृषलत्वं गता लोके
<>ब्राह्मणादर्शनेन च” इति शूद्रत्वप्राप्तिं प्रति क्रियालोपंस्य
<>वेदानध्ययनस्य च हेतुताया उक्तेः इदानीन्तनानामुभया-
<>सद्भावेन वृषलधर्म्मत्वप्राप्त्या अकृतप्रायश्चित्तक्षत्रियाणा-
<>मुपनयादिराहित्येन शूद्रधर्म्मप्राप्त्या मासाशौचव्यवहारो
<>नानुपपन्नः । रघुनन्दनेन महानन्दिप्रभृतिक्षत्रियाणा-
<>मपि कलौ शूद्रत्वस्योक्तेः शूद्रतुल्यतया मासाशौचव्यव-
<>हारस्य युक्तत्वात् गतानुगतिकन्यायादेव तथा चार इत्यनु-
<>मीयते । ब्रात्यप्रायश्चित्तञ्च मिता० आपस्तम्बेनोक्तं यथा
<>“यस्य प्रपितामहादेर्नानुस्मर्य्यते उपयनं तस्य द्वादश
<>धर्षाणि त्रैविद्यकं ब्रह्मचर्य्यम्” । एतेषाञ्च बहुकालावधि-
<>व्रात्यत्वं, यतो मनुना “झल्लोमल्लश्च राजन्यात् ब्रात्यात्
<>निच्छिविरेव च । नटश्च करणश्चैव खसो द्रविड एव च”
<>इति व्रात्यक्षत्रादेव तषामुत्पत्तेरुक्तेः बहुकालपति-
<>तसावित्रीकस्यापि प्रागुक्तापस्तम्बवचनेन प्रायश्चित्तस्य
<>विधानात् तथा प्रायश्चित्ताचरणे च उपनयनाद्यधिकारिता
<>भवितुमर्हत्येव किन्तु वर्णसङ्करजातिभेदरूपकरणस्य न
<>तथात्वं तन्निर्णयश्च वंशपरम्परास्मृत्यभावे दुर्घटएव
<>“शूद्रवद्वर्णसङ्करा” इति स्मृतेः तेषां शूद्रधर्मातिदेशात्,
<>तेषां मासाशौचाद्याचारदर्शनात् तदन्येषामपि ब्रात्य-
<>क्षत्रियरूपकरणानां तथैवाचार इति गम्यते ।
<>करणशब्दे उदा० । तज्जातिस्त्रियां संयोगोपधत्वात् टाप्
<>पुंयोगे तु ङीष् । कायस्तिष्ठत्यनया स्था--करणे घञ्चर्थे
<>क ६ त० टाप् । ३ हरीतक्यां मेदि० ४ धात्रीवृक्षे जटा०
<>५ काकोल्यां भरतः ६ एलाद्वये ७ तुलस्याञ्च राजनि० ।
<LEND>
