<L>2670<pc>0232,a<k1>अपराजित<k2>अपराजित
अपराजित¦ पु० परा + जि--क्त न० त० । शिवे, विष्णौ,
तयोः केनाप्यपराजितत्वात्तथात्वम् ऋषिभेदे च । परा-
जितभिन्ने त्रि० । दूर्वायां, शेफालिकायां, जयन्तीवृक्षे,
असनवृक्षे, शङ्क्षिनीवृक्षे, हपुषावृक्षे असनपर्ण्याम्, ऐशान्यां
दिशि “अपराजितां वास्थाय व्रजेद्दिशमजिह्मग” इति
मनुः “अपाजितामैशानीं दिशमिति” कुल्लू० । चतु-
वृशाक्षरपादके “ननरसलगैः स्वरैरपराजितेति” वृ० र०
उके छन्दोभेदे, दुर्गायां देव्यां “अपर्ण्णा चापराजितेति”
दुर्गास्तोत्रम् “नास्ति पराजितं शत्रोः पराजयो यस्याः
५ त० । विजयदशम्याम् पूजनेन अपराजयदातृदुर्गामूर्त्ति-
भेदे । सा च आश्विनशुक्लदशम्यां श्रवणयुतायामपराह्णे
सन्ध्यायां वा पूज्या यथा हेमाद्रौ व्रतखण्डे “आश्विनशुक्ल-
पक्षमुपक्रम्य” “दशम्यां च नरैः सम्यक् पूजनीयाऽपरा-
जिता । क्षेमार्थं विजयार्थञ्च पूर्व्वोक्तविधिना नरैः ।
नवमीशेषयुक्तायां दशम्यामपराजिता । ददाति विजयं
देवी पूजिता जयवर्द्धिनी” स्कान्दम् । “आश्विने शुक्लपक्षे
तु दशम्यां पूजयेन्नरः । एकादश्यां न कुर्व्वीत पूजन-
ञ्चापराजितमिति” निर्ण्णयसिन्धौ स्कान्दम् । “उदये दशमी
किञ्चित् संपूर्ण्णैकादशी यदि, श्रवणर्क्षं यदा काले सा तिथि-
र्विजयाभिधेति” हेमाद्रौ काश्यपः । “कालेऽपराह्णे” इति
निर्ण्णयसिन्धुः । तस्याश्च अपराह्णपूज्यता हेमाद्रौ दर्शिता
ततएव तदगवन्तव्यम् । “नाधयोव्याधयस्तस्य भवन्ति न
पराजयः श्रियं पुण्यमवाप्नोति विजयञ्च सदा भुवीति”
तत्पूजायाः फलत्वेन अपराजयस्योक्तेस्तस्यास्तथात्वम् ।
तत्पूजाङ्गदशम्या अपि अपराजयहेतुत्वात् विजयहेतुत्वाच्च
अपराजितेति विजयेति च नाम अतएव “पूजनञ्चापराजित”
मित्युकमपराजितामधिकृत्यकृतत्वात् पूजनस्यापराजित-
त्वम् तत्र पूजनप्रकारस्तु हेमाद्रौ व्रतखण्डे अपराजित-
दशमोप्रकरणे दृश्यः । योगिनीभेदे तत्स्वरूपं ध्यानशब्दे
नक्ष्यते । अःविष्णः पराजितः तुल्यवर्णतया यया ।
[Page0232-b+ 38]
विष्णुक्रान्तायां स्वनामख्यातायां लतायां च स्त्री । अधिकं
विजयदशम्यां वक्ष्यते ।
<LEND>
