<L>12544<pc>1792,a<k1>कलि<k2>कलि
कलि¦ पु० कल--शब्दादौ इन् । चतुर्थे युगे तन्मानमाह
<>पुराणसर्व्वस्वे ब्रह्मपु० । “दिव्यवर्षसहस्रैस्तु कृतत्रेता-
<>दिसंज्ञितम् । चतुर्युगं द्वादशभिस्तद्विभागं निबोध मे ।
<>चत्वारि त्रीणि द्वे चैकं कृतादिषु यथाक्रमम् । दिव्या-
[Page1792-b+ 38]
<>व्दानां सहस्राणि युगेष्वाहुः पुराविदः । तत्प्रमाणैः
<>शतैः सन्ध्या पूर्व्वा तत्राभिधीयते । सन्ध्याणकश्च तत्तुल्यो-
<>युगस्यानन्तरोहि सः । सन्ध्यासन्ध्यांशयोरन्तः कालोवै
<>मुनिसत्तम! । युगाख्यं तत्तु विज्ञेयं कृतत्रेतादि-
<>संज्ञितम्” । सूर्य्यसिद्धान्तेऽप्युक्तं यथा-
<>“सूर्य्याब्दसङ्ख्यया द्वित्रिसागरैरयुताहतैः । सन्ध्यास-
<>न्ध्यांशसहितं विज्ञेयं तच्चतुर्युगम् । कृतादीनां
<>व्यवस्थेयं धर्मपादव्यवस्थया” सू० सि० ।
<>“तेषां दिव्यवर्षाणां द्वादश सहस्राणि चतुर्युगम् ।
<>चतुर्णां युगानां कृतत्रेताद्वापरकल्पाख्यानां समाहारो
<>योगस्तदात्मकं महायुगमित्यर्थः । एतद्द्योतनार्थं चतु-
<>रित्युक्तिरन्यथा युगमित्युक्तौ तद्वैयर्थ्यापत्तेः । माना-
<>भिज्ञैरुक्तम् । अथ सौरमानेन तत्संख्यां विशेषं
<>चाह । सूर्याव्दसङ्ख्ययेति तद्देवासुरमानेनोक्तं चतु-
<>र्युगं द्वादशसहस्रवर्षात्मकं महायुगं सन्ध्यासन्ध्यांश-
<>सहितम् । युगचरणस्याद्यन्तयोः क्रमेण प्रत्येकं सन्ध्या-
<>सन्ध्यांशाभ्यां युक्तं सदेव सन्ध्यासन्ध्यांशावन्तर्गतौ न
<>पृथक् यत्रैतादृशम् । सौरवर्षप्रमाणेन द्वित्रिसागरैः ।
<>“अङ्कानां वामतो गतिः” इत्यनेन द्वात्रिंशदधिकैश्चतुः
<>शतमितैः । अयुतेन दशसहस्रेण गुणितैः । खचतुष्कद्वा-
<>त्रिंशच्चतुर्भिः ४३२०००० परिमितं ज्ञेयमित्यर्थः । अथ
<>चतुर्युगान्तर्गतयुगाङ्घ्रीणां विशेषतो मानाश्रवणात् “समं
<>स्यादश्रुतत्वादिति” न्यायेन प्रत्येकं महायुगचतुर्थांशो
<>मानमिति चतुर्युगमित्यनेन फलितं निषेधति । कृता-
<>दीनामिति । कृतत्रेताद्वापरकलियुगानाम् धर्मपाद-
<>व्यवस्थया धर्मचरणानां स्थित्या । इयं वक्ष्यमाणा
<>व्यवस्था स्थितिर्ज्ञेया न तु समकालप्रमाणं स्थितिः ।
<>अयमर्थः--कृतयुगे चतुश्चरणो धर्म इति तस्य मान
<>मधिकम् । ततस्त्रेतायां घर्मस्य त्रिपादवत्त्वात् तद-
<>नुरोधेन त्रेतामानं न्यूनम् । एवं द्वापरकल्यो-
<>र्धर्मस्य क्रमेण द्व्येकचरणवत्त्वात् कृतत्रेतामानाभ्यां
<>क्रमेणोक्तानुरोधान्न्यूनमानम् । न तु समं मान-
<>मिति । अथ सर्वधर्मचरणयोगेन दशमितेन यदि महा-
<>युगं भवति तर्हि स्वस्वधर्मचरणैः किमत्यनुपातेन
<>पूर्बोक्तफलितेन कृतादियुगानां मानज्ञानं सविशे-
<>षणमाह” । रङ्ग० । तेन ४३२००० वर्षास्तन्मानम् ।
<>“युगस्य दशमो भागश्चतुस्त्रिद्व्येकसङ्गुणः । क्रमात् कृत-
<>युगादीनां षष्ठांशः सन्ध्ययोःस्वकः” सू० सि० ।
[Page1793-a+ 38]
<>“प्रागुक्तदिव्यवर्षद्वादशसहस्रमितस्य युगस्य दशमो भागो
<>दशांश इत्यर्थः । चतुर्द्धा क्रमेण चतुस्त्रिद्व्येकैर्गुणितः ।
<>गुणक्रमात् कृतयुगादोनां कृतत्रेताद्वापरकलियुगानां
<>मानं स्यादिति शेषः । ननु मनुग्रन्थे कृतादिमानं
<>दिव्यवर्षप्रमाणेन ४००० । ३००० । २००० । १००० उक्तम् ।
<>अत्र तु तन्मानं तद्वर्षप्रमाणेन ४८०० । ३६०० । २४०० ।
<>१२०० । इति विरोध इत्यत आह । षष्ठ इति ।
<>स्वकः स्वसम्बन्धी षष्ठो विभागः सन्ध्ययोराद्यन्तसन्ध्य-
<>योरैक्यकाल इति शेषः । तथा च मदुक्तमानानि
<>४८०० । ३६०० । २४०० । १२०० । एषां षडंशाः
<>८०० । ६०० । ४०० । २०० । एते स्वस्वयुगानामाद्यन्तयोः
<>सन्ध्ययोर्योग इत्येषामर्धं सन्धिकालः । प्रत्येकमाद्यन्तयोः
<>सन्धिकालः ४०० । ३०० । २०० । १०० । अनेन प्रत्येकं
<>मदुक्तमानं न्यूनीकृतं ग्रन्थान्तरोक्तं केवलं मानं
<>भवति न स्वसन्धिभ्यां सहितम् । यथा कृतादिसन्धिः ४०० ।
<>कृतमानम् ४००० कृतान्तसन्धिः ४०० । योगे ४८००
<>त्रेतादिसन्धिः ३०० त्रेतामानं ३००० त्रेतान्तसन्धिः
<>३०० । ३६०० द्वापरादिसन्धिः २०० द्वापरमानं २०००
<>द्वापरान्तसन्धिः २०० २४०० । कल्यादिसन्धिः १०० कलि-
<>मानम् १००० कल्यन्तसन्धिः १०० । १२०० एवं च
<>स्वसन्धिभ्यां सहितं मयोक्तं स्वसम्बन्धात् सन्ध्ययोस्तद-
<>न्तर्गतत्वाच्चेति न विरोध इति भावः” रङ्ग० ।
<P>कलौ यथा प्राणिनां दुःशीलत्वम् धर्म्मादिहानिश्च तथा
<>वर्णितम् भा० व० १९० अ० “कृते चतुष्पात् सकलो निर्व्याजो-
<>पाधिवर्जितः । वृषः प्रतिष्ठिती धर्म्मो मनुष्ये भरतर्षभ! ।
<>अधर्म्मपादविद्धस्तु त्रिभिरंशैः प्रतिष्ठितः । त्रेतायां द्वापरे
<>ऽर्द्धेन व्यामिश्रो धर्म उच्यते । त्रिभिरंशैरधर्मस्तुलोका-
<>नाक्रम्य तिष्ठति । तामसं युगमासाद्य तदा भरतसत्तम! ।
<>चतुर्थांशेन धर्मस्तु मनुष्यानुपतिष्ठति । आयुर्व्वीर्य्यमथो
<>बुद्धिर्बलन्तेजश्च पाण्डव! । मनुष्याणामनुयुगं ह्रसतीति
<>निबोध मे । राजानो ब्राह्मणा वैश्या शूद्राश्चैव युधि-
<>ष्ठिर! । व्याजैर्धर्मञ्चरिष्यन्ति धर्मवैतंसिका नराः । सत्यं
<>संक्षेप्स्यते लोके नरैः पण्डितमानिभिः । सत्यहान्या
<>ततस्तेषामायुरल्पं भविष्यति । आयुषः प्रक्षयाद्विद्यां न
<>शक्ष्यन्त्युपजीवितुम् । विद्याहीनानविज्ञानाल्लोँभोऽप्यभि-
<>भविष्यति । लोभक्रोधपरा मूढाः कामासक्ताश्च मानवाः ।
<>वैरबद्धा भविष्यन्ति परस्परबधैषिणः । ब्राह्मणाः क्षत्रिया
<>वैश्याः संकीर्य्यन्ते परम्परम् । शूद्रतुल्या भविष्यन्ति तपः-
[Page1793-b+ 38]
<>सत्यविवर्ज्जिताः । अन्त्या मध्या भविष्यन्ति, मध्याश्चान्त्या
<>न संशयः । ईदृशो भविता लोको युगान्ते पर्य्युपस्थिते ।
<>वस्त्राणां प्रवरा शाणी, धान्यानां कोरदूषकाः । भार्य्या-
<>मित्राश्च पुरुषा भविष्यन्ति युगक्षये । मत्स्यामिषण
<>जीवन्तो दुहन्तश्चाप्यजैडकम् । गोषु नष्टासु पुरुषा येऽपि
<>नित्यं धृतव्रताः । तेऽपि लोभसमायुक्ता भविष्यन्ति युग-
<>क्षये । अन्योऽन्यं परिमुष्णन्तो हिंसयन्तश्च मानवाः ।
<>अजपा नास्तिकाः स्तेना भविष्यन्ति युगक्षये । सरित्तीरेषु
<>कुद्दालैर्वापयिष्यन्ति चौषधीः । ताश्चाप्यल्पफलास्तेषां
<>भविष्यन्ति युगक्षये । श्राद्धे दैवेऽपि पुरुषा येऽपि नित्यं
<>धृतव्रताः । तेऽपि लोभसमायुक्ता भोक्ष्यन्तीह परस्परम् ।
<>पिता पुत्रस्य भोक्ता च, पितुः पुत्त्रस्तथैव च । अति-
<>क्रान्तानि भोज्यानि भविष्यन्ति युगक्षये । न व्रतानि
<>चरिष्यन्ति ब्राह्मणा वेदनिन्दकाः । न यक्ष्यन्ति न
<>होष्यन्ति हेतुवादविमोहिताः । निम्नेष्वीहां करिष्यन्ति
<>हेतुवादविमोहिताः । निम्ने कृषिं करिष्यन्ति योक्ष्यन्ति
<>धुरि धेनुकाः । एकहायनवत्सांश्च योजयिष्यन्ति मानवाः ।
<>पुत्रः पितृबधं कृत्वा पिता पुत्त्रबधं तथा । निरुद्वेगो
<>वृहद्वादी न निन्दामुपलप्स्यते । म्लेच्छभूतं जगर्त्सर्वं
<>निष्क्रियं यज्ञवर्ज्जितम् । भविष्यति निरानन्दमनु-
<>त्सवमथो तथा । प्रायशः कृपणानां हि तथा बन्धु-
<>मतामपि । विधवानाञ्च वित्तानि हरिष्यन्तीह
<>मानवाः । स्वल्पवीर्य्यबलाः स्तब्धा लोभमोहपरायणाः ।
<>तत्कथादानसन्तुष्टा दुष्टानामपि मानवाः । प्रतिग्रहं
<>करिष्यन्ति मायाचारपरिग्रहाः । समाह्वयन्तः कौन्तेय!
<>राजानः पापबुद्ध्वयः । परस्परबधोद्युक्ता, मूर्खाः पण्डि-
<>तमानिनः । भविष्यन्ति युगस्यान्ते क्षत्रिया लोकक-
<>ण्टकाः । अरक्षितारो लुब्धाश्च मानाहङ्कारदर्पिताः ।
<>केवलं दण्डरुचयो भविष्यन्ति युगक्षये । आक्रम्या-
<>क्रम्य साधूनां दारांश्चापि धनानि च । भोक्ष्यन्ते
<>निरनुक्रोशा रुदतामपि भारत! । न कन्यां याचते
<>कश्चिन्नापि कन्या प्रदीयते । स्वयंग्राहा भविष्यन्ति
<>युगान्ते समुपस्थिते । राजानश्चाप्यसन्तुष्टाः परार्थान्
<>मूढचेतसः । सर्वोपायैर्हरिष्यन्ति युगान्ते पर्य्युपस्थिते ।
<>म्नेच्छीभूत जगत्सर्व्वं भविष्यति न संशयः । हस्ता-
<>हस्ति परिमुषेद्युगान्ते समुपस्थिते । सत्यं संक्षिप्यते
<>लोके नरैः पण्डितमानिभिः । स्थविरा बालमतयो
<>बालाः स्थविरबुद्धयः । भीरुस्तथा शूरमानी शूरा
[Page1794-a+ 38]
<>भीरुविवादिनः । न विश्वसन्ति चान्योऽन्य युगान्ते
<>पर्य्युपस्थिते । एकहार्य्यं युगं सर्वं लोभमोहव्यव-
<>स्थितम् । अधर्म्मो वर्द्धते तत्र न तु धर्मः प्रव-
<>र्त्तते । ब्राह्मणाः क्षत्त्रिया वैश्या न शिष्यन्ते जना-
<>धिप! । एकवर्णस्तदा लोको भविष्यति युगक्षये । न
<>क्षंस्यति पिता पुत्त्रं, पुत्त्रश्च पितरं तथा । भार्य्याश्च
<>पतिशुश्रूषां न करिष्यन्ति संक्षये । ये यवान्ना जन-
<>पदा गोधूमान्नास्तथैव च । तान् देशान् संश्रयि-
<>ष्यन्ति युगान्ते पर्य्युपस्थिते । स्वैराचाराश्च पुरुषा
<>योषितश्च विशाम्पते! । अन्योऽन्यं न सहिष्यन्ति
<>युगान्ते पर्य्युपस्थिते । म्लेच्छीभूतं जगत्सर्वं भवि-
<>ष्यति युधिष्ठिर! । न श्राद्धैस्तर्पयिष्यन्ति दैवतानीह
<>मानवाः । न कश्चित् कस्य चिच्छ्रोता न कश्चित्
<>कस्यचिद्गुरुः । तमोग्रस्तस्तदा लोको भविष्यति जना-
<>धिप! । परमायुश्च भविता तदा वर्षाणि षोडश ।
<>ततः प्राणान् विमोक्ष्यन्ति युगान्ते समुपस्थिते ।
<>पञ्चमे वाऽथ षष्ठे वा वर्षे कन्या प्रसूयते । सप्त-
<>वर्षाऽष्टवर्षाश्च प्रजास्यन्ति नरास्तदा । पत्यौ स्त्री तु
<>तदा राजन्! पुरुषो वा स्त्रियं प्रति । युगान्ते
<>राजशार्दूल! न तोषमुपयास्यति । अल्पद्रव्या वृथालिङ्गा
<>हिंसा च प्रभविष्यति । न कश्चित् कस्यचिद्दाता भवि-
<>ष्यति युगक्षये । अट्टशूला जनपदाः शिवशूलाश्चतु-
<>ष्पथाः । केशशूलाः स्त्रियश्चापि भविष्यन्ति युगक्षये ।
<>म्लेच्छाचाराः सर्व्वभक्षा दारुणाः सर्वकर्म्मसु । भाविनः
<>पश्चिमे काले मनुष्या नात्र संशयः । क्रयविक्रयकाले
<>च सर्व्वः सर्वस्य वञ्चनम् । युगान्ते भरतश्रेष्ठ! वित्त-
<>लोभात् करिष्यति । ज्ञानानि चाप्यविज्ञाय करिष्यन्ति
<>क्रियान्तथा । आत्मच्छन्देन वर्त्तन्ते युगान्ते समुप-
<>स्थिते । स्वभावात् क्रूरकर्म्माणश्चान्योऽन्यमभिशंसिनः ।
<>भवितारो जनाः सर्व्वे संप्राप्ते तु युगक्षये । आरा-
<>मांश्चैव वृक्षांश्च नाशयिष्यन्ति निर्व्यथाः । भविता
<>संशयो लोके जीवितस्य हि देहिनाम् । तथा लोभाभि-
<>भूताश्च भविष्यन्ति नरा नृप! । ब्राह्मणांश्च हनिष्यन्ति
<>ब्राह्मणस्वोपभोगिनः । हाहाकृता द्विजाश्चैव भयार्त्ता
<>वृषलार्द्दिताः । त्रातारमलभन्तो वै भ्रमिष्यन्ति मही-
<>मिमाम् । जीवितान्तकराः क्रूरा रौद्राः प्राणिविहिंसकाः ।
<>यदा भविष्यन्ति नरास्तदा सङ्क्षेप्स्यते युगम् ।
<>आश्रयिष्यन्ति च नदीः पर्व्वतान् विषमाणि च ।
[Page1794-b+ 38]
<>प्रधावमाना वित्रस्ता द्विजाः कुरुकुलोद्वह! । दस्युभिः
<>पीडिता राजन्! काका इव द्विजोत्तमाः । कुराज-
<>भिश्च सततं करभारप्रपीडिताः । धैर्य्यं त्यक्त्वा मही-
<>पाल! दारुणे युगसंक्षये । विकर्माणि करिष्यन्ति शूद्राणां
<>परिचारकाः । शूद्रा धर्मं प्रवक्ष्यन्ति ब्राह्मणाः पर्य्यु-
<>पासकाः । श्रोतारश्च भविष्यन्ति प्रामाण्येन व्यवस्थिताः ।
<>विपरीतश्च लोकोऽयं भविष्यत्यधरोत्तरः । एडूकान्
<>पूजयिष्यन्ति वर्ज्जयिष्यन्ति देवताः । शूद्राः परिच-
<>रिष्यन्ति न द्विजान् युगसंक्षये । आश्रमेषु महर्षीणां
<>ब्राह्मणावसथेषु च । देवस्थानेषु चैत्येषु नागा-
<>नामालयेषु च । एडूकचिह्ना पृथिवी न देवगृह-
<>मूषिता । भविष्यति युगे क्षीणे तद्युगान्तस्य लक्षणम् ।
<>यदा रौद्रा धर्महीना मांसादाः पानपास्तथा ।
<>भविष्यन्ति नरा नित्यं तदा संक्षेप्स्यते युगम् ।
<>पुष्पं पुष्पे यदा राजन्! फले वा फलमाश्रितम् ।
<>प्रजास्यति महाराज! तदा सङ्क्षेप्स्यते युगम् । अका-
<>लवर्षी पर्ज्जन्थो भविष्यति गते युगे । अक्रमेण मनु-
<>ष्याणां भविष्यन्ति तदा क्रियाः । विरोधमथ यास्यन्ति
<>वृषला ब्राह्मणैः सह । मही म्लेच्छजनाकीर्णा
<>भतिष्यति ततोऽचिरात् । करभारभयाद्विप्रा भजिष्यन्ति
<>दिशो दश । निर्व्विशेषा जनपदास्तदा विष्टिकरा-
<>र्द्दिताः । आश्रमानुपलप्स्यन्ति फलमूलोपजीविनः ।
<>एवं पर्य्याकुले लोके मर्य्यादा न भविष्यति । न
<>स्थास्यन्त्युपदेशे च शिष्या विप्रियकारिणः । आचा-
<>र्य्योऽपनिधिश्चैव भत्र्स्यते तदनन्तरम् । अर्थयुक्त्या
<>प्रवत्स्यन्ति मित्रसम्बन्धिबान्धवाः । अभावः सर्व्व-
<>भूतानां युगान्ते सम्भविष्यति । दिशः प्रज्वलिताः
<>सर्व्वा नक्षत्राण्यप्रभाणि च । ज्योतींषि प्रतिकूलानि
<>वाताः पर्य्याकुलास्तथा । उत्कापाताश्च बहवो महा-
<>भयनिदर्शकाः । षडमिरन्यैश्च सहितो भास्करः प्रत-
<>पिष्यति । तुमुलाश्चापि निर्ह्रादा दिग्दाहश्चापि
<>सर्वशः । कबन्धान्तर्हितो भानुरुदयास्तमने तदा ।
<>अकालवर्षी भगवान् भविष्यति महस्रदृक् । शश्यानि
<>च न रोक्ष्यन्ति युगान्ते पर्य्युपस्थिते । अभीक्ष्ण
<>क्रूरवादिन्यः परुषा रुदितप्रियाः । भर्त्तॄणां वचने
<>चैव न स्थास्यन्ति तदा स्त्रियः । पुत्त्राश्च मातापितरौ
<>हनिष्यन्ति युगक्षये । सूदयिष्यन्ति च पतीन् स्त्रियः
<>पुत्त्रानपाश्रिताः । अपर्व्वणि महाराज! सूर्य्यं राहुरु-
[Page1795-a+ 38]
<>पैष्यति । युगान्ते हुतभुक् चापि सर्वतः प्रज्वलिष्यति ।
<>पानीयं भोजनञ्चापि याचमानास्तदाऽध्वगाः । न
<>लप्स्यन्ते निवासञ्च निरस्ताः पथि शेरते । निर्घात-
<>वायसा नागाः शकुनाः समृगद्विजाः । रूक्षा वाचो
<>विमोक्ष्यन्ते युगान्ते पर्य्युपस्थिते । मित्रं सम्बन्धि-
<>नश्चापि सन्त्यक्ष्यन्ति नरास्तदा । जनं परिजनञ्चापि
<>युगान्ते पर्य्युपस्थिते । अथ देशान् दिशश्चापि पत्त-
<>नानि पुराणि च । क्रमशः संश्रयिष्यन्ति युगान्ते
<>पर्युपस्थिते । हा तात! हा सुतेत्येवं तदा वाचः
<>सुदारुणाः । विक्रोशमानश्चान्योऽन्यं जनो गां (पृथ्वीं) पर्य-
<>टिष्यति । ततस्तुमुलसंघाते वर्त्तमाने युगक्षये । द्विजा-
<>तिपूर्वको लोकः क्रमेण प्रभविष्यति । ततः काला-
<>न्तरेऽन्यस्मित् पुनर्लोकविवृद्धये । भविष्यन्ति पुनर्द्दैव-
<>मनुकूलं यदृच्छया । यदा सूर्य्यश्च चन्द्रश्च तथा
<>तिष्यवृहस्पती । एकराशौ समेष्यन्ति प्रवत्र्स्यति तदा
<>कृतम् । कालवर्षी च पर्ज्जन्यो नक्षत्राणि शुभानि च ।
<>प्रदक्षिणा ग्रहाश्चाप्रि भविष्यन्त्यनुलोमगाः । क्षेमं सुभिक्ष-
<>मारोग्यं भविष्यति निरामयम् । कल्की विष्णुयशा नाम
<>द्विजःकालप्रणोदितः । उत्पत्स्यते महावीर्य्यो महाबुद्धि-
<>पराक्रमः । सम्भूतः शम्भलग्रामे ब्राह्मणावसथे शुभे । मनसा
<>तस्य सर्व्वाणि वाहनान्यायुधानिंच । उपस्थास्यन्ति योधाश्च
<>शस्त्राणि कवचानि च । स धर्म्मविजयी राजा चक्रवर्त्ती
<>भविष्यति । स चेमं सङ्कुलं लोकं प्रसादमुपने-
<>ष्यति । उत्थियो ब्राह्मणो दीप्तः क्षयान्तकृदुदारधीः ।
<>संक्षेपको हि सर्वस्य युगस्य परिवर्त्तकः । स सर्वत्र
<>गतान् क्षुद्रान् ब्राह्मणैः परिवारितः । उत्सादयि-
<>ष्यति तदा सर्व्वम्लेच्छगणान् द्विजः” ।
<P>कलियुगंस्य विशेषप्रवृत्तिरुक्ता भाग० १२, २ अ० ।
<P>“सप्तर्षीणान्तु पूर्व्वौ यौ दृश्येते उदितौ दिवि । तयोस्तु
<>मध्ये नक्षत्रं दृश्यते यत् समं निशि । तेनैव ऋषयो-
<>युक्तास्तिष्ठन्त्यव्दशतं नृणाम् । ते त्वदीये द्विजाः काले
<>अधुना चाश्रिता मघाः । विष्णोर्भगवतो भानुः कृष्णाख्यो-
<>ऽसौ दिवं गतः । तदाविशत् कलिर्लोकं पापे यद्रमते जनः ।
<>यावत् स पादपद्माभ्यां स्पृशन्नास्ते रमापतिः । तावत्
<>कलिर्वैपृथिवीं पराक्रान्तुं न चाशकत् । यदा देवर्षयः
<>सप्त मघासु विचरन्ति हि । तदा प्रवृत्तस्तु कलिर्द्वादशा-
<>व्दशतात्मकः । यदा मघाभ्यो यास्यन्ति पूर्व्वाषाढा मह-
<>र्षयः । तदा नन्दात् प्रभृत्येष कलिर्वृद्धिं गमिष्यति ।
[Page1795-b+ 38]
<>यस्मिन् दिने दिवं यातस्तस्मिन्नेव तदाऽहनि । प्रतिपन्नं
<>कलियुगमिति प्राह पुराविदः” ।
<>कलिदोषमुक्त्वा तच्छमनोपायः भाग० १२, ३ अ० उक्तो यथा
<>“केनोपायेन भगवन्! कलेर्दोषान् कलौ जनाः । विधमिष्य-
<>न्त्युपचितांस्तन्मे ब्रूहि यथा मुने! । युगानि युगधर्म्मांश्च
<>मानं प्रलयकल्पयोः । कालस्येश्वररूपस्य गतिं विष्णोर्म्महा-
<>त्मनः । श्रीशुकौवाच । कृते प्रवर्त्तते धर्म्मश्चतुष्पात्तु जनै-
<>र्भृतः । सत्यंदया तपोदानमिति पादा विभो! नृप! ।
<>सन्तुष्टाः करुणा मैत्राः शान्ता दान्तास्तितिक्षवः ।
<>आत्मारामाः समदृशः प्रायशः श्रमणा जनाः । त्रेता-
<>यां धर्म्मपादानां तुर्य्यांशोहीयते शनैः । अधर्म्मपादैरनृत-
<>हिंसाऽसन्तोषविग्रहैः । तदा क्रियातपोनिष्ठा नाति-
<>हिंस्रा न लम्पटाः । त्रैवर्गिकास्त्रयीवृद्धावर्णा ब्रह्मो-
<>त्तरा नृप! । तपःसत्यदयादानेष्वर्द्धंह्रसति द्वापरे ।
<>हिंसाऽतुष्ट्यनृतद्वेषैर्धर्म्मस्याधर्म्मलक्षणैः । यशस्विनोमहा-
<>शोलाः साध्यायाध्ययने रताः । आढ्याः कुटुम्बिनोहृष्टाः
<>वर्णाः क्षत्रद्विजोत्तराः । कलौ तु धर्म्महेतूनां तुर्य्यां-
<>शोऽधर्म्महेतुभिः । एधमानैः क्षीयमाणोह्यन्ते सोऽपि
<>विनङ्क्ष्यति । तस्मिल्लुँब्धादुराचारानिर्दयाः शुष्कवैरिणः ।
<>दुर्भगा भूरितर्षाश्च शूद्रदासोत्तराः प्रजाः । सत्वं रजस्तम-
<>इति दृश्यन्ते पुरुषे गुणाः । कालसंनोदितास्ते वै परिवर्त्तन्त-
<>आत्मनि । प्रभवन्ति यदा सत्वे मनोबुद्धीन्द्रियाणि च ।
<>तदा कृतयुगं विद्याज्ज्ञाने तपसि यद्रुचिः । यदा कर्म्मसु
<>काम्येषु भक्तिर्यशसि देहिनाम् । तदा त्रेता रजोवृत्तिरिति
<>जानीहि बुद्धिमन्! । यदा लोभस्त्वसन्तोषो मानोदम्भो-
<>ऽथ मत्सरः । कर्म्मणाञ्चापि काम्यानां द्वापरं तद्रजस्तमः ।
<>यदा मायाऽनृतं तन्द्रा निद्रा हिंसा विषादनम् ।
<>शोकमोहोभयंदैन्यं स कलिस्तामसः स्मृतः । यस्मात् क्षुद्र-
<>दृशोमर्त्याः क्षुद्रभाग्या महाशनाः । कामिनोवित्तहीनाश्च
<>स्वैरिण्योहि स्त्रियोऽसतीः । दस्यूत्कृष्टा जनपदा वेदाः
<>पाषण्डदूषिताः । राजानश्च प्रजाभक्ष्याः शिश्नोदरपरा
<>द्विजाः । अव्रता वटवोऽशौचा भिक्षवश्च कुटुम्बिनः ।
<>तपस्विनोग्रामवासा न्यासिनोऽत्यर्थलोलुपाः । ह्रस्वकाया
<>महाहाराभूर्य्यपत्या गतह्रियः । शश्वत्कटुकभाषिण्य-
<>श्चौर्य्यमायोरुसाहसाः । पणयिष्यन्ति वै क्षुद्राः किराटाः
<>(बणिजः) कूटकारिणः । अनापद्यपि मंस्यन्ते वार्त्तां साधु-
<>जुप्सिताम् । पतिं त्यक्ष्यन्ति निर्द्रव्यं भृत्या अप्यखिलोत्तमम् ।
<>भृत्यं विपन्नं पतयः, कौलं गाश्चापयस्विनीः । पितन्
[Page1796-a+ 38]
<>भ्रातॄन् सुहृज्ज्ञातीन् हित्वा सौरतसौहृदाः ।
<>ननन्दृश्यालंसवादा दीनास्त्रैणाः कलौ नराः । शूद्राः
<>प्रतिग्रहीष्यन्ति तपोवेशोपजीविनः । धर्म्मं वक्ष्यन्त्यघर्म्मज्ञा-
<>अधिरुह्योत्तमासनम् । नित्यमुद्विग्नमनसोदुर्भिक्षकर-
<>कर्षिताः । निरन्ने भूतले राजन्ननावृष्टिभयातुराः । वासो-
<>ऽन्नपानशयनव्यवायस्नानभूषणैः । हीनाः पिशाचसन्दर्शा
<>भविष्यन्ति कलौ प्रजाः । कलौ काकिणिकेऽप्यर्थे विगृह्य
<>त्यक्तसौहृदाः । त्यक्ष्यन्तीह प्रियान् प्राणान् हनिष्य-
<>न्ति स्वकानपि । न रक्षिष्यन्ति मनुजाः स्थविरौ पितरा-
<>वपि । पुत्रान् भार्य्याञ्च कुलजां क्षुद्राः शिश्नोदरम्भराः ।
<>कलौ न राजन्! जगतां परं गुरुं त्रिलोकनाथानतपाद-
<>पङ्कजम् । प्रायेण मर्त्या भगवन्तमच्युतं यक्ष्यन्ति
<>पाषण्डविभिन्नचेतसः । यन्नामयेयं ग्नियमाण आतुरः
<>पतन् स्खलन् वा विवशोगृणन् पुमान् । विमुक्तकर्म्मार्गल-
<>उत्तमां गतिं प्राप्नोति यक्ष्यन्ति न तं कलौ जनाः ।
<>पुंसां कलिकृतान् दोषान् द्रव्यदेशानुसम्भवान् । सर्व्वान्
<>हरति चित्तस्थो भगवान् पुरुषोत्तमः । श्रुतः संकीर्त्ति-
<>तोध्यातः पूजितस्त्वादृतोऽपि वा । नॄणां क्षिणोति भगवान्
<>हृत्स्थोजन्मायुताशुभम् । यथा हेम्नि स्थितोवह्निर्दुर्व्वर्णं
<>हन्ति धातुजम् । एवमात्मगतोविष्णुर्योगिनामशुभाशय-
<>म् । विद्यातपःप्राणनिरोधमैत्रीतीर्थाभिषेकव्रतदानजप्यैः ।
<>नात्यन्तशुद्धिं लभतेऽन्तरात्मा यथा हृदिस्थे भगवत्यनन्ते ।
<>तस्मात् सर्व्वात्मना राजन्! हृदिस्थं कुरु केशवम् । म्रिय-
<>माणोह्यवहितस्ततोयाति परां गतिम् । म्रियमाणैरपि
<>ध्येयो भगवान् परमेश्वरः । आत्मभावं नयत्यद्धा सर्व्वात्मा
<>सर्व्वसम्भवः । कलेर्दोषनिधेराजन्नस्ति ह्येकोमहान् गुणः ।
<>कीर्त्तनादेव कृष्णस्य मुक्तबन्धः परिव्रजेत् । कृते यद्ध्यायतो
<>विष्णुं त्रेतायां यजतोमखैः । द्वापरे परिचर्य्यायां कलौ
<>तद्धरिकीर्त्तनात्” ।
<P>विश्वेश्वरसरस्वतीकृते कलिधर्मे नानाप्रमाणात्तद्दोषो
<>पशमनमुक्तं यथा--विष्णुपुराणाग्निपुराणयोः ।
<>“धर्मोत्कर्षमतीवाशुप्राप्नोति पुरुषः कलौ । स्वल्पासेन धर्म-
<>ज्ञास्तेन तुष्टोऽस्म्यहं कलेः । धन्ये कलौ भजेद्द्विप्रोह्यल्प-
<>क्लेशैर्महाफलम् । अत्यन्तदुष्टस्य कलेरयमेको महान्
<>गुणः” ब्रह्माण्डपुराणे । “त्रेतायामाव्दिको धर्मोद्वापरे-
<>मासिकः स्मृतः । यथाशक्ति परं प्राज्ञस्तदह्ना प्राप्नु-
<>यात् कलौ” । विष्णुपुराणब्रह्मपुराणयोः “यत् कृते दश-
<>भिर्वर्षैः त्रेतायां हायनेन तत् । द्वापरे तत्तु मासेन अहो-
[Page1796-b+ 38]
<>रात्रेण तत् कलौ । तपसो ब्रह्मचर्यस्य जपादेश्च फल
<>द्विजाः! । प्राप्नोति पुरुषस्तेन कलिः साध्विति भाषितम्
<>तथाल्पेनैव यत्नेन षुण्यस्कन्धमनुत्तमम् । करोति यः
<>कृतयुगे क्रियते तपसा हि सः । स्कान्दे काशीखण्डे ।
<>“कलौ विश्वेश्वरोदेवः कलौ वाराणसी षुरी । कलौ
<>भागीरथी गङ्गा कलौ दानं विशिष्यते” । अग्निपुराणे
<>“नास्ति श्रेयस्करं नॄणां विष्णोराराधनान्मुने! । युगे-
<>ऽस्मिंस्तामसे घोरे यज्ञवेदविवर्जिते । कुर्वीताराधनं
<>राजन्! वासुदेवे कलौ युगे । यदभ्यर्च्य हरिं भक्त्या कृते
<>वर्षशतं नृप! विधानेन कलौ लेभे अहोरात्रात् कलौ
<>हि तत्” नारदीये । “अहोऽतीव सभाग्यास्ते सकृद्ये
<>केशवाचर्काः । घोरे कलियुगे प्राप्ते सर्व्वधर्मबहिष्कृते ।
<>शिवपूजापरा ये तु शिवनामपरायणाः । त एव
<>शिवतुल्याश्च घोरे कलियुगे द्विजाः” । स्कन्दपुराणे
<>“ब्रह्मा कृतयुगे देवस्त्रेतायां भगवान् रविः । द्वापरे
<>भगवान् विष्णुः कलौ देवो महेश्वरः” । मत्स्यपुराण-
<>स्कन्दपुराणयोः “ज्ञात्वा कलियुगं घोरं हाहाभूतमचेत-
<>नम् । अविमुक्तं न मुञ्चन्ति कृतार्थास्ते नरा भुवि । नान्यं
<>पश्यामि जन्तूनां मुक्त्वा वाराणसीं पुरीम् । सर्व्वपापोप-
<>शमनं प्रायश्चित्तं कलौ युगे” । भविष्यपुराणे “कृते
<>सर्वाणि तीर्थानि त्रेतायां पुष्करं परम् । द्वापरे तु कुरु-
<>क्षेत्रं कलौ गङ्गैव केवलम् । ध्यानं कृते मोक्षहेतु
<>स्त्रेतायां तच्च वै तपः । द्वापरे तद्द्वयं यज्ञाः कलौ
<>गङ्गैव केवलम्” । स्कन्दपुराणनारदीयपुराणयीः “भुक्ति-
<>मुक्तिफलप्रेप्सुरल्पोपायेन चेन्नरः । तीर्थान्येवाश्रये-
<>द्विद्वान् कलौ गङ्गां विशेषतः” । मनुपाराशरौ-
<>“तपः परं कृतयुगे त्रेतायां ज्ञानमुच्यते । द्वापरे
<>यज्ञमित्याहुः दानमेकं कलौ युगे” । महाभारते “तपः
<>परं कृतयुगे त्रेतायां ज्ञानमुच्यते । द्वापरे यज्ञमेवाहुः
<>कलौ दानं दया दमः । गीता गङ्गा तथा भिक्षुः कपिला-
<>श्वत्थसेवनम् । वासरं पद्मनाभस्य सप्तमं न कलौ युगे” ।
<P>एवमुक्तानां विष्णुमहादेववाराणसीगङ्गादानानां कलौ
<>विशेषतः सेवायां यानि फलानि तान्त्युत्तरत्र क्रमेण प्रदश्यन्ते ।
<>तत्रादौ विष्णोराराधनफलं कथ्यते । “कलौ कलिमलध्वंसं
<>सर्वपापहरं परम् । येऽर्चयन्ति हरिं नित्यन्तेऽपि वन्द्यायथा
<>हरिः” नारदीये “तीर्थान्वश्वत्थतरवोनावो विप्रास्तथा भुवि ।
<>मद्भक्ताश्चेति विज्ञेयास्तनवोमम पञ्चधा । तेषां पुण्यात्मनां
<>भोतोभृशं कलिरघात्मकः । मन्दीभवत्खविभवो निःशङ्कं
[Page1797-a+ 38]
<>न प्रवर्द्धते । पूजिताः प्रणताः स्पृष्टाः स्तुता दृष्टाः स्मृता
<>अपि । नॄणां सर्व्वाघहन्तारः सततं ते हि मन्मयाः” ।
<P>कलौविष्णोर्नामसं कीर्त्तनेन आराधनं कर्त्तव्यम् उक्तञ्च
<>भागवते । “कलिं सभाजयन्त्यार्या गुणज्ञाः सव (यज्ञ) भागिनः ।
<>यत्र संकीर्त्तनेनैव सर्वः स्वार्थोऽपि लभ्यते । नास्त्यतः
<>परमोलाभो देहिनां भ्राम्यतामिह, । यतोविन्देत परमां
<>शान्तिं, नश्यति संसृतिः” । कलेर्टोषोपशमनोपाये भागवत-
<>वाक्यमनुपदं दर्शितम् ।
<>स्कन्दपुराणे “गोविन्दनामा यः कश्चिन्नरो भवति भूतले ।
<>कीर्त्तनादेव तस्यापि पापं याति सहस्रधा” विष्णुधर्मो-
<>त्तरे “येऽहर्निशं जगद्धातुर्वासुदेवस्य कीर्त्तनम् । कुर्वन्ति
<>तान्नरव्याघ्र! न कलिर्बाधते नरान् । चक्रायुधस्य नामानि
<>सदा सर्व्वत्र कीर्त्तयेत् । नाशौचं कीर्त्तने तस्य स पवित्र
<>करोयतः । अज्ञानादथ वा ज्ञानादुत्तमश्लोकनाम यत् ।
<>संकोर्त्तितमघं पुंसोदहेदेधो यथाऽनलः” । विष्णुरहस्ये
<>“सा हानिस्तन्महच्छिद्रं स मोहः स च विभ्रमः । यन्मूहूर्त्तं
<>क्षणं वापि वासुदेवं न चिन्तयेत्” । मोहोऽविवेकः विभ्रमो
<>विपरीतज्ञानम् । स्कान्दे “अभक्ष्यभक्षणात् पापमगम्या-
<>गमनादिजम् । नश्यते नात्र संदेहो गोविन्दस्य च कीर्त्त-
<>नात् । स्वर्णस्तेयं सुरापाणं गुरुदाराभिमर्शनम् । गोविन्द
<>कीर्त्तनात् सद्यः पापं याति महामुते! । तावत्तिष्ठति देहे-
<>स्मिन् कलिकल्मषसंभवम् । गोविन्दकीर्त्तनं यावत् कुरुते
<>मानवोन हि” “गोविन्देत्युक्तिमात्रेण हेलया कलिवर्द्धितम्
<>पापौघो विलयं याति दानमश्रोत्रिये यथा । गोविन्देति
<>तथा प्रातर्मध्याह्ने वा निशागमे । कीर्त्तनात् पुण्यमा-
<>प्नोति जन्मकोटिशतोद्भवम् । गवामयुतकोटीनां कन्यानाम
<>युतायुतैः । तीर्थकोटिसहस्राणां तुल्यं गोविन्दकीर्त्तनम् ।
<>तन्नास्ति कर्मजं लोके वाग्जं मानसमेव वा । यत्तुन क्षीयते
<>पापं कलौ गोविन्दकीर्त्तनात् । प्रमादादपि संस्पृष्टो यथाऽ
<>नलकणोदहेत् । तथौष्ठपुटसंस्पृष्टं हरिनाम हरेदघम्” ।
<>वामनपुराणे । “अश्वमेधादिभिर्यज्ञैः नरमेधैस्तथैव च ।
<>याजितं तेन, येनोक्तं हरिरित्यक्षरद्वयम् । महाभारते
<>“प्राणप्रयाणपाथेयं संसारव्याधिभेषजम् । दुःखशोक-
<>परित्राणं हरिरित्यक्षरद्वयम्” । विष्णुपुराणे “ध्यायन् कृते
<>यजन् यज्ञैः त्रेतायां, द्वापरेऽर्चयन् । यदाप्नोति तदा-
<>प्नोति कलौ संकीर्त्य केशवम् । अवशेनापि यन्नाम्नि कीर्त्तिते
<>सर्व्वपातकैः । पुमान् विमुच्यतेसद्यः सिंहत्रस्त्रैर्मृगैरिव” ।
<P>अथ कलिदोषोपशमनाय शिवपूजनादि विहितं यथा-
[Page1797-b+ 38]
<>लिङ्गपुराणे “कलौ रुद्रो महादेवः शङ्करो नील-
<>लोहितः । प्रकाशते प्रतिष्ठार्थं धर्मस्य विकटाकृतिः ।
<>ये तं विप्राश्च सेवन्ते येन केनापि शङ्करम् । कलिदोषं
<>विनिर्जित्य प्रयान्ति परमां गतिम्” वृहन्नारदीये “शिव!
<>शङ्कर! रुद्रेश! नीलकण्ठ! त्रिलोचन! । इतीरयन्ति ये
<>नित्यं न हि तान् बाधते कलिः । महादेव! विरूपाक्ष!
<>गङ्गाधर! मृडाव्यय! । इतीरयन्तिये नित्यं ते कृतार्थो न
<>संशयः । हरिस्मरणनिष्ठानां शिवनामरतात्मनाम् ।
<>सत्यं समस्तकर्माणि यान्ति संपूर्णतां द्विजाः! । शिव-
<>पूजापरा ये तु शिवनामपरायणाः । तएव शिवतुल्याश्च
<>घोरे कलियुगे द्विजाः” महाभारते “यस्त्व्ॐ नमः शिवा-
<>येति मुच्यते स कलौ नरः । शाट्येनापि नमस्कारः
<>प्रयुक्तः शूलपाणये । संसाररोगसंघानामुन्मूलनकरः
<>कलौ । यदा कदा तं यजते श्रद्धया मुनिपुङ्गव! । लिङ्गे-
<>ऽथ स्थण्डिले वापि कौतुके विधिपूर्वकम् । पुरा दोषं
<>विनिर्जित्य रुद्रलोके महीयते!” । शिवपुराणे “ध्यानं
<>परं कृतयुगे त्रेतायां यजनं परम् । द्वापरे लिङ्गपूजा
<>च कलौ शङ्करकोर्त्तनम्” स्कन्दपुराणे “ब्रह्मा कृतयुगे
<>देवः त्रेतायां भगवान् रविः । द्वापरे भगवान् विष्णुः
<>कलौ देवो महेश्वरः” ।
<P>अथ कलौ काशीवासस्य तथात्वमाह स्म स्कन्दपुराणे
<>व्यासः । “इदं कलियुगं घोरं संप्राप्तं पाण्डु-
<>नन्दन! । ततो गच्छामि देवस्य पुरीं वाराणसीं शुभाम् ।
<>अस्मिन् कलियुगे घोरे नराः पापानुवर्त्तिनः । भविष्यन्ति
<>महाबाहो! वर्ण्णाश्रमविवर्जिताः । नान्यत् पश्यामि
<>जन्तूनां मुक्त्वा वाराणसीं पुरीम् । सर्वपापप्रशमनम्
<>प्रायश्चित्तं कलौ युगे । ये विप्रास्तां पुरीं प्राप्य न
<>मुञ्चन्ति कदाचन । विजित्य कलिजान् दोषान् यान्ति
<>तत् परमं पदम्” लिङ्गपुराणे “कलौ युगे तु मर्त्त्यानां
<>स्थानं मोक्षप्रदायकम् । भक्त्या चाराधनेनैव स्नानतर्पण-
<>पूजनैः । ज्ञात्वा कलियुगं घोरं अल्पायुषमधार्मिकम् ।
<>सिद्धक्षेत्रं न सेवन्ते जायन्ते च म्रियन्ति च” मत्स्यपुराणे
<>“ज्ञात्वा कलियुगं घोरं हाहाभूतमचेतनम् । अवि-
<>मुक्तं न मुञ्चन्ति कृतार्थास्ते नरा भुवि । जप्यध्यान-
<>विहीनानां ज्ञानविज्ञानवर्जिनाम् । तपस्युत्साहहीनानां
<>गतिर्वाराणसी नृणाम्” स्कान्दे काशीखण्डे “न सिध्यति
<>कलौ योगो न सिध्यति कलौ तपः । न्यायार्जितधनोत्-
<>सर्गैः सद्यः सिध्येत् कलौ परः । न व्रतं न तपो ज्ञानं न
[Page1798-a+ 38]
<>जपोन सुरार्चनम् । दानमेव कलौ मुक्त्यै, काशी दानेन
<>चाप्यते । कलिस्तानेव बाधेत कालस्तांश्च जिघांसति ।
<>एनांसि ताँश्च बाधन्ते ये न काशीं समाश्रिताः । कलि-
<>क लकृतं कर्म त्रिकण्टकमितीरितम् । एतत्त्रयं न
<>प्रभवेदानन्दवनवासिनाम्”
<P>अथ गङ्गायास्तथात्वमाह तुः काशीखण्डभविष्य-
<>पुराणे “कृते सर्वत्र तीर्थानि त्रेतायां पुष्करं
<>परम् । द्वापरे तु कुरुक्षेत्रं कलौ गङ्गैव केवलम् ।
<>ध्यानं कृते मोक्षहेतुस्त्रेतायां तच्च वै तपः । द्वापरे
<>तद्द्वयं यज्ञाः कलौ गङ्गैव केवलम्” । विष्णु धर्मोत्तरे
<>“पुषकरं तु कृते सेव्यं त्रेतायां नैमिषं तथा । द्वापरे
<>तु कुरुक्षेत्रं, कलौ गङ्गां समाश्रयेत्” । स्कन्दपुराणे “भक्ति-
<>मुक्तिफलप्रेप्सुरल्पोपायेन चेन्नरः । तीर्थान्येवाश्रयेद्विद्वान्
<>कलौ गङ्गां विशेषतः” । नारदीये कलौ तत्परमब्रह्मप्राप्तये
<>सत्वरं नृणाम् । गङ्गाभजनमेवाहुर्महोपायं महर्षयः ।
<>लैङ्गे “कृते युगे पुष्कराणि त्रेतायां नैमिषं तथा । द्वापरे
<>तु कुरुक्षेत्रं कलौ गङ्गां समाश्रयेत्” कामिकसंहितायाम्
<>“न भवेद्वेदमन्त्राणां संशुद्धिः, शुद्धिवर्जितैः । मन्त्रैर्विना न
<>सिध्यन्ति यज्ञाः, शुद्धिः सुदुर्लभा । काले कलौ विशेषेण शुद्धं
<>वस्तु न दृश्यते । कलौ युगे हि तमसा नष्टधर्म्मे भयङ्करे ।
<>अनेकच्छिन्नसन्तानो धर्म्मतन्तुर्हि जाह्नवी । विना गङ्गां
<>धर्म्ममयीं कथं स्याच्च गतिः कलौ । शिरसः कर्त्तनं तस्य
<>प्राणत्यागोपि वा वरः । समर्थस्तु कलौ काले गङ्गां यो
<>नाभिगच्छति” भविष्यपुराणे “कलौ कलुषचित्तानां
<>पापद्रव्यरतात्मनाम् । विधिहीनक्रियाणाञ्च गतिर्गङ्गां
<>विना नहि । अनाश्रित्य तु गङ्गां हि मुक्तिमिच्छति यः
<>कलौ । सूर्य्यं द्रष्टुमिहोद्युक्तो जात्यन्धसदृशस्तु सः ।
<>वृथाकुलं, वृथा विद्या, वृथायज्ञा, वृथा तपः । वृथा दानानि
<>तस्येह कलौ गङ्गां न याति यः” कूर्म्मपु० “गङ्गामेव
<>निषेवेत प्रयागे तु विशेषतः । नान्यत् कलियुगोद्भूतं
<>मलं हन्ति सुदुस्तरम्” ।
<P>अथ कलियुगे दानस्य श्रेष्ठत्वम् अतएव मनुः “अन्ये
<>कृतयुगे धर्म्मास्त्रेतायां द्वापरे परे । अन्ये कलियुगे नॄणां
<>युगह्रासानुरूपतः” इति युगभेदेन धर्मभेदमाह स्म ।
<>मनुपाराशरौ “तपः परं कृतयुगे त्रेतायां ज्ञान-
<>मुच्यते । द्वापरे यज्ञमित्याहुर्दानमेकं कलौ युगे” ।
<>महाभारते “तपः परं कृतयुगे त्रेतायां ज्ञानमुच्यते ।
<>द्वापरे यज्ञमेवाहुः कलौ दानं दया दमः” वृहस्पतिः
[Page1798-b+ 38]
<>“त्रयीधर्म्मः कृतयुगे, ज्ञानं त्रेतायुगे स्मृतम् । द्वापरे
<>चाध्वरः प्रोक्तः, कलौ दानं दया दमः” । लिङ्गपुराणे
<>“ध्यानं परं कृतयुगे त्रेतायां ज्ञानमुच्यते । प्रवृत्तं द्वापरे
<>युद्धं, दानमेकं कलौ युगे” । अग्निपुराणे “देवतावेश्म-
<>मूर्त्त्यादिनगराणि कलौ युगे । कर्त्तव्यानि महीपालैः
<>स्वर्गलोकमभीप्सुभिः”
<>इत्येवं कलौ विशेषधर्माः सेव्या इति दर्शितम् ।
<P>सामान्यतः कलौ सेव्यधर्मानाह स्म पराशरः ।
<>“अस्मिन्मन्वन्तरे धर्म्माः कृतत्रेतादिके युगे । सर्व्वे
<>धर्म्माः कृते जाताः सर्व्वे नष्टाः कलौ युगे । चातु-
<>र्वर्ण्यसमाचारं किञ्चित् साधारणं वद । व्यासवा-
<>क्यावसाने तु मुनिमुख्यः पराशरः । धर्मस्य निर्णय
<>प्राह सूक्ष्मं स्थूलञ्च विस्तरात् । शृणु पुत्र! प्रवक्ष्ये-
<>ऽहं शृण्वन्तु ऋषयस्तथा । कल्पे कल्पे क्षयोत्पत्तौ
<>ब्रह्मविष्णुमहेश्वराः । श्रुतिः स्मृतिः सदाचारा निर्णेत-
<>व्याश्च सर्व्वदा । न कश्चिद्वेदकर्त्ता च वेदस्मर्त्ता चतु-
<>र्मुखः । तथैव धर्मं स्मरति मनुः कल्पान्तरान्तरे ।
<>अन्ये कृतयुगे धर्म्मास्त्रेतायां द्वापरे परे । अन्ये कलि-
<>युगे नॄणां युगरूपानुसारतः । तपः परं कृतयुगे
<>त्रेतायां ज्ञानमुच्यते । द्वापरे यज्ञमित्यूचुर्द्दानमेकं
<>कलौ युगे । कृते तु मानवोधर्म्मस्त्रेतायां गौतमः
<>स्मृतः । द्वापरे शङ्खलिखितः कलौ पाराशरः स्मृतः ।
<>त्यजेद्देशं कृतयुगे, त्रेतायां ग्राममुत्सृजेत् । द्वापरे
<>कुलमेकन्तु कर्त्तारञ्च कलौ युगे । कृते सम्भाषणात्
<>पापं, त्रेतायाञ्चैव दर्शनात् । द्वापरे चान्नमादाय, कलौ
<>पतति कर्म्मणा । कृते तु तत्क्षणाच्छापस्त्रेतायां दश-
<>भिर्द्दिनैः । द्वापरे मासमात्रेण, कलौ संवत्सरेण तु । अभि-
<>गम्य कृते दानं, त्रेतास्वाहूय दीयते । द्वापरे याचमानाय,
<>सेवया दीयते कलौ । अभिगम्योत्तमं दानमाहूतञ्चैव मध्य-
<>मम् । अधमं याच्यमानं स्यात्, सेवादानञ्च निष्फलम् ।
<>कृते चास्थिगताः प्राणास्त्रेतायां मांससंस्थिताः । द्वापरे
<>रुधिरं यावत्, कलावन्नादिषु स्थिताः । धर्मोजितोह्यधर्मेण,
<>जितः सत्योऽनृतेन च । जिताभृत्यैस्तु राजानः, स्त्रीभिश्च
<>पुरुषा जिताः । सीदन्ति चाग्निहोत्राणि, गुरुपूजा प्रण-
<>श्यति । कुमार्य्यश्च प्रसूयन्ते तस्मिन् कलियुगे सदा ।
<>युगे युगे च ये धर्मास्तत्र तत्र च ये द्विजाः । तेषां
<>निन्दा न कर्त्तव्या युगरूपा हि ते द्विजाः । युगे
<>युगे च सामर्थ्यं शेषैर्मुनिभिर्भाषितम् । पराशरेण
[Page1799-a+ 38]
<>चाप्यकं प्रायश्चित्तं प्रदीयते । अहमद्यैव तद्धर्म्मम-
<>नुस्मृत्य ब्रवामि वः । चातुर्व्वर्ण्यंसमाचारं शृणुध्वं
<>मुनिपुङ्गवाः । पराशरमतं पुण्यं पवित्रं पापना-
<>शनम्” इत्यारभ्य कलियुगे कर्त्तव्यास्तत्तद्धर्स्मास्तत्रोक्तास्ते
<>च तत एवावसेयाः । कलिस्वभाववर्ण्णनेनागमोक्तैवोपा-
<>सना कलौ कार्य्येति महानिर्वाणतन्त्रे निरूपितं यथा
<P>“आयाते पापिनि कलौ सर्व्वधर्मविलोपिनि ।
<>दुराचारे दुष्प्रपञ्चे दुष्टकर्मप्रवर्त्तके । न वेदाः प्रभव-
<>स्तत्र स्मृतीनां स्मरणं कुतः । नानेतिहासयुक्तानां नाना-
<>मार्गप्रदर्शिनाम् । बहुलानाम्पुराणानां विनाशो भविता
<>विभो! । तदा लोका भविष्यन्ति धर्मकर्मबहिर्मुखाः ।
<>उच्छृङ्खला मदोन्मत्ताः पापकर्मरताः सदा । कामुका लो-
<>लुपाः क्रूरा निष्टुरा दुर्मुखाः शठाः । स्वल्पायुर्मन्दमतयो
<>रोगशोकसमाकुलाः । निःश्रीका निर्बला नीचा नीचाचार-
<>परायणाः । नाचसंसर्गनिरताः परवित्तापहारकाः । पर-
<>निन्दापरद्रोहपरीवादपराः खलाः । परस्त्रीहरणे
<>पापशङ्काभयविवर्जिताः । निर्धना मलिना दीना दरि-
<>द्राश्चिररोगिणः । विप्राः शूद्रसमाचाराः सन्ध्यावन्दन
<>वर्जिताः । अयाज्ययाजकालुब्धा दुर्वृत्ताः पापकारिणः ।
<>असत्यभाषिणोमूर्खा दाम्भिकाः दुष्प्रवञ्चकाः । कन्या-
<>विक्रयिणो व्रात्यास्तपोव्रतपराङ्मुखाः । लोकप्रतारणा
<>र्थाय जपपूजापरायणाः । पाषण्डाः पण्डितम्मन्याः
<>श्रद्धाभक्तिविवर्जिताः । कदाहाराः कदाचाराभृतकाः
<>शूद्रसेवकाः । शूद्रान्नभोजिनः क्रूरा वृषलीरतिकामुकाः ।
<>दास्यन्ति धनलोभेन स्वदारान्नीचजातिषु । ब्राह्मण्यचिह्न-
<>मेतावत् केवलं सूत्रधारणम् । नैव पानादिनियमोभक्ष्या
<>भक्ष्यविवेचनम् । धर्मशास्त्रे सदा निन्दा साधुद्रोहो निर
<>न्तरम् । सत्कथालापमात्रञ्च न तेषां मनसि क्वचित् ।
<>त्वया कृतानि तन्त्राणि जीवोद्धारणहेतवे । निगमाग-
<>मजातानि भुक्तिमुक्तिकराणि च । देवीनां यत्र देवानां
<>मन्त्रयन्त्रादिसाधनम् । कथिता बहवोन्यासाः सृष्टि-
<>स्थित्यादिलक्षणाः । बद्धपद्मासनादीनि गदितान्यपि
<>भूरिशः । पशुवीरदिव्यभावा देवतामन्त्रसिद्धिदाः ।
<>शवासनं चितारोहोमुण्डसाधनमेव च । लता-
<>साधनकर्माणि त्वयोक्तानि सहस्रशः । पशुभावदिव्य-
<>भावौ स्वयमेव निवारितौ । कलौ न पशुभावोऽस्ति
<>दिव्यभावः कुतो भवेत् । पत्रं पुष्पं फलं तोयं स्वययेवा
<>हरेत् पशुः । न शूद्रदर्शनं कुर्यान्मनसा न स्त्रियं
[Page1799-b+ 38]
<>स्मरेत् । दिव्यश्च देवताप्रायः शुद्धान्तःकरणः सदा
<>द्वन्द्वातीतोवीतरागः सर्वभूतसमः क्षमी । कलिकल्मप-
<>युक्तानां सर्वदाऽस्थिरचेतसाम् । निद्रालस्यप्रसक्ताना-
<>म्भावशुद्धिः कथम्भवेत्? । वीरसाधनकर्माणि पञ्च-
<>तत्त्वानि यानि तु । मद्यं मांसं तथा मत्स्यो मुद्रा
<>मैथुनमेव च । एतानि पञ्च तत्त्वानि त्वया
<>प्रोक्तानि शङ्कर! । कलिजा मानवा लुब्धाः शिश्नोदर-
<>परायणाः । लोभात् तत्र पतिष्यन्ति न करिष्यन्ति साध-
<>नम् । इन्द्रियाणां सुखार्थाय पीत्वा च बहुलं मधु ।
<>भविष्यन्ति मदोन्मत्ता हिताहितविवर्जिताः ।
<>परस्त्रीधर्षकाः केचिद् दस्यवो बहवो भुवि । न करिष्यन्ति
<>ते मत्ताः पापयोनिविचारणम् । अतिपानादिदोषेण
<>रोगिणो बहवः क्षितौ । शक्तिहीना बुद्धिहीना भूत्वा च
<>विकलेन्द्रियाः । ह्रदे गर्त्ते प्रान्तरे च प्रासादात् पर्वतादपि ।
<>पतिष्यन्ति मरिष्यन्ति मनुजा मदविह्वलाः । केचिद्-
<>विवादयिष्यन्ति गुरुभिः स्वजनैरपि । केचिन्मौना मृत-
<>प्राया अपरे बहुजल्पकाः । अकार्यकारिणः क्रूरा धर्म-
<>मार्गविलोपकाः । हिताय यानि कर्माणि कथितानि त्वया
<>प्रभो! । मन्ये तानि महादेव! विपरीतानि मानवे ।
<>के वा योगं करिष्यन्ति न्यासजातानि केऽपि वा । स्तोत्र-
<>पाठं यन्त्रलिपिं पुरश्चर्य्यां जगत्पते! । युगधर्मप्रभावेन
<>स्वभावेन कलौ नराः । भविष्यन्त्यतिदुवृऐत्ताः सर्वथा पाप
<>कारिणः । तेषामपायं दीनेश! कृपया कथय प्रभो! ।
<>आयुरारोग्यवर्चस्यं बलवीर्य्यविवर्द्धनम् । विद्याबुद्धिप्रदं
<>नॄणामप्रयत्नशुभङ्करम् । येन लोका भविष्यन्ति महाबल-
<>पराक्रमाः । शुद्धचित्ता परहिताः मातापित्रोः प्रियङ्कराः ।
<>स्वदारनिष्ठाः पुरुषाः परस्त्रीषु पराङ्मुखाः । देवतागुरु-
<>भक्ताश्च पुत्रस्वजनपोषकाः । ब्रह्मज्ञा ब्रह्मविद्याश्च ब्रह्मचि-
<>न्तनमानसाः । सिद्ध्यर्थं लोकयात्रायाः कथयस्व हिताय
<>यत् । कर्त्तव्यं यदकर्त्तव्यं वर्णाश्रमविभेदतः । विना त्वां
<>सर्वलोकानां कस्त्राता भुवनत्रये” १ उल्ला० देवीप्रश्नः
<P>“इति देव्या वचः श्रुत्वा शङ्करो लोकशङ्करः । कथयामास
<>तत्त्वेन महाकारुण्यवारिधिः । सदाशिव उवाच । साधु
<>पृष्टं महाभागे! जगतां हितकारिणि! । एतादृशः शुभः
<>प्रश्नो न केनापि कृतः पुरा । धन्यासि सुकृतज्ञासि
<>हितासि कलिजन्मनाम् । यद् यदुक्तं त्वया भद्रे! सत्यं
<>सत्यं यथार्थतः । सर्वज्ञा त्वं त्रिकालज्ञा धर्मज्ञा परमे-
<>श्वरि! । भूतम्भवद्भविष्यञ्च धर्ममुक्तं त्वया प्रिये! । यथातत्त्वं
[Page1800-a+ 38]
<>यथान्यायं यथायोग्यं न संशयः । कलिकल्मषदीनानां
<>द्विजादीनां सुरेश्वरि! । मेध्याऽमेध्याविचाराणां न शुद्धिः
<>श्रौतकर्मणाम् । न संहिताद्यैः स्मृतिभिरिष्टसिद्धिर्नृणां
<>भवेत् । सत्यं सत्यं पुनः सत्यं सत्यं सत्यं मयोच्यते । विना-
<>ह्यागममार्गेण कलौ नास्ति गतिः प्रिये! । श्रुतिस्मृतिपुरा-
<>णादौ भयेवोक्तं पुरा शिवे! । आगमोक्तविधानेन कलौ
<>देवान् यजेत् सुधीः । कलावागममुल्लङ्घ्य योऽन्यमार्गे प्रव-
<>र्त्तते । त तस्य गतिरस्तीति सत्यं सत्यं न संशयः । सर्वैर्वेदैः
<>पुराणैश्च स्मृतिभिः संहितादिभिः । प्रतिपाद्योऽस्मि
<>नान्योऽस्ति प्रभुर्जगति मां विना । आमनन्ति च ते सर्घे
<>मत्पदं लोकपावनम् । मन्मार्गविमुखा लोकाः पाषण्डा
<>ब्रह्मघातिनः । अतो मन्मतमुत्सृज्य यो यत् कर्म समा-
<>चरेत् । निष्फलं तद्भवेद्देवि! कर्त्तापि नारकी भवेत् ।
<>मूढो मन्मतमुत्सृज्य योऽन्यमतमुपाश्रयेत् । ब्रह्महा पितृहा
<>स्त्रीघ्नः स भवेन्नात्र संशयः । कलौ तन्त्रोदिता मन्त्राः
<>सिद्धास्तूर्णफलप्रदाः । शस्ताः कर्मसु सर्वेषु जपयज्ञ-
<>क्रियादिषु । निर्वीर्याः श्रौतजातीया विषहीनोरगाइव ।
<>सत्यादौ सफला आसन् कलौ ते मृतका इव । पञ्चालिका
<>यथा भित्तौ सर्व्वेन्द्रियसमन्विताः । अमूरशक्ताः कार्य्येषु,
<>तथाऽन्ये मन्त्रराशयः । अन्यमन्त्रैः कृतङ्कर्म बन्ध्यास्त्रीसङ्गमो
<>यथा । न तत्र फलसिद्धिः स्याच्छ्रम एव हि केवलम् । कला-
<>वन्योदितैर्मार्गैः सिद्धिमिच्छति योनरः । तृषितो जाह्नवी-
<>तीरे कूपं खनति दुर्मतिः । मद्वक्त्रादुदितं धर्मं हित्वान्यध-
<>र्ममीहते । अमृतं स्वगृहे व्यक्त्वा क्षीरमार्कं स वाञ्छति ।
<>नान्यःपन्थामुक्तिहेतुरिहामुत्र सुखाप्तये । यथा तन्त्रो-
<>दितोमार्गो मोक्षाय च सुखाय च । तन्त्राणि बहुधो-
<>क्तानि नानाख्यानान्वितानि च । सिद्धानां साधकानाञ्च
<>विधानानि च भूरिशः । अधिकारिविभेदेन पशुबाहुल्यतः
<>प्रिये! कुलाचारोदितं धर्मं गुप्त्यर्थं कथितं क्वचित् ।
<>जीवप्रवृत्तिकारीणि कानिचित् कथितान्यपि । देवा नाना-
<>विधाः प्रोक्ता देव्योऽपि बहुधा प्रिये! । भैरवाश्चैव वेताला-
<>वटुका नायिका गणाः । शाक्ताः शैवा वैष्णवाश्च सौरा गाण
<>सतादयः । नानामन्त्राश्च यन्त्राणि सिद्ध्युपायाह्यनेकशः ।
<>नूरिप्रयाससाध्यानि यथोक्तफलदानि च । यथा यथा
<>कृताः प्रश्ना येन येन यदा यदा । तदा तस्योपकाराय तथै-
<>वोक्तंमया प्रिये । सर्व्वलोकोपकाराय सर्व्व प्राणिहिताय
<>च । युगधर्मानुसारेण याथातथ्येन पार्वति! । त्वया यादृ-
<>क्कृतः प्रश्नो न केनापि पुरा कृतः । तव स्नेहेन वक्ष्यामि
[Page1800-b+ 38]
<>सारात् सारं परात् परम् । वेदानामागमानाञ्च तन्त्राणाञ्च
<>विशेषतः । सारमुद्धृत्य देवेशि! तवाग्रे कथ्यते मया ।
<>यथा नरेषु तन्त्रज्ञाः सरितां जाह्नवी यथा । यथाहं
<>त्रिदिवेशानामागमानामिदं तथा । किं वेदैः किंपुरा-
<>णैश्च किं शास्त्रैर्बहुभिः शिवे! । विज्ञातेऽस्मिन्महातन्त्रे
<>सर्व्वसिद्धीश्वरोभवेत् । यतो जगन्मङ्गलाय त्वयाहं
<>विनियोजितः । अतस्ते कथयिष्यामि यद्विश्वहितकृत्-
<>भवेत्” २ उल्ला० ।
<>“कलौ पापयुगे घोरे तपोहीनेऽतिदुस्तरे । निस्तारवीज-
<>मेतावद्व्रह्ममन्त्रस्य साधनम् । साधनानि बहूक्तानि नाना-
<>तन्त्रागमादिषु । कलौ दुर्बलजीवानामसाध्यानि महेश्वरि! ।
<>अल्पायुषः खल्पवृत्ता अन्नाधीनासवः प्रिये! लुब्धा धनार्जने
<>व्यग्राः सदा चञ्चखमानसाः । समाधावस्थिरधियो यो
<>गक्लेशासहिष्णवः । तेषां हिताय मोक्षाय ब्रह्ममार्गोऽ-
<>यमीरितः । कलौ नास्त्येव नास्त्येव सत्यं सत्यंमयो-
<>च्यते । ब्रह्मदीक्षां विना देवि । कैवल्याय सुखाय च । यदा
<>तु वैदिकी दीक्षा दीक्षा पौराणिकीतथा । न स्थास्यति
<>वरारोहे! तदैव प्रबलः कलिः । यदा तु पुण्यपापानां
<>परीक्षा वेदसम्भवा । न स्थास्यति शिवे! शान्ते! तदैव
<>प्रबलः कलिः । क्वचिच्छिन्ना क्वचिद्भिन्ना यदा सुरतर-
<>ङ्गिणी । भविष्यति कुलेशानि! तदैव प्रबलः कलिः ।
<>यदा तु म्लेच्छजातीया राजानोधनलोलुपाः । भवि-
<>ष्यन्ति महाप्राज्ञे! तदैव प्रबलः कलिः । यदा स्त्रियो-
<>ऽतिदुर्दान्ताः कर्कशाः कलहे रताः । गर्हिष्यन्ति स्वभर्त्तारं
<>तदैव प्रबलः कलिः । यदा तु मानवा भूमौ स्त्रीजिताः
<>कामकिङ्कराः । द्रुह्यन्ति गुरुमित्रादीन् तदैव प्रवलः
<>कलिः । यदा क्षौणी स्वल्पफला तोयदाः स्तोकवर्षिणः ।
<>असम्यक्फलिनोवृक्षास्तदैव प्रबलः कलिः । भ्रातरः
<>स्वजनामात्या यदा धनकणेहया । मिथः सम्प्रहरिष्यन्ति
<>तदैव प्रबलः कलिः । प्रकटे मद्यमांसादौ निन्दादण्डविव-
<>र्जिते । गूढपानं चरिष्यन्ति तदैव प्रबलः कलिः” ३ उल्ला०
<>इत्युपक्रम्य ब्रह्मसाधनप्रकारस्तत्र दर्शितः स च तत
<>एवावसेयः । उपासनायां विशेषः । कुब्जिकातन्त्रे १ पटले ।
<>“श्रुतिस्मृतिविधानेन पूजा कार्य्या युगत्रये आगमोक्त-
<>विधानेन कलौ देवान् यजेत् सुधीः । न हि देवाः
<>प्रसीदन्ति कलौ चान्यविधानतः” । पुरश्चरणरसोल्लासतन्त्रे
<>३ पटलेऽपि । “तन्त्रोक्तं ध्यानमन्त्रञ्च प्रशस्तं भारते
<>कलौ । वेदोक्तञ्चैव स्मृत्युक्तं पुराणोक्तं वरानने! ।
[Page1801-a+ 38]
<>न शस्तं चञ्चलापाङ्गि! कदाचिद्भारते कलाविति” ।
<>“श्रौतोधर्म्मः कृतयुगे त्रेतायां स्मार्त्त एव तु । द्वापरे
<>च पुराणोक्तः कलावागमसम्मतः” पठन्ति । अत्रे-
<>दमभिदध्महे । वेदेषु काण्डत्रयमस्ति कर्म्मोपासना
<>ब्रह्मरूपप्रतिपाद्यभेदात् । तत्र कर्म्मकाण्डमधिकृत्य
<>जैमिनिप्र भृतिभिः सम्यक्तया कर्त्तव्यातादि विवेचि-
<>। तम् उपासनाकाण्डमधिकृत्य शाण्डिल्यनारदादिभिः,
<>ब्रह्मकाण्डमधिकृत्य च व्यसादिरभिः प्रपञ्चो
<>दर्शितः । तत्र उपासनाकाण्डमधिकृत्यैवागमशास्त्र-
<>प्रव्र्त्तिः तन्मूलञ्च रामतापनीयमृसिंहतापनीयप्रभृति ।
<>इत्यागमशास्त्रस्य प्रामाण्यम् । अनुपलभ्यमानमूल-
<>कागमस्यापि स्मृतिवत् श्रुतिकल्पकत्वेन प्रामाण्यम् ।
<>तत्र कर्म्मकाण्डे सर्व्वेऽप्यधिकारिणः मुमुक्षोरपि तत्त्व-
<>ज्ञानपर्य्यन्तं चित्तशुद्ध्यर्थं प्रत्यवायपरिहारार्थं च कर्म्म-
<>करणविधानात् “तमेतमात्मानं विविदिषन्ति वेदानुबचनेन
<>यज्ञेन तपसा नाशकेनेति” श्रुत्या तथोक्तेः । उपासना-
<>काण्डेऽपि तथैव सर्व्वेषामधिकारः “तपसा किल्विषं हन्ति
<>विद्ययाऽमृतमश्नुते” इति स्मृतेः । तत्र सति कामे कर्म्म-
<>काण्डविहितकर्म्माचरणे स्वर्गः फलम् । कामनाऽभावे
<>मोक्ष एव फलम् । एवमुपासनायामपि । तत्रापि सत्यां
<>कामनायां स्वर्गादि नानाफलम् असत्याञ्च तस्यां क्रममुक्तिः
<>फलम् । ब्रह्मकाण्डे तु मुमुक्षोरेवाधिकारः । इत्येवं विषय
<>विभागे स्थिते श्रौतीपौराणिकीस्मार्त्तीतान्त्रिकीषूपासनासु मध्ये
<>कलौ आगमोक्तैवोपासनादर्त्तव्येति प्रदर्शितागमवाक्येभ्यो
<>निश्चीयते । अन्यत्र च “हरेर्नाम हरेर्नाम हरेर्नामैव
<>केवलम् । कलौ नास्त्येव नास्त्येव नास्त्येव गतिरन्यथा”
<>“कलौ जागर्त्ति गोपालः कलौ जागर्त्ति कालिका” पठन्ति ।
<>अथ कलियुगे राजविशेषोत्पत्तिः कलेर्वृद्धिरन्ते कल्कि-
<>रूपभगवदवतारप्रादुर्भावश्च भाग० १२१, २ अ० उक्तो यथा-
<>“योऽन्त्यःपुरञ्जयोनाम भविष्योवारहद्रथः । तस्यामात्यस्तु
<>शुनको हत्वा स्वामिनमात्मजम् । प्रद्योतसंज्ञं राजानं
<>कर्त्ता यत् पालकः सुतः । विशाखयूपस्तत्पुत्रोभविता
<>राजकस्ततः । नन्दिवर्द्धनस्तत्पुत्रः पञ्च प्रद्योतनाइमे ।
<>अष्टत्रिंशोत्तरशतं १३८ भोक्ष्यन्ति पृथिवीं नृपाः!
<>शिशुनागस्ततो भव्यः काकवर्णस्तु तत्सुतः । क्षेमधर्म्मा
<>तस्य पुत्रः क्षेत्रज्ञः क्षेत्रधर्म्मजः । विधिसारः सतस्तस्या
<>जातशत्रुर्भविष्यति । दर्भकस्तत्सुतो भव्यो दर्भकस्याजयः
<>स्मृतः । नन्दिवर्द्धन आजेयो महानन्दिस्तु तत्सुतः!
[Page1801-b+ 38]
<>शैशुनागा दशैवैते षष्ट्युत्तर शतत्रयम् ३६० । समा भोक्ष्य-
<>न्ति पृथिवीं कुरुश्रेष्ठ! कलौ नृपाः । महानन्दिसुतो
<>राजन्! शूद्रागर्मोद्भवो बली । महापद्मपतिः कश्चित्
<>नन्दः क्षत्रविनाशकृत् । ततोनृपा भविष्यन्ति शूद्रप्राया-
<>अधार्म्मिकाः । स एकच्छत्रां पृथिवीमनुलङ्घित
<>शासनः । शासिष्यति महापद्मो द्वितीय इव भार्गवः ।
<>तस्य चाष्टौ भविष्यन्ति सुमाल्यप्रमुखाः सुताः । य इमां
<>भोक्ष्यन्ति महीं राजानश्च शतं समाः १०० । नव नन्दान्
<>द्विजः कश्चित् प्रपन्नानुद्धरिष्यति । तेषामभावे जगतीं
<>मौर्य्या भोक्ष्यन्ति वै कलौ । स एव चन्द्रगुप्तं वै द्विजो
<>राज्येऽभिषेक्ष्यति । मत्सुतो वारिसारस्तु ततश्चाशोक-
<>वर्द्धनः । सुयशा भविता तस्य सङ्गतः सुयशः सुतः ।
<>शालिशूकस्ततस्तस्य सोमशर्मा भविष्यति । शतधन्वा सुत-
<>स्तस्य भविता तद्वृहद्रथः । मौर्य्यास्त्वेते दश नृपाः
<>सप्तत्रिंशच्छतोत्तरम् १३७ । समा भोक्ष्यन्ति पृथिवीं कलौ
<>कुरुकुलोद्वह! । अग्निमित्रस्ततस्तस्मात् सुज्येष्ठो भविता
<>ततः । वसुमित्रो भद्रकश्च पुलिन्दो भविता सुतः । ततो
<>घोषसुतस्तस्माद्वज्रमित्रो भविष्यति । ततो भागवतस्तस्मा-
<>द्देवभूतिः कुरुद्वह! । शुङ्गा दशैते भोक्ष्यन्ति भूमिं वर्ष-
<>शताधिकम् ११२ । ततः कण्वानियं भूमिर्य्यास्यत्यल्पगुणा-
<>न्नृप! । शुङ्गं हत्वा देवभूतिं काण्वोऽमात्यस्तु स्वामिनम् ।
<>स्वयं करिष्यते राज्यं वासुदेवो महामतिः । तस्य पुत्रस्तु
<>भूमित्रस्ततो नारायणः सुतः । काण्वायना इमे भूमि
<>चत्वारिंशच्च पञ्च च । शतानि त्रीणि ३४५ भोक्ष्यन्ति
<>वर्षाणाञ्च कलौ युगे । हत्वा काण्वं सुशर्माणं तद्भृत्यो-
<>वृषलोबली । गां भोक्ष्यत्यन्धजातीयः कञ्चित् कालमस-
<>त्तमः । कृष्णनामाथ तद्भ्राता भविता पृथिवीपतिः ।
<>श्रीशान्तकर्णस्तत्पुत्रः पौर्णमासस्तु तत्सुतः । लम्बोदरस्तु
<>तत्पुत्रस्त स्माच्छिविलकोनृपः । मेघस्वांतिः शिवि-
<>लकात् दृढमानन्तु तत्सुतः । अनिष्टकर्मा हानेयस्त-
<>लकस्तस्य चात्मजः । पुरीषभेरुस्तत्पुत्रस्ततो राजा
<>सुनन्दनः । चकोरो वटको यत्र शिवस्वातिररिन्द मः ।
<>तस्यापि गोमतीपुत्रः पुरीमान् भविता ततः ।
<>मेदशिराः शिवस्कन्धो यज्ञश्रीस्तत्सुतस्ततः । विजयस्तत्-
<>सुतो भव्यश्चन्द्रवीर्य्यश्च सोमधिः । एते त्रिंशन्नृपतय-
<>श्चत्वार्य्यव्दशतानि च । षट् पञ्चाशच्च ४५६
<>पृथिर्वी भोक्ष्यन्ति कुरुनन्दन! । सप्ताभीरा आवभृत्या
<>दश गर्द्धभिनो नृपाः । कङ्का षोडश भूपाला भविष्यन्त्य-
[Page1802-a+ 38]
<>तिलोलुपाः । ततोऽष्टौ यवना भव्याश्चतुर्द्दश तुरुष्ककाः ।
<>भूयो दश गुरुण्डाश्च मौला एकादशैव तु । एते भोक्ष्यन्ति
<>पृथिवीं दश वर्षशतानि च । नवाधिकाञ्च नवतिं १०९९
<>मौला एकादश क्षितिम् । भोक्ष्यन्त्यव्दशतान्यङ्ग! त्रीणि
<>३०० तैः संस्थिते ततः । किलकिलायां नृपतयो भूतनन्दो-
<>ऽथ वङ्गिरः । शिशुनन्दि स्तु तद्भ्राता यशोनन्दिः प्रवी-
<>रकः । भोक्ष्यन्त्येते वर्षशतं भविष्यन्त्यधिकानि षट् १०६ ।
<>तेषां त्रयोदश सुता भवितारश्च वाह्लिकाः । पुष्पमित्रोऽथ
<>राजन्यो दुर्मित्रोऽस्य तथैव च । एककाला इमे भूपा
<>सप्तान्ध्राः सप्त कोशलाः । वैदूरपतयो भव्या नैषधास्तत
<>एव हि । मागधानाञ्च भविता विश्वस्फूर्जिः पुर-
<>ञ्जयात् । करिष्यत्यपरान् वर्णन् पुलिन्द यदुमद्रकान् ।
<>प्रजाश्चाब्रह्मभूयिष्ठाः स्थापयिष्यति दुर्मतिः । वीर्य्यवान्
<>क्षत्रमुत्सार्य्य पद्मवत्यां स वै पुरि । अनुगङ्गमाप्रयागं
<>गुप्तां भोक्ष्यति मेदिनीम् । सौराष्ट्रावन्त्याभीराश्च
<>शूरा अर्बुदमानवाः । व्रात्याद्विजा भविष्यन्ति शूद्र-
<>प्राया जनाधिपाः । सिन्धोस्तटं चन्द्रभागां कान्तीं
<>काश्मीरमण्डलम् । भोक्ष्यन्ति शूद्रा व्रात्याद्या म्लेच्छा
<>अब्रह्मवर्चसः । तुल्यकाला इमे राजन्! म्लेच्छ-
<>प्रायाश्च भूभृतः । एतेऽधर्मानृतपराः फल्गुदास्तीव्र-
<>मन्यवः । स्त्रीबालगोद्विजघ्नाश्च परदारधनादृतः ।
<>उदितास्तमितप्राया अल्पसत्वाल्पकायुषः । असंस्कृताः
<>क्रियाहीना रजसा तमसाऽऽवृताः । प्रजास्ते भक्षयिष्यन्ति
<>म्लेच्छराजन्यरूपिणः । तन्नाथास्ते जनपदास्तच्छी-
<>लाचारवादिनः । अन्योऽन्यतो राजभिश्च क्षयं यास्यन्ति
<>पोडिताः” १ अ० ।
<P>“ततश्चानुदिनं धर्मः सत्यं शौचं क्षमा दया । कलिना
<>बलिना राजन्! नङ्क्ष्यन्त्यायुर्ब्बलं स्मृतिः । वित्त-
<>मेव कलौ नॄणां जन्माचारगुणादयः । धर्मन्यायव्यवस्थायां
<>कारणं बलमेव हि । दाम्पत्येऽभिरुचिर्हेतुर्मायैव व्याव-
<>हारिके । स्त्रीत्वे पुंस्त्वे च हि रतिर्विप्रत्वे सूत्रमेव
<>हि । लिङ्गमेवाश्रमख्यातावन्योन्याप्रत्तिकारणम् । अवृत्त्या
<>न्यायदौर्बल्यं, पाण्डित्ये चापलं वचः । अनाट्य-
<>तैवासाधुत्वे साधुत्वे दम्भ एव च । स्वीकार एव चोद्वाहे,
<>स्नानमेव प्रसाधनम् । दूरे वार्य्ययनं तीर्थं लावण्ये
<>केशधारणम् । उदरम्भरता स्वार्थः सत्यत्वे धार्ष्ण्यमेव
<>हि । दाक्ष्ये कटुम्बभरणं, यशोऽर्थे धर्मसेवनम् । एवं
<>पजाभिर्दुष्टाभिराकीर्णे क्षिंतिमण्डले । ब्रह्मविट्क्षत्र-
[Page1802-b+ 38]
<>शूद्राणां यो बली भविता नृपः । प्रजा, हि लुब्धै राज-
<>न्यैर्निर्घृणैर्दस्युधर्मिभिः । आच्छन्नदारद्रविणा यास्यन्ति
<>गिरिकाननम् । शाकमूलामिषक्षौद्रफलपुष्पाष्टि (आँटि)
<>भोजनाः । अनावृष्ट्या विनङ्क्ष्यन्ति दुर्भिक्षकरपीडिताः ।
<>शीतवातातपप्रावृठिमैरन्योन्यतः प्रजाः । क्षुत्तृड्भ्यां
<>व्याधिभिश्चैव सन्तप्स्यन्ते च चिन्तया । त्रिंशद्विंशति
<>वर्षाणि परमायुः कलौ नृणाम् । क्षीयमाणेषु देहेषु
<>देहिनां कलिदीषतः । वर्णाश्रमवतां धर्मे नष्टे वेदपथे
<>नृणाम् । पाषण्डप्रचुरेऽधर्म दस्युप्रायेषु राजसु । चौर्या-
<>नृतवृथाहिंसा नानावृत्तिषु वै नृषु । शूद्रप्रायेषु वर्णेषु
<>छागप्रायासु धेनुषु । गृहप्रायेष्वाश्रमेषु यौनप्रायेषु
<>बन्धुषु । अणुप्रायेष्वोषधीषु शमीप्रायेषु स्थास्नुषु । विद्य्-
<>त्प्रायेषु मेघेषु शून्यप्रायेषु सद्मसु । इत्थं कलौ
<>गते प्रायें जनेषु खरधर्मिषु । धर्मत्राणाय सत्वेन
<>भगवानवतरिष्यति । चराचरगुरोर्विष्णोरीश्वरस्याखिला-
<>त्मनः । धर्मत्राणाय साधूनां जन्म कर्मापनुत्तये । शम्भल-
<>ग्राममुख्यस्य ब्राह्मणस्य महात्मनः । भवने विष्णुयशसः
<>कल्किः प्रादुर्भविष्यति । अश्वमाशुगमारुह्य देवदत्तं
<>जगत्पतिः । असिनाऽसाधुदमनमष्टैश्वर्य्यगुणान्वितः ।
<>विचरन्नाशुना क्षौण्यां हयेनाप्रतिमद्युतिः । नृपलिङ्गच्छदो-
<>दस्यून् कोटिशोनिहनिष्यति । अथ तेषां भविष्यन्ति
<>मनांसि विशदानि वै । वासुदेवाङ्गरागाभिपुण्यगन्धानिल-
<>स्पृशाम् । पौरजानपदानां वै हतेष्वखिलदस्युषु । तेषां
<>प्रजा विसगश्च स्थविष्ठः सम्भविष्यति । वासुदेवे भगवति
<>सत्वमूर्त्तौ हृदि स्थिते । यदाऽवतीर्णो भगवान् कल्किर्धर्मपति
<>र्हरिः । कृत भविष्यति तदा प्रजासूतिश्च सात्विकी ।
<>यदा सूर्य्यश्च चन्द्रश्च तथा तिष्यवृहस्पती । एकराशौ
<>समेष्यन्ति भविष्यति तदा कृतम् । येऽतीतावर्त्त-
<>माना ये भविष्यन्ति च पार्थिवाः । ते ते उद्देशतः
<>प्रोक्तावंशजाः सोमसूर्य्ययोः । आरभ्य भवतो जन्म
<>यावन्नन्दाभिषेचनम् । एतद्वर्षसहस्रन्तु शतं पञ्चदशोत्तरम्”
<>“यदा यदा सतां हानिर्वेदमार्गानुसारिणाम् । तदा
<>तदा कलेर्वृद्धिरनुमेया विचक्षणैः” । अनुपदमधिकमुक्तम् ।
<>अधिकं कलिखभावादिकं कल्किशब्दे वक्ष्यते ।
<>कलियृगे च शककर्त्तारः षट् यथोक्तं ज्योतिर्विदाभरणे
<>“युधिष्ठिरो विक्रमशालिवाहनौ धराधिनाथौ, विजयाभि-
<>नन्दनः । इमेऽनु नागार्ज्जुनमेदिनीपतिर्बलिः क्रमात् षट्
<>शककारकाः कलौ” । तेषां शककालश्च शकशब्दे वक्ष्यते ।
[Page1803-a+ 38]
<>कलौ वर्ज्यधर्म्माः निर्ण्णयसिन्धावुक्ता यथा-
<P>“वृहन्नारदोये । “समुद्रयात्रास्वीकारः कमण्डलु-
<>विधारणम् । द्विजानामसवर्णासु कन्यासूपयमस्तथा ।
<>देवराच्च सुतोत्पत्तिर्मधुपर्के पशोर्बधः । मांसदानं तथा
<>श्राद्धे वानप्रस्थाश्रमस्तथा । दत्ताऽक्षतायाः कन्यायाः
<>पुनर्दानं परस्य च । दीर्घकालं ब्रह्मचर्य्यं नरमेधाश्व-
<>मेधकौ । महाप्रस्थानगमनं गोमेधश्च तथा मखः ।
<>इमान् धर्मान् कलियुगे वर्ज्यानाहुर्मनीषिणः” । कमण्डलुः
<>“सोदकञ्च कमण्डलुम्” इत्युक्तः मृण्मयो वा । दत्ता ऊढा ।
<>“ऊढायाः पुनरुद्वाहं ज्येष्ठांशं गोबधं तथा । कलौ-
<>पञ्च न कुर्वीत भ्रातृजायां कमण्डलुमिति” हेमाद्रौ
<>वचनात् । “ऊढा पुरुषसंयोगात् सृते देयेति केचन”
<>इत्यादिभिर्विवाह्यतोक्ता । हेमाद्रौ बाह्मे “गोत्रान्मातुः
<>सपिण्डाच्च विवाहो गोबधस्तथा । नराश्वमेधौ मद्यञ्च कलौ
<>वर्ज्यं द्विजातिभिः” । गोत्रात् गोत्रजायाः पितृष्वसुः,
<>मातुः सपिण्डात् मातुलात्, तत्कन्याया विवाहः कलौ
<>न कार्य्यः । तेन यानि तद्विधायकानि तानि युगान्तर-
<>विषयाणि । तथा च व्यासः । “तृतीयां मातृतः कन्यां,
<>तृतीयां पितृतस्तथा । शुक्लेन चोद्वहिष्यन्ति विप्राः
<>पापविमोहिताः” इति कलौ निन्दामाह । मातृतस्तृ-
<>तीयां मातुलकन्यामित्यर्थः । उक्तञ्चैतत् प्राक् । मद्यं
<>“स्त्रीभ्यः सुरामाचामम्” इत्यादिना विहितमपि वर्ज्यम्”
<>हेमाद्रौ आदित्यपुराणे “विधवायां प्रजोत्पत्तौ देवरस्य
<>नियोजनम् । बालायाः क्षतयोन्याश्च वरेणान्येन सस्कृतिः ।
<>कन्यानामसवर्ण्णानां विवाहश्च द्विजातिभिः । आत-
<>तायिद्विजाग्र्याणां धर्मयुद्धेन हिंसनम् । द्विजस्याब्धौ
<>तु नौयातुः शोधितस्यापि संग्रहः । महा-
<>प्रस्थानगमनम्, गोसंज्ञप्तिश्च गोसवे । सौत्रामण्यामपि
<>सुराग्रहणस्य च संग्रहः । अग्निहोत्रहवन्याश्च लेहो-
<>लीढापरिग्रहः । वृत्तस्वाध्यायसापेक्षमघसङ्कोचनं
<>तथा । प्रायश्चित्तविधानञ्च विप्राणां मरणान्तिकम् ।
<>संसर्गदोषस्तेयान्यमहापातकिनिष्कृतिः । वरातिथि-
<>पितृभ्यश्च पशूपाकरणक्रिया । दत्तौरसेतरेषां तु पुत्र-
<>त्वेन परिग्रहः । सवर्ण्णान्याङ्गनादुष्टैः संसर्गः शौधितै-
<>रपि । अयोनौ संग्रहे वृत्ते परित्यागो गुरुस्त्रियाः ।
<>परोद्देशात्मसंत्याग उद्दिष्टस्यापि वर्ज्जनम् । प्रतिमा-
<>भ्यचनाऽर्थाय, संकल्पश्च सधर्मकः । अस्तिसञ्चयनादू-
<>र्द्ध्वमङ्गस्पर्शनमेव च । शामित्रं चैव विप्राणां सोमविक्र-
[Page1803-b+ 38]
<>यणं तथा । षड्भक्तानशने चाथ हरणं हीनकर्म्मणः ।
<>पृथ्वीचन्द्रादये “शूद्रेषु दासगोपालकुलमित्रार्द्धसीरि-
<>णाम् । भोज्यान्नता गृहस्थस्य तीर्थसेवातिदूरतः । शिष्यस्य
<>गुरुदारेषु गुरुवद्वृत्तिशीलता । आपद्वृत्तिर्द्विजाग्र्या-
<>णामश्वस्तनिकता तथा । प्रजार्थं तु द्विजाग्र्याणां पर-
<>जायापरिग्रहः । ब्राह्मणानां प्रवासित्वं मुखाग्निधम-
<>नक्रिया । बलात्कारादिदुष्टस्त्रीसंग्रहो विधिनोदितः ।
<>यतेश्च सर्ववर्णेषु भिक्षाचर्य्या विधानतः । नवोदके दशा-
<>हश्च दक्षिणा गुरुणोदिता । ब्राह्मणादिषु शूद्रस्य षच
<>नादिक्रियापि च । भृग्वग्निपतनैश्चैव वृद्धादिमरणं तथा ।
<>गोतृप्तिशिष्टपयसि शिष्टैराचमनक्रिया । पितापुत्रविरोधेषु
<>साक्षिणां दण्डकल्पनम् । यतेः सायंगृहत्वं च सूरिभिस्त-
<>त्त्वदर्शिभिः । एतानि लोकगुप्त्यर्थं कलेरादौ महात्मभिः ।
<>निवर्त्तितानि विद्वद्भिर्व्यवस्थापूर्वकं बुधैः” । सुराग्रहणस्य
<>तत्कर्तुः संग्रहो व्यवहारः । न च मद्यं चेति सामा-
<>न्येन निषिषेधेनास्योपसंहार इति शङ्क्यम् । निषेधस्य
<>निवृत्तिफलत्वेन विशेषानपेक्षत्वात्, मा हिंस्यादित्यस्य
<>न ब्राह्मणं हन्यादित्यनेनोपसंहारे हिंसान्तरस्या
<>दोषापत्तेश्च । निरूपितं चैतद्धेमाद्रिणान्यत्रेत्थुपरम्यते ।
<>“एकाहाद्ब्राह्मणः शुध्येद्योऽग्निवेदसमन्वितः” इत्युक्तेः
<>अघस्य अशौचस्य सङ्कोचः “न तस्य निष्कृतिर्दृष्टा भृग्वग्नि-
<>पतनादृते” इत्युक्तस्य प्रायश्चित्तस्य विधानम् उपदेशः ।
<>“कलौ कर्त्तैव लिप्यत” इति व्यासोक्तेः पतितसंसर्गदोषे
<>सत्यऽपि पातित्यं नेत्यर्थः इति केचिदाहुः । ते मूर्खाः माना-
<>भावात् । तेनायमर्थः । तत्संसर्गी तु पञ्चमः स्तेयञ्च इति
<>तदन्यानि महापातकानि ब्रह्मबधसुरापाणगुरुतल्पाभिगम-
<>नानि त्रीणि, तेषां कामकृतानां प्रायश्चित्तं कलौ न, तेषु
<>कामतोमरणान्तस्यैवोक्तेः । तत्स्थाने द्वादशावदं, द्वैगुण्ये
<>आत्मनो ब्रह्मबधनिमित्ते च चतुर्विं शत्यव्दमिति चतु-
<>र्गुणद्वादशाब्दापत्तेस्तस्य च “चतुर्थे नास्ति निष्कृतिरिति”
<>निषेधात्संसर्गिणो व्रतस्यैवौक्तेः । “स्तेये च राज्ञो बध
<>कर्तृत्वान्नात्मब्रह्मबधापत्तिः । अतो द्वैगुण्यै युक्तोऽधि-
<>कारः । न च विघित्वं, निषेधबाधात् । आत्मबधदो-
<>षापवादेऽपि ब्रह्मबधाभावात् युगान्त रदोषसाम्येऽपि-
<>कलौ दोषाधिक्यात् । एतद्विप्रपरम् । असवर्ण्णान्या सवर्ण्णा
<>क्षत्रियादिस्तया दुष्टैः । अयानौ शिष्यादौ । “स्त्रिय-
<>स्तथा परित्याज्याः शिष्यगा गुरुगाश्च याः” इत्युक्तेस्त्वागः ।
<>परोद्देशेन ब्राह्मणाद्यर्थ आत्मत्यागः । यद्वा परो-
[Page1804-a+ 38]
<>द्देशात्मा त्यागोदानं मनसा पात्रमुद्दिश्येत्युक्तम् । उद्दि-
<>ष्टस्य त्यक्तस्य वर्ज्जनम् प्रतिग्रहसमर्थोऽपीत्युक्तम् । वेत-
<>नग्रहणेन प्रतिमापूजा । “स्वाशौचकालाद्विज्ञेयं
<>स्पर्शनन्तु त्रिभागतः” इत्युक्तः स्पर्शः । षडिति “उपो-
<>षितस्त्र्यहं स्थित्वा धान्यमब्राह्मणाद्धरेत्” इत्युक्तमन्नचौर्य्यम् ।
<>आपदि क्षत्रादिवृत्तिः, मुखेनैव धमेदग्निमित्युक्तं धम-
<>नम् । “दशाहेनैव शुध्येत भूमिष्ठं च नवोदकम्” इत्युक्ता
<>दशाहः । “गुरवे तु वरं दत्त्वा” इत्युक्ता दक्षिणा ।
<>शूद्रेषु दासगोपालेति । “कन्दुपक्वं स्नेहपक्वं यच्च
<>दुग्धेन पाचितम् । एतान्यशूद्रान्नभुजो भोज्यानि
<>मनुरब्रवीत्” इत्यपरार्के सुमन्तूक्ता शूद्रस्य पाकक्रिया ।
<>“पितापुत्रविवादे तु साक्षिणां त्रिपणोदमः” इत्युक्तः ।
<>सायंगृहत्वम् “विधूमे सन्नमुषले” इत्युक्तम् । पृथ्वी
<>चन्द्रण तु । “अटन्ति वसुधां विप्राः पृथिवीदर्शनाय
<>च । अनिकेता निराहारा ये तु सायंगृहास्तु ते” इति
<>पुराणोक्तो निषिद्धः, तेनाज्ञातशीलपान्थादेः श्राद्धादौ
<>विनियोगो न कार्य्यः । कलौ एतानि वर्ज्यानीत्यर्थः ।
<>निगमः । “अग्निहोत्रं नवालम्भं संन्यासं पलपैतृकम् ।
<>देवराच्च सुतोत्पत्तिं कलौ पञ्च विवर्जयेत्” । अग्निहोत्रं
<>तदर्थमाधानम् । एतच्च सर्वाधानपरम् । “अर्द्धाधानं
<>स्मृतं श्रौतं स्मार्त्ताग्न्योस्तु पृथक्कृतिः । सर्वाधानं तयो-
<>रैक्यकृतिः पूर्वयुगाश्रितेति” लौगाक्षिवचनादिति स्मृति-
<>चन्द्रिकायाम् एतेन “चत्वार्यव्दसहस्राणि चत्वार्य-
<>ब्दशतानि च । कलेर्यदा गमिष्यन्ति तदा त्रेता-
<>परिग्रहः । संन्यासश्च न कर्त्तव्यो ब्राह्मणेन
<>विजानतेति” व्यासवचनं व्याख्यातम् । सर्वाधानेऽपि
<>विशेषमाह देवलः “यावद्वर्ण्णंविभानोऽस्ति यावद्वेदः
<>प्रवर्त्तते । संन्यासञ्चाग्निहोत्रञ्च तावत्कुर्य्यात् कलौ युगे”
<>इति । संन्यासस्त्रिदण्डः केचित्” ।
<P>दत्तौरसेतरेषान्त्वित्यत्र दत्तपदं कृत्रिमस्याप्युपलक्षणम्
<>“औरसः क्षेत्रजश्चैव दत्तः कृत्रिम एव च” कलिधर्म्मे परा-
<>शरस्मरणात् इति दत्तकमीमांसादिमतम् । दत्तकशब्दे
<>चन्द्रिकामतं वक्ष्यते । समुद्रयात्रास्वोकारोऽप्यत्र तीर्थ-
<>यात्रारूपधर्मपरः तथा हि
<P>“शोधितस्यापीत्यनेन कृतप्रायश्चित्तस्यैव संग्रहपद-
<>वाच्यव्यवहार्य्यतानिषेधेन यत्र विषये समुद्रनौयानं निषिद्धं
<>तत्रैव विषये कृतप्रायश्चित्तस्याप्यसग्रह इति प्रतिपादि-
<>तम् । अत्र शोधितत्वोक्त्यैव प्रायश्चित्तनिमित्तीभूतपापनि-
[Page1804-b+ 38]
<>श्चय आक्षिप्यते तन्निश्चयश्च पापावेदकशास्त्रादेव, समुद्र-
<>गमनमात्रे च कुत्रापि शास्त्रे प्रायश्चित्ताद्यदर्शनात् न
<>तस्य निषिद्धता, किन्तु तद्ग मनकाले म्लेच्छादिस्पृष्टजला-
<>न्नसेवन एव, तत्पापापनोदनाय तु कृतेऽपि प्रायश्चित्ते न
<>तद्यातुः संग्रह इत्येव कल्पयितुमुचितम् शोधितस्या-
<>पीति पदस्वारस्यात् । अन्यथा समुद्रनौगमनमात्रे संग्रह
<>इत्येवाभिदध्यात् । न च तथाभिहितम् । न च “समु-
<>द्रयात्रास्वीकारः कमण्डलुर्विधारणम् । इत्युपक्रम्य
<>“इमान् धर्मान् कलियुगे वर्ज्यानाहुर्मनीषिणः” इति
<>वृहन्नारदीयवचने समुद्रयात्रास्वीकारस्य कलौ निषिद्ध-
<>तयोक्तेः निषिद्धातिक्रमे च “विहितस्याननुष्ठानान्निन्दि-
<>तस्य च सेवनात् । अनिग्रहाच्चेन्द्रियाणां नरः पतन-
<>मृच्छति” इतिया० स्मृतौ क्रमशस्तथाचरणे पातित्यप्रतिपाद-
<>नात् तद्विषय एव प्रायश्चित्ताचरणसम्भवेन तत्रैय शोधित-
<>स्यापीत्यस्यावकाश इति वाच्यम् वृहन्नारदीयवचने उपसं-
<>हारे “इमान् धर्मान्” इत्युक्तेः धर्म्मारूपसमुद्रयात्रास्वी-
<>कारस्यैव कलौ निषेधात् बाणिज्यराजाज्ञादिनिमित्तकस्य
<>तस्य निषेधाभावेन तद्विषयकत्वासम्भवात् । स्मर्य्यते च
<>ब्रह्महत्यादिपापापनोदनार्थं समुद्रगमनं पराशरेण,-
<>प्रायश्चित्तप्रकरणे “शतयोजनविस्तीर्ण्णं शतयोजनमायतम् ।
<>रामचन्द्रस--मादिष्ट--नल--सञ्चय--सञ्चितम् । सेतुं दृष्ट्वा
<>समुद्रस्य ब्रह्महत्यां व्यपोहति” इत्यन्तेन । न चाप्यत्र
<>समुद्रसेतुदर्शनस्यैव ब्रह्महत्यानाशकत्वं शङ्क्यं समुद्रया-
<>त्रास्वीकारं विना शतयोजनाय तस्य सेतोर्दर्शनासम्भवेन
<>आक्षेपेणैव तद्गमनलाभात् । अन्यथा सेतोर्यत्किञ्चिदंश-
<>मात्रस्य तथात्वे “शतयोजनमायतम्” इति विशेषणमन-
<>र्थकं स्यात्, तथा च शतयोजनविस्तारायतसेतुबन्धदर्शन-
<>स्यैव प्रकृतब्रह्महत्यापापनाशकत्वं न तु यत्किञ्चिन्मात्र-
<>दर्शनस्य, पापप्राबल्येन परिश्रमप्राबल्यस्यापेक्षितत्वात्
<>किन्तु एकादश्यादिव्रतस्येव यत्किञ्चिन्मात्रदर्शनस्याति-
<>दिष्टब्रह्महत्यानाशकत्वम् युक्तम् । अतएव “यो भूय आर-
<>भते तस्य फले विशेषः” इति जैमिनिना सम्यगायास फल-
<>बाहुल्यं निर्णीतम्, निर्णीतञ्च ऋग्वेदभाष्ये माधवाचार्य्येण
<>सम्यगायासादिना अनुष्ठिताश्वमेधाद्यषेक्षया तत्तद्यज्ञविद्या-
<>बोधकवेदाध्यायिनोऽतिदिष्टब्रह्मवधादिनाशकत्वम् । एवञ्च
<>प्रकृतब्रह्महत्यायाः अपनोदनार्थं शतयोजनदीर्घविस्तार-
<>सेतुदर्शनं स्मृतौ विहितम् । तेनैव च समुद्रनौगमनम-
<>र्थापत्तिलभ्यम् एवं द्वारवत्यादितीथ यात्राङ्गमपि समुद्रयान-
[Page1805-a+ 38]
<>गमनमर्थापत्तिप्रमाणलभ्यम् । एवञ्च ईदृशसमुद्रयानस्यैव
<>धर्मरूपतया विहितस्य कलौ निषेधः वृहन्नारदीयवचने
<>कमण्डलुविधारणादिभिः पुण्यापरपर्य्यायधर्मसाधनत्वेन
<>धर्मरूपैः समभिव्याहारेण पठितत्वात् धर्मरूपस्यैव समुद्र-
<>यानस्य निगिद्धत्वौचित्यात् “प्रायेण समानरूपाः सहचरा
<>भवन्ति” इति न्यायात् । एतेन वृहन्नारदीये “समुद्र-
<>यात्रास्वीकार” इति पाठे रघुनन्दनमाधवाचार्य्यादिबहु-
<>निबन्धकारसम्मते स्थिते निर्णयसिन्धौ समुद्रयातुः स्वीकार
<>इति क्वाचित्कपाठस्तु अनाकरोऽनुचितश्च, तथा सति समु-
<>द्रयातुर्जनस्य स्वीकाररूपव्यवहारस्य धर्मरूपत्वाभावेन
<>“इमान् धर्मान्” इत्यभिधानस्यायुक्तत्वापत्तेः । ततश्च धर्मार्थ-
<>समुद्रयात्रा--खीकारस्यैव निषिद्धतया बाणिज्यराजाज्ञादिनि-
<>मित्तकस्य तस्य कुत्राप्यनिषेधात् तत्समये म्लेच्छादिगुरुतर-
<>संसर्गे सन्ध्याबन्दनादित्यागे च तत्पापापनोदनार्थं शोधि-
<>तस्यापि (कृतप्रायश्चित्तस्य) न संग्रह इत्यत्रैव आदित्य-
<>पुराणवचनतात्पर्य्यम् । यथा च “कामतोऽव्यवहार्यस्तु
<>यचनादिह जायते, इति याज्ञवल्क्येन पातकविशेषे प्राय-
<>श्चित्ताचरणेऽपि अव्यवहार्यताऽभिहिता, तत्समानन्यायाद-
<>त्रापि प्रायश्चित्ताचरणेऽपि न व्यवहार्यतेति युक्तमुत्प-
<>श्यामः । एवञ्च समुद्रनौगमनकाले सन्ध्यादिकर्तुः ।
<>म्लेच्छादिभिर्गुरुतरं संसर्गमकुर्वतश्च प्रायश्चित्तज्ञापकशास्त्रा-
<>भावात् न अव्यहार्य्यता, नापि प्रायश्चित्ताचरणम् । ततश्च
<>“उषित्वा यत्र कुत्रापि स्वधर्म्मं प्रतिपालयन् । षट्
<>कर्माणि प्रकुर्वीरन्निति धर्म्मस्य निश्चयः” इति स्मृतौ यत्र
<>कुत्वापि वासेऽपि स्वधर्म्मानुष्ठाने पापशून्यत्वमुक्तं सूपपन्नम् ।
<>अतएव कलौ वाणिज्याद्यर्थसमुद्रयाने शिष्टाचारोऽपि
<>दृश्यते । तथा हि कलियुग नृपवत्सराजामात्ययोर्यौगन्धरा-
<>यणबाभ्रव्ययोर्युद्धार्थं वत्सराजाज्ञया समुद्रयानं रत्ना-
<>वलीनाटके वर्णितम्, वर्णितञ्च भाषाचण्डीपुस्तके श्रीम-
<>न्ताभिधबणिजस्तत्पितुश्च इतो वङ्गदेशात् सिंहलगमन-
<>नम् । नंच तद्गमनं तदा केनाषि विगीतम् । यदि तद्वि-
<>गीतं स्यात् तदा ते हि शिष्टाः कथं तत् कुर्युः । इदानी-
<>न्तनानां विगानन्तु म्लेच्छमूरिसंसर्गाशङ्कयैवेति एतन्मू-
<>लकमेव इदानीमपि अन्यैर्दाक्षिणात्य शिष्टैर्बाणिज्याद्यर्थं
<>सिंहलादिगमनमनुष्ठीयते । अतः समुद्रयानगमनमात्रं
<>निषिद्धमिति तु रिक्तं वचः! ततश्च धर्मार्थसमुद्रयानगमनमेव
<>कलौ निषिद्धमित्यायातम् । तद्गमनकाले च यदा म्लेच्छादि-
<>भिर्गुरुतरसंसर्गः सन्ध्यादित्यागश्च तदैव प्रायश्चित्ताचरणेऽपि
[Page1805-b+ 38]
<>द्विजानामव्यवहार्यता शूद्राणान्तु प्रायश्चित्ताचरणे व्यव-
<>हार्यतैव द्विजपदस्वारस्यात् अन्यथा लोकस्याब्धौ त्वित्यभिद-
<>ध्यात् । इत्येव द्विजेभ्यः शूद्राणां विशेष इति दिङ्मात्रमुप-
<>दर्शितम्” २ कलिकालाधिष्टातृदेवभेदे च तस्योत्पत्तिर्यथा
<>“प्रलयान्ते जगत्स्रष्टा ब्रह्मा लोकपितामहः ससर्ज घोरं
<>मलिनं पृष्ठदेशात् स पातकम् । सचाधर्म्म इति ख्यातस्तस्य
<>वंशानुकीर्त्तनात् । श्रवणात् स्मरणाल्लोकः सर्व्वपापैः प्रमु-
<>च्यते । अधर्भस्य प्रिया रम्या मिथ्या मार्ज्जारलोचना ।
<>तस्याः पुत्रोऽतितेजस्वी दम्भः परमकोपनः । स मायायां
<>भनिन्यान्तु लोमं पुत्रञ्च कन्यकाम् । निकृतिं जनयासास
<>तयोः क्रोधः सुतोऽभवत् । स हिंसायां भनिन्यान्तु जन-
<>यामास तं कलिम् । वामहस्तधृतोपस्थं तैलाभ्यक्ताञ्जन-
<>प्रभम् । काकोदरं करालास्यं लोलजिह्वं भयानकम् ।
<>पूतिनन्धिं द्यूतमद्यस्त्रीसुवर्ण्णकृताश्रयम् । भगिन्यान्तु
<>दुरुक्त्यां स भयं पुत्रञ्च कन्यकाम् । मृत्युं र्सजनयामास
<>तयोस्तु निरयोऽभवत् । यातनायां भगिन्यान्तु लोभपुत्रा-
<>युतायुतम् । इत्थं कलिकुले जाता बहवो धर्मनिन्दकाः”
<>इति कल्किपुराणे १ अ० ।
<>तस्य नलं प्रति द्वेषभावस्तच्छरीरे प्रवेशश्च भा० व०
<>५८, ५९ अ० वर्ण्णितः । यथा
<>“ततोऽब्रवीत् कलिः शक्रं दमयन्त्याः स्वयंवरम् । मत्वा
<>हि वरयिष्ये तां मनो हि मम ताङ्गतम् । तमब्रवीत्
<>प्रहस्येन्द्रो निर्व्वृत्तः स स्वयंवरः । वृतस्तया नलो
<>राजा पतिरम्मत्समीपतः । एवमुक्तस्तु शक्रेण कलिः
<>कोपसमन्वितः । देवानामन्त्र्य तान् सर्व्वानुवाचेदं कच-
<>स्तदा । देवानां मानुषं मध्ये यत् सा पतिमविन्दत । तत्र
<>तस्या भवेन्न्याय्यं विपुलं दण्डधारणम् । एवमुक्ते तु
<>कलिना प्रत्यूचुस्ते दिवौकसः । अस्माभिः समनुज्ञाते
<>दमयन्त्या नलो वृतः । का च सर्व्वगुणोपेतं नाश्रयेत
<>नलं नृपम् । यो वेद धर्म्मानखिलान् यथावच्चरितव्रतः ।
<>योऽधीते चतुरो वेदान् सर्व्वानाख्यानपञ्चमान् ।
<>नित्यं तृप्ता गृहे यस्य देवा यज्ञेषु धर्म्मतः । अहिंसानि-
<>रतो यश्च सत्थवादी दृढव्रतः । यस्मिन् सत्यं धृति-
<>र्ज्ञानं तपः शौचं दमः शमः । ध्रुवाणि पुरुषव्याघ्रे लोक-
<>पालसमे नृपे । एवं रूपं नलं यो वै कामयेच्छपितुं
<>कले! । आत्मानं स शपेन्मूढो हन्यादात्मानमात्मना ।
<>एवंगुणं नलं यो वै कामयेच्छपितुं कले! । कृच्छ्रे स
<>नरके मज्जेदगाधे विपुले ह्रदे । एवमुक्त्वा कलिं देवा
[Page1806-a+ 38]
<>द्वापरञ्च दिवं ययुः । ततो गतेषु देवेषु कलिर्द्वापर-
<>मब्रवीत् । संहर्त्तुं नोत्सहे कोपं नले वत्स्यामि
<>द्वापर! । भ्रंशयिष्यामि तं राज्यान्न भैम्या सह रंस्यते ।
<>त्वमप्यक्षान् समाविश्य साहाय्यं कर्त्तमर्हसि” ५८ ।
<P>“एवं स समयं कृत्वा द्वापरेण कलिः सह । आज-
<>गाम ततस्तत्र यत्र राजा स नैषधः । स नित्यमन्तरं प्रेप्सु-
<>र्निषधेष्ववसच्चिरम् । अथास्य द्वादशे वर्षे ददर्श कलि-
<>रन्तरम् । कृत्वा मूत्रमुपस्पृश्य सन्ध्यामन्वास्त नैषधः ।
<>अकृत्वा पादयोः शौचं, तत्रैनं कलिराविशत् । स
<>समाविश्य च नलं समीपं पुष्करस्य च । गत्वा पुष्करमा-
<>हेदमेहि दीव्य नलेन वं । अक्षद्यूते नलं जेता भवान्
<>हि सहितो मया । निषधान् प्रतिपद्यस्व जित्वा
<>राज्यं नलं नृपम् । एवमुक्तस्तु कलिना पुष्करो नल-
<>मभ्यगात् । कलिश्चैव वृषोभूत्वा गवां पुष्करमभ्यगात् ।
<>आसाद्य तु नलं वीरं पुष्करः परवीरहा । दीव्यावेत्य-
<>ब्रवीद्भुत वृषेणेति मुहुत्मुहुः । न चक्षमे ततो राजा
<>समाह्वानं महामनाः । वैदर्भ्याः प्रेक्षमाणायाः पणकाल-
<>ममन्यत । हिरण्यस्य सुवर्णस्य यानयग्यस्य वाससाम् ।
<>आविष्टः कलिना द्यूते जीयते स्म नलस्तदा” ५९ ।
<>अधिकं कर्कोटकशब्दे उक्तम् “कर्कोटकस्य नागस्य दमयन्त्या
<>नलस्य च । ऋतपर्ण्णस्य राज्ञश्च कीर्त्तनं कलिनाशनम्” ।
<>भा० व० । ३ विभीतकवृक्षे (वयडा) तस्य नलप्रधर्षणार्थं
<>कलिनाश्रितत्वात्तथात्वम् । “विभीतकमधिष्ठाय यथा
<>भूतेन तिष्ठता । तेन भीमभुवो भीरुः स राजर्षिरधर्षि
<>न । तमालम्बनमासाद्य वैदर्भीनिषेधेशयोः । कलुषं कलिर-
<>न्विष्यन्नवात्सीद्वसरान बहून्” नैष० । ४ कलहे ।
<>मुहुरुप्रहसितामिवालनादैर्वितरसि नः कलिकां किमर्थ-
<>भेनाम् । वसतिमुपगतेन धाम्नि तस्याः शठ! कलिरेष
<>महांस्त्वयाऽद्य दत्तः” माघः । ५ शूरे ६ युद्धे च हमच० ।
<>द्यूतविषये ७ एकाङ्कयुक्तपार्श्वकपाशके । यस्मिन्
<>अक्षपार्श्वे एकाङ्कचिह्नमस्ति तस्मिन् अक्षभागे ।
<>कलिना दृष्टं साम कलेरपत्यादि वा ढक् । कालेय तद्दृष्टे
<>सामनि तदपत्यादौ । ७ कोरके स्त्री अमरटीका वा ङीप् ।
<LEND>
