<L>12027<pc>1685,a<k1>कर<k2>कर
कर¦ पु० कीर्य्यते विक्षिम्यतेऽनेन कॄ--करणे अप् । १ हस्ते
हस्तिशुण्डे च तयोर्जलादिक्षेपसाधनत्वात् तथात्वम्
२ कर्म्मणि अप् । ३ किरणे मेदिनिः । तत्र हस्तकिरणयोः
“प्रतिकूलतामुपगते हि विधौ विफलत्वमेति बहुसाध-
नता । अवलम्बनाय दिनभर्त्तुरभूपन्न पतिष्यतः करसह-
स्रमपि” “स्थितः कराग्रैरसमग्रपातिभिः” माघः । हस्ते “के-
शान्नीवीमधः कायं संस्पृशेत् धरणीमपि । यदि स्पृशति
चैतानि भूयःप्रक्षलयेत् करम्” आ० त० देवलः नेत्यनु-
[Page1685-b+ 38]
वृत्तिः “वामः काञ्चनपिञ्जरे नृपकराग्भोजैन्तनूमार्ज
नम्” उद्भटः । “तथा वामकरे दश” मनुः । कंसुखं राठि
रा क । ४ राजग्राह्ये राजस्ये तत्र राजग्राह्यहस्तयोः
“असम्भवद्घनरसा शतालिपरिषेविता । करं न सहते
राजन्! भूभिर्नवबधूरिव” । “तन्वि तव कुचावेतौ नियतं
चक्रवर्त्तिनौ । आसमुद्रक्षितीशोऽपि भवान् यत्र करप्रदः”
उद्भटः । यथा च राज्ञा करनिवेशनं राष्ट्रे करणीयं
तथा मनुनोक्तम् यथा
“क्रयविक्रयभध्वानं भक्तञ्च सपरिव्ययम् । योगक्षेमञ्च
सम्प्रेक्ष्य बणिजो दापयेत् करान् । याथा फलेन युज्येत
राजा कर्त्ता च कर्म्मणाम् । तथावेक्ष्य नृपो राष्ट्रे
कल्पयेत् सततं करान् । यथाल्पाल्पमदन्त्याद्यं वार्य्यो-
कोवत्सषट्पदाः । तथाल्पाल्पो ग्रहीतव्यो राष्ट्रा-
द्राज्ञाव्दिकः करः । पञ्चाशद्भाग आदेयो राज्ञा पशु-
हिरण्ड्ययोः । धान्यानामष्टमो भागः षष्ठो द्वादश एव
वा । आददीताथ षड्भागं द्रुमांसमधुसर्पिषाम् । ग-
न्धौषधिरसानाञ्च पुष्पमूलफलस्य च । पत्रशाकतृणा-
नाञ्च वैदलस्य च चर्म्मणाम् । मृण्मयानाञ्च भाण्डा-
नां सर्व्वस्याश्ममयस्य च । म्रियमाणोऽप्याददीत न-
राजा श्रोत्रियात् करम् । न च क्षुधाऽस्य संसीदेच्छ्रो-
त्रियो विषये वसन् । यस्य राज्ञस्तु विषये श्रोत्रियः
सीदति क्षुधा । तस्यापि तत्क्षुधा राष्ट्रमचिरेणैव सीदति ।
श्रुतवृत्ते विदत्वाऽस्य वृत्तिं धर्म्म्यां प्रकल्पयेत् । संरक्षेत्
सर्व्वतश्चैनं पिता पुत्त्रामिवौरसम् । संरक्ष्यमाणो राज्ञा
यं कुरुते धर्म्ममन्वहम् । तेनायुर्वर्द्धते राज्ञो द्रविणं
राष्ट्रमेव च । यत्किञ्चिदपि वर्षस्य दापयेत् करसंज्ञितम् ।
व्यवहारेण जीवन्तं राजा राष्ट्रे पृथग्जनम् । कारु-
कान् शिल्पिनश्चैव शूद्रांश्चात्मोपजीविनः । एकैकं कार-
येत् कर्म्म मासि मासि महीपतिः । नोच्छिन्द्यादात्मनो-
मूलं परेषाञ्चातितृष्णया । उच्छिन्दन् ह्यात्मनो मूलमा
त्मानं तांश्च प्रीडयेत्” व्याख्यातञ्चेदं कुल्लूकभट्टेन
“क्रयविक्रयमित्यादि । कियता मूल्येन क्रीतमिदं वस्त्र-
लवणादि द्रव्यं विक्रीयमाणञ्चात्र कियल्लभ्यते किय-
द्दूरादानीतं किमस्य बणिजो भक्तव्ययेन शाकसूपादिना
परिव्ययेन लग्नं किमस्यारण्य दौ चौरादिभ्योरक्षयः
रूपेण क्षेमप्रतिविधानेन गतं, कोऽस्य इदानीं लाभयोग-
इत्येतदवेक्ष्य बणिजः करान् दापयेत् । यथेति । यथा
राजाऽवेक्षणादिकर्म्मणः फलेन, यथा च कार्षिकबणिगादा-
[Page1686-a+ 38]
कृषिबाणिज्यादिकर्म्मणां फलेन सम्वध्यते । तथा निरूप्य
राजा सर्व्वदा राष्ट्रात् करान् गृह्णीयात् । अत्र दृष्टान्तमाह
यथेथादि । यथा जलौकोवत्सभ्रमराः स्तोकस्तोकानि
रक्ततीरलधूनि अदन्त्येवं राजा मूलधनमनुच्छिन्दताऽ-
ल्पोऽल्पोराष्ट्रादाव्दिकः करो ग्राह्यः । तमाह पञ्चाशद्भा-
गो राज्ञा ग्रहीतव्यः । एव धान्यानां षष्ठोऽष्टमो द्वा-
दशो वा भागी ग्राह्यः भूम्यु त्कर्षापकर्षापेक्षया कर्षणादि
क्लेशलाघवगौरवापेक्षोऽयं बह्वल्पग्रहणविकल्पः । आद-
दीतेत्यादि । पत्रशाकतृणानामित्यादि । द्रुशब्दोऽत्र
वृक्षवाचकः वृक्षादीनां अश्ममयान्तानां षष्ठोभागो ला-
भाद्ग्रहीतव्यः । म्रियासाणैति । क्षीणधनोऽपि राजा
श्रोत्रियब्राह्मणात् करं न गृह्णीयात् न च तदीयदेशे
वसन् श्रोत्रियः बुभुक्षया अवसादं गच्छेत् । यस्मात्
यस्येत्यादि । यस्य राज्ञो देशे श्रोत्रियः क्षुधाऽवसन्नो भवति
तस्यराष्ट्रमपि दुर्भिक्षादिभिः क्षुधा शीघ्रमवमादं गच्छति ।
यत एवमतः श्रुतेति । शास्तज्ञानानुष्ठाने ज्ञात्वा अस्य
तदनुरूपां धर्म्मादनपेतां जीविकामुपकल्पयेत् चौरादि-
भ्यश्चैनम् औरसं पुत्त्रमिव पिता रक्षेत् । यस्मात् संरक्ष्य-
माणैत्यादि । स च श्रोत्रियो राज्ञा सम्यग्रक्ष्यमाणो
यं धर्म्मं प्रत्यहं करोति तेन राज्ञ आयुर्द्धनराष्ट्राणि व-
र्द्धन्ते । यदिति । राजा स्वदेशशाकपर्णादिस्वल्पमूल्य-
वस्तुक्रयविक्रयादिना जीवन्तं निकृष्टजनं स्वल्पमपि
कराख्यं वर्षेण दापयेत् । कारुकानिति । कारुकान् सू-
पकारादीन् शिल्पिभ्य ईषदुत्कृष्टान् शिल्पिनश्च लोहकारा-
दीन् शूद्रांश्च देहक्लेशोपजीविनो भारिकादीन् मासि
मास्येकं दिनं कर्म्म कारयेत् । नोच्छिन्द्यादिति । प्रजा-
स्नेहात् करशुल्कादेरग्रहणमात्मनो मूलोच्छेदः अति-
लोभेन प्रचुरकरादिग्रहणे परेषां सूलोच्छेदः एतदुभयं
न कुर्य्यात् यस्मात् आत्मनो मूलमुच्छिद्य कोषक्षयादात्मानं
पीडयेत् । पूर्व्वार्द्धात् परेषाञ्चेत्यपि संबध्यते परेषां
मूलमुच्छिद्य तांश्च पीडयेत्” ।
भार० शा० ८७ अ० विस्तरेणोक्तं यथा
“विक्रयं क्रयमध्वानं भक्तञ्च सपरिच्छदम् । योगक्षेमञ्च
सम्प्रेक्ष्य बणिजां कारयेत करान् । उत्पत्तिं दानवृ-
त्तिञ्च शिल्पं संप्रेक्ष्य चासकृत् । शिल्पं प्रति करानेवं शि-
ल्पिनः प्रति कारयेत् । उच्चावचकरा दाप्याः महाराज्ञा
युधिष्ठिर । यथा यथा न सीदेरंस्तथा कुर्य्यान्महीपतिः ।
फलं कर्म्म च सम्प्रेक्ष्य ततः सर्व्वं प्रकल्पयेत् । फलं
[Page1686-b+ 38]
कर्म्म च निर्हेतु न कश्चित् संप्रवर्त्तते । यथा राजा
च कर्त्ता च स्यातां कर्म्मणि भागिनौ । समवेक्ष्य तथा
राज्ञा प्रणेयाः सततं कराः । नोच्छिद्यादात्मनो मूलं
परेषाञ्चापि तृष्णया । ईहाद्वाराणि संरुध्य राजा
सम्प्रतिदर्शनः । प्रद्विषन्ति परिख्यातं राजानमतिखा-
दिनम् । प्रद्विष्टस्य कुतः श्रेयो नाप्रियो लभते फलम् ।
वत्सौपम्येन दीग्धब्यं राष्ट्रमक्षीणबुज्द्धिना । भूतो वत्सो-
जातबलः पीडां सहति भारत! । निकायं कुरुते वत्सो
भृशं दुग्धो युधिष्ठिर! । राष्ट्रमप्यतिदुग्धं हि न कर्म्म
कुरुते महत् । यो राष्ट्रमनुगृह्णाति परिरक्षन् स्वयं
नृपः । सञ्जातमुपजीवन् स लभते न महत् फलम् ।
आपदर्थञ्च निर्यातं राजा न इह विन्दते । राष्ट्रञ्च को-
षभूतं स्यात् कोषो बेश्मगतस्तथा । पौरजानपदान् स-
र्व्वान् संश्रितोपाश्रितांस्तथा । यथाशक्त्यनुकम्पेत सर्व्वान्
स्वल्पधनानपि । बाह्यं जनं भेदयित्वा भोक्तव्यो भध्यमः
सुखम् । एवं नास्य प्रकुप्यन्ति जनाः सुखितदुःखिताः ।
प्रागेव तु धनादानमनुभाष्य ततः पुनः । सन्निपत्य स वि-
षये भयं राष्ट्रेषु दर्शयेत् । इयमापत् समुत्पन्ना पर-
चक्रभयं महत् । अपि चान्ताय कल्पन्ते वेणोरिव फला-
गमः । अरयो मे समुत्याय बहुभिर्दस्युभिः सह । इद-
मात्मबघायैव राष्ट्रमिच्छन्ति बाधितुम् । अस्यामापदि
घोरायां सम्पाप्ते दारुणे भये । परित्राणाय भवतः
प्रार्थयिष्ये धनानि वः । प्रतिदास्ये च भवतां सर्व्वञ्चाह
भयक्षये । नारयः प्रतिदास्यन्ति यद्धरेयुर्ब्बलादितः ।
कलत्रमादितः कृत्वा सर्व्वं वो विनशेदिति । अपि चेत्
पुत्त्रदारार्यमर्थसञ्चय इष्यते । नन्दामि वः प्रभावेण पु
त्त्राणामिव चोदये । यथाशक्त्यु पगृह्णामि राष्ट्रस्यापीडय
च वः । आपत्स्वेव हि वोढव्यं भवद्भिः पुङ्गवैरित ।
न प्रियं सततं कार्य्यं धनं कस्याञ्चिदापि । इति वाचा
मधुरया श्लक्ष्णया सोपचारया । स्वरश्मीनभ्यवसृजेद्योग
माधाय कालवित् । प्राकारं भृत्यभरणं व्ययं सङ्ग्रा
मतो भयम् । योगक्षेमञ्च सम्प्रेक्ष्य गोमिनः कारयेत् क
रम् । उपेक्षिता हि नश्येयुर्गोमिनोऽरण्यवासिनः । त-
स्मात्तेषु विशेषेण मृदुपूर्व्वं समाचरेत् । सान्त्वनं रक्षणं
दानमवस्था चाप्यभीक्ष्णशः । गोमिनां पार्थ! कर्त्तव्यः सं-
भागश्च प्रियाणि च । अजस्रमुपयोक्तव्यं फलं गोमिषु
भारत! । प्रभावयन्ति राष्ट्रञ्च व्यवहारं कृषिन्तथा । त-
स्माद्गोमिषु यत्नेन प्रीतिं कुर्य्याद्विचक्षणः । दयावानप्रमत्तश्च
[Page1687-a+ 38]
करान् सम्प्रणयेन्मृदून् । सर्व्वत्र क्षेमचरणं सुलभं नाम
गोमिषु । न ह्यतः सदृशं किञ्चिद्वरमस्ति युधिष्ठिर!” ।
“मधुदीहं दुहेद्राष्ट्रं भ्रमरा इव पादपम् । वत्सापेक्षो
दुहेच्चैव स्तनांश्च न विकुट्टयेत् । जलौकावत् पिबेद्राष्ट्रं मृ-
दुनैव नराधिपः । व्याघ्रीव च हरेत् पुत्त्रान् सन्दंशेन्न च
पीडयेत् । यथा शल्यकवानाखुः पदं धूनयते सदा ।
अतीक्ष्णेनाप्यायेन तथा राष्ट्रं समापिबेत् । अल्पेनाल्पेन
देयेन वर्द्वमानं प्रदापयेत् । ततो भूयस्ततो भूयः क्रयवृद्धिं
समाचरेत् । दमयन्निव दम्यानि शश्वम्भारं विवर्द्धयेत् ।
पृदुपूर्व्वं प्रयत्नन पाशान्भ्यवहारयेत् । सकृत्पाशावकी-
र्णास्तेन भविष्यन्ति दुर्द्दमाः । उचितेनैव भोक्तव्या न
भविष्यन्ति यत्नतः । तस्मात् सर्वसमारम्भो दुर्लभः पुरुषं
प्रति । यथामुख्याम् सान्त्वयित्वा भोक्तव्य इतरो जनः ।
ततस्तान् भेदयित्वा तु परस्परविवक्षितान् । भुञ्जीत सान्त्व-
यंश्चैव यथासुखमयत्नतः । न चास्थाने न चाकाले करां-
स्तेभ्यो निपातयेत् । आनुपूर्व्येण सान्त्वेन यथाकालं
यथाविधि” ९० अ० । प्रजाभ्यः करादानप्रकारः रक्षा
शब्दवक्ष्यमाणप्रकारवत् मनूक्तोऽनुसन्धेयः । अत-
एव सा० कौ० “यथा हि ग्रामाध्यक्षाः कौटुम्बिकेभ्य
करमादाय विषयाध्यक्षाय प्रमच्छन्ति विषयाध्याक्षश्च
सर्व्वाध्यक्षाय स च भूपतये” इत्युक्तम् ।
६ हस्ताकारे हस्तनक्षत्रे । हेत्वादौ कर्म्मोपपदे कृ--कर्त्तरि
ट । तत्तत्कर्मकारके त्रि० यथा कर्म्मकरः श्रेयस्करः
यशस्करः स्त्रियां ङीप् कर्म्मकरी दासी यशस्करी
विद्येत्यादि । दिवाविभादिपूर्वात् अहेत्वादावपिट । तत्त-
दुपपदार्थकारके त्रि० तानि च “दिवाविभानिशाप्रभा-
भास्करान्तानन्तादिबहुनान्दीकिमलिपिलिबिलिभक्तिकर्त्तृ-
चित्रनक्षत्रसंख्याजङ्घाबह्वहर्द्धनुररुषषु” पा० दर्शितानि
दिवाकरः निशाकरः । अहेत्वादावितोऽन्यत्र अण् । कुम्भ-
कार इत्यादि ।
<LEND>
