<L>42388<pc>4962,a<k1>वेद<k2>वेद
वेद¦ पु० विद--अच् घञ् वा । १ विष्णौ विष्णुसं० । २ ज्ञाने
३ शास्त्रज्ञाने तत्साधने धर्मब्रह्मप्रतिपादके मन्त्रब्रह्मा०
णत्मिके ग्रन्तह्भेदे ४ शास्त्रोक्ते चरित्रे च मेदि० ।
५ यज्ञाङ्गे नानार्थमा०
[Page4962-b+ 38]
६ कुशमुष्टिकृते पदार्थभेदे “वेदं कृत्वा वेदिं कुर्य्यात्” श्रुतिः
येदयति विद--अच् णिच्--अच् विद--अच् वा । ७ ज्ञापके
८ ज्ञारि च त्रि० “वेदोऽसि येन त्वं देव! वेद
देवेभ्यो वेदोऽभवस्तेन मह्यं येदो भूयाः” यजु० २ । २१
“पत्नी वेदं प्रमुञ्चति वेदोऽसीति “हे कुशमुष्टिनि-
र्मितपदार्थ! त्वं वेदोऽसि ऋगाद्यात्मकोऽसि यद्वा
वेत्तीति वेदः ज्ञातासि । देवेभ्यो देवानां वेदोऽभवः
ज्ञापकोऽभूः” कर्क० । तल्लक्षणञ्च अपौरुषं वाक्यं
वेद इति मीमांसकाः । पौरुषेयत्वे पूर्वपक्षं दूषयित्वा-
ऽपौरुषेयत्वं माधवेनोपन्यस्य समर्थितं यथा “सम-
यबलेन सम्यक्परोक्षानुभसाधनं वेद इति” वेदलक्षणस्य
मन्वादिस्मृत्यादावतिव्याप्तिमाशङ्क्य “अपौरुषेषत्वे
सतीति विशेषणाददोष इति चेत् वेदस्यापि परमेश्वर-
निर्मितत्वेन पौरुषेयत्वात् शरीरधारिजीवनिर्मित-
त्वाभावादपौरुनेयत्वमिति चेत् “सहस्रशीर्षा पुरुषः”
इत्यादिश्रुतिभिरीश्वरस्यापि शरीरित्वात् । कर्मफलरूपश-
रीरधारिजीवनिर्मितत्वाभावमात्रेणापौरुषेत्वं विवक्षि-
तमिति चेत् न जीवविशेषैरग्निबाय्वादित्यैर्वेदानामुत्पा-
दितत्वात् । “ऋग्धेद एवाग्नेरुजायत, यजुर्वेदो वायोः,
सामवेद आदित्यादिति श्रुतेः” (ईश्वरस्याग्न्यादिप्रेरकत्वेन
निर्मातृत्वं द्रष्टव्यम्) । ततः मन्त्रब्राह्मणात्मकत्वं वेद-
लक्षणमुक्त्वा “मन्त्रब्राह्मणयोर्वेदनामधेयम्” इत्यापस्तम्बव-
चनं प्रमाणतयोपन्यस्तं ततश्च मन्त्रलक्षणमुक्त्वा तदितरत्
ब्राह्मणमित्युक्तम् । तत्रैवोत्तरत्र नन्वेवमपि वेदस्य पौ-
रुषेयत्वेन विप्रलम्भकवाक्यवदप्रामाण्यं स्यात् पौरु-
षेयत्वं च १ पादे पूर्वपक्षत्वेन जैमिनिरसूत्रयत् यथा
“वेदांश्चैके सन्निकर्षं पुरुषाख्येति” सू० “एके वादिनो
वेदान् प्रति सन्निकर्षं मन्थन्ते । यथा रघुवंशादयः का-
लिदासप्रणीता इदानीन्तनास्तथा वेदोऽपि न तु वेदा
अनादयः अतएव वेदकर्त्तृत्वेन पुरुषा आख्यायन्ते वैया-
सिकं भारतं बाल्मीकीयं रामायणमित्यत्र यथा
भारतादिकर्तृत्वेन व्यासादय आख्यायन्ते तथा काठकं
कौथुमं तैत्तिरीयमित्येवं तत्तद्वेदशास्याकर्तृत्वेन कम-
दीनामाख्यातत्वात् वेदाः पौरुषेयाः । ननु नित्यानामेव
सतां वेदानामुपाध्यायसम्प्रदायप्रवर्त्तकत्वेन कठकादि-
समाख्या स्यादित्याशङ्क्य युक्त्यन्तरं सूत्रयति अनित्य-
दर्शनाच्चेति” सू० अनित्याजननमरणवन्तो ववंरादयो
वेदार्थाः श्रूयन्ते “ववरः प्रावहणिरकामयत” कुसुजविन्दु
[Page4963-a+ 38]
औद्धालकिरकामयतेति” तथा सति वयरादिभ्यः पूर्वम-
भावादनित्यावेदाः । विमतं वेदवाक्यं पौरुषेयं वाक्य-
त्वात् कालिदासादिवाक्यवत् इत्यनुमानसूचकश्चकारः”
इति पूर्वपक्षे सिद्धान्तयति । “उक्तं तु शब्दपूर्वत्वम्” सू०
“तुशब्दो वेदानामनित्यत्वं वारयति । शब्दस्य वेदरूपस्य
कठादिपुरुषेभ्यः पूर्वत्वमनादित्वम् प्राचीनैश्च सूत्रैरुक्तम् ।
“औत्पत्तिकस्तु शब्दस्यार्थेन सम्बन्धः” इत्यत्र औत्पत्तिकश-
ब्देन सर्वेषां शब्दानां वेदानां तदर्थानां तदुभयसम्बन्धान
च नित्यत्वं प्रतिज्ञाय उत्तराभ्यां शब्दाधिकरणवाक्या-
धिकरणाभ्यामुपपादितम । का तर्हि काठकाद्याख्याया
गतिरित्याशङ्क्य संप्रदायप्रवर्त्तनात् सेयमुपपद्यते” इत्युत्तर-
सूत्रयति “आख्याः प्रवचनादिति” सू० “अस्त्वियमाख्य-
यिकायागतिः (इयं प्रवचनरूपा संप्रदायप्रवर्त्तनेत्यर्थः”)
पवराद्यनित्यदर्शनं यदुक्तं तस्य किमित्युत्तरमित्याशङ्काया-
माह “परं तु श्रुतिसामान्यमात्रम्” सू० यत्परं वव-
रादिकं तत् तच्छब्दसामान्यमेव । न तु मनुष्यो ववर-
नामकोऽत्र विवक्षितः ववरध्वनियुक्तप्रवहणस्त्रभावस्य
वायोरत्र वक्तुंशक्यत्वात् । पूर्वपक्षोक्तस्य वाक्यत्व
हेतोः पराहतेः । तस्मान्नास्ति वेदस्य पौरुषेयत्वम् ।
अत्र संग्राहकश्लोकौ “पौरुषेयं न वा तेदवाक्यं स्यात्
पौरुषेयता । काठकादिसमाख्यानात् वाक्यत्वाच्चान्यवाक्य-
वत् । समाख्यानं प्रवचनात् वाक्यत्वं तु पराहतम् ।
तत्कर्त्मनुपलम्भेन स्यात्ततोऽपौरुषेयता” । ननु भगवता
वादरायणेन वेदस्य ब्रह्मकार्य्यत्वं सूत्रितं “शास्त्रयोनि-
त्वादिति” । ऋग्वेदादिशास्त्रकारणत्वात् ब्रह्म सर्वज्ञमिति
सूत्रार्थः (तदेतस्य महाभूतस्य निःश्वसितं यदृग्वेदोयजु-
र्वेद इत्यादि” श्रुतिः “अनादिनिधना नित्या वागुत्सृष्टा
स्वयम्भुवा” स्मृतिश्चात्र मूलम्) वाढं नैतावता पौरु-
षेयत्वं भवति मनुष्यनिर्मितत्वाभावात् । ईदृशमपौरुषे-
यत्वमभिप्रेत्य व्यवहारदशायामाकाशादिवस्रित्यत्वं वादरा-
यणेनैव देवताधिकरणे सूत्रितम् “अतएव च नित्यत्व-
मिति” । वेदा० प० पौरुषेयत्वापौरुषेयत्वे अन्यथा नि-
रुक्ते “यथा ननु क्षणिकत्वाभावेऽपि वियदादिवदादिमत्त्वेन
परमेश्वरकर्तृकतया पौरुषेयत्वादपौरुषेयत्वं वेदानामिति
तव सिद्धान्तोभज्येतेति चेन्न न तावत्पुरुषेणोकार्य्यमाणत्वं
पौरुषेयत्वं गुरुमतेऽपि पौरुषेतत्वापत्तेः (पाठ्यमान
वेदानामिति शेषः) नापि पुरुषाधीनोत्पत्तिमत्त्वं पौरु-
षेयत्वं नैयायिकामिमतपौरुषेयत्वानुमानेऽस्मादादीनां
[Page4963-b+ 38]
सिद्धसाधनापत्तेः किन्तु सजातीयोच्चारणानपेक्षोच्चारण-
विषयत्वं तथा च सर्गाद्यकाले परमेश्वरः पूर्वसर्गसिद्ध
वेदसमानुपूर्वीकं वेदं विरचितवान् न तु तद्विजा-
तीयं वेदमिति न सजातीयोच्चारणानपेक्षोच्चारणषिषयत्वं
पौरुषेयत्वं वेदस्य, भारतादीनान्तु सजातीयोच्चारणमन-
पेक्ष्यैवोच्चारणमितितेषां पौरुषेयत्वम्” । शब्दचिन्तामणि-
कृता तु वेदलक्षणमन्यथा निरुच्य पौरुषेषत्वमीदृशमेव स-
मर्थितं यथा “अथ येदः पौरुषेयो वाक्यत्वात् भारतादि-
वत् इति चेत् कोवेद अनुगतधर्माभावेन तस्य शाखासु
नानार्थत्वात् तथा हि न मुख्यवेदप्रयोगविषयो येदः मुख्या-
र्थाकथनात् नापि शाखासमुदायः तस्य वेदनिरूप्यत्वात्
समुदायस्याप्रतिपादकत्वेन वाक्यत्वासिद्धेः । नापि स्वर्ग-
कामो यजेतेत्यादिवाक्यं स्मृतिभारतादेरपि तथात्वात्”
इत्यादिवेदलक्षणे पूर्वपक्षमुक्त्वा पौरुषेयत्वसाध्ये तमाह
“पौरुषेयत्वं न तदर्थधीजन्यत्वं तदुच्चारणधीप्रभवत्वं वा
अध्यापकाध्येतृधीजन्यत्वेन सिद्धसाधनात् स्वतन्त्रपुरुष-
प्रणीतजातीयत्वं यदि साध्यं तदाद्यभारते स्मृतौ च
वाक्यत्वमनैकान्तिकम्” इत्यादिना । अत्रोत्तरमुक्तं यथा
“शब्दतदुपजीविप्रमाणातिरिक्तप्रमाणजन्यप्रमित्यविषयार्थ-
कत्वे सति शब्दजन्यवाक्यार्थज्ञानाजन्यप्रमाणशब्दत्वं वे-
दत्वम् । ईश्वरप्रमाया अजन्यत्वात् वेदार्घस्यानुमानविष-
यत्वेऽप्यनुमानादेर्वेदोपजीवकतया स्मृतीनां भारतादि-
भागस्य च वेदसमानार्थकत्वेऽपि शब्दजन्यधीजन्यत्वात्
वेदादर्थं प्रतीत्यैव तत्प्रणयनात्” (अग्निर्हिमस्य भेष-
जमित्यादिवेदवाक्यसंग्रहाय सत्यन्तं लक्षणाप्रविष्टं
सत्यन्तं तु अदृष्टार्थकताबाहुल्यज्ञापनार्थमिति वोध्यम्) ।
मथुरानाथेनैतद्विवृतं तत्र दृश्यम् । साध्यं च पौरुषेयत्वं
सजातीतोच्चारणानपेक्षोच्चरितजातीयत्वमिति निर्णीतम-
धिकं तत्र दृश्यम् ।
येदाश्च चत्वारः तेषां शाखाविभागश्चरणव्यूहे उक्तः तत्र
ऋग्वेदशाखाविभागः ऋग्वेदशब्दे १४११ पृ० दर्शितः ।
“यजुर्वेदस्य मडशीतिर्भेदा भवन्ति । तत्र चरकार्णा
द्वादश भेदा भवन्ति । चरकाः १ आह्वरका २ कठाः ३
प्राच्यकठाः ४ कपिष्ठलकठाः ५ औपमन्यवाः ६ आष्टककठाः ७
चारायणीयाः ८ पारायणीयाः ९ वार्त्तान्तवेयाः १० श्वेता-
श्वतराः ११ (श्वेताश्वेततरा इति वा पाठः) । मैत्राय-
णीयाः १२ श्चेति । तत्र मैत्रायणीयानां सप्त मेदा म-
वन्ति । मानवाः १ दन्दुभाः २ चैवेयाः ३ वाराहाः ४ हा-
[Page4964-a+ 38]
रिद्रवेयाः ५ श्यामाः ६ श्यामारणीया ७ श्चेति । तेषा-
मध्ययनम् अष्टौ यजुःसहस्राण्यधीत्य शाखापारो भ-
वति । तान्येव द्विगुणान्यधीत्य पदपारो भवति । ता-
न्येव त्रिगुणान्यधोत्य क्रमपारो भवति । षडङ्गान्यधीत्य
षडङ्गविद्भवति । शिक्षा १ कल्पो २ व्याकरणं ३ निरुक्तं ४
छन्दो ५ ज्योतिष ६ मित्यङ्गानि । तत्र प्राच्योदीच्यां
नैरृत्यां निरृत्यः । तत्र वाजसनेयानां सप्तदश भेदा
भवन्ति । जाबालाः १ औधेषाः २ काण्वाः ३ माध्य-
न्दिनाः ४ शातातपीयाः ५ तापायनीयाः ६ कापालाः ७ पौ-
ण्ड्रवत्साः ८ आपटिकाः ९ पामावटिकाः १० (परमाव-
टिकापि पाठः) । पाराशरीयाः ११ वैनेयाः १३ औ-
थेयाः १४ गालवाः १५ वैजवापाः १६ कात्यायनीयाश्च १७ ।
प्रतिपदमनुपदं छन्दो भाषा धर्मो मीमांसा न्यायस्तर्क
इत्युपाङ्गानि । उपज्योतिषम् । साङ्गलक्षणम् । प्रति-
ज्ञानवाक्यम । परिसख्याचरणम् । श्राद्धकल्पः । प्रव-
राध्यायश्च । शस्त्रम् । क्रतुः । संख्यानः । आगमः ।
यज्ञपार्श्व्हः होत्रकम् । (पारष्यानुहोत्रकमपि
पाठः) । पशवः । उक्थानि । कूर्मलक्षणमित्यष्टादश-
परिशिष्टानि । द्वे सहस्रे शते न्यूने मन्त्रे वाजसने-
यके । इत्युक्त परिसंख्यातमेतत् सकलं शुक्रियम् ।
ग्रन्धाश्च परिसंख्याता ब्राह्मणञ्च चतुर्गुणम् । आदा-
वारभ्य वेदान्तं ब्रह्मव्याहृतिपूर्वकम् । वेदमध्याय एतेषां
होमान्ते तु समारभेत्” । तत्र तैत्तिरीयकाणां द्विभेदा
भवन्ति । ओक्ष्याः १ (खमध्योऽपि पाठः) । खाण्डिया-
श्चेति २ । तत्र खाण्डिकेयानां पञ्च भेदा भवन्ति । आ-
पस्तम्बी १ पौधायनी २ सत्याषाढी ३ हिरण्यकेशी ४ औ-
धेयाश्चेति ५ (ओधेयी च पाठः) । तत्र कठानान्तूपगान-
विशषाः । चमुश्चत्वारिंशत्युपग्रन्थाः । मन्त्रब्राह्मण-
योर्वदृस्त्रिवणी यस्म पठ्यते । यजुर्वेदः स विज्ञेयः शेषाः
साखान्तराः स्मृता” ।
सामवेदस्य किल सहस्रभेद आसीत्। अमध्या-
येष्वधीयानास्ते शतक्रतुवज्रेणाभिहताः प्रनष्टाः। तेषां
प्रवक्ष्याम्यासुरायणीया वासुरणीया वार्त्तान्सवेयाः
प्राञ्जला ऋग्वर्णभेदः प्राचीनयोग्या ज्ञानयोग्या
राणायनीश्चति तत्र राणायनीयानां नव भेदाः भ-
वन्ति। राणायनीयाः शाठ्यानीयाः पारायाणीयाः
सात्वलाः। (सत्वमुद्भवा इति वा पाठः)। मौद्गलाः
(इति तु भाष्ये नास्ति)। खल्वलाः। महाखल्वलाः
[Page4964-b+ 38]
लाङ्गलाः । कौथुमाः जैमिनीयाश्चेति । तेषामध्ययनम्
अष्टौ सामसहस्राणि सामानि च चतुर्दश अष्टौ
शतानि दशेति दशसप्तसु बालखिल्याः ससुपर्णप्रेक्ष्य ।
एतत् सामगणं स्मृतम् । अथर्थवेदस्य नव भेदा भवन्ति ।
पैप्पलाः १ । दान्ताः २ । प्रदान्ताः ३ । स्नाताः ४ । स्नौता । ५ ।
ब्रह्मदाबलाः ६ । शौनकी ७ देवदर्शती ८ । चरण-
विद्या ९ श्चेति । (दाता प्रदाता औता ब्रह्मदी-
पशी वेदशी इति भाष्ये नामान्तरम) तेषामध्य-
यनं पञ्च कल्पानि भवन्ति । नक्षत्रकल्पोविधानकल्पो
विधिविधानकल्पः संहिता शान्तिकल्पश्चेति । सर्वेषामेव
वेदानामुपवेदा भवन्ति । ऋग्वेदस्यायुर्वेदः । यजुर्वेदस्य
धनुर्वेद उपवेदः । सामवेदस्य गान्धर्ववेद उपवेदः ।
अथर्ववेदस्य शस्त्रशास्त्राणि भवन्ति” । “यजुर्वेदतरोः शाखाः
सप्तविंशन्महामतिः । वैशाम्पायननामासौ व्यासशिष्य-
श्चकार वै । शिष्येभ्यः प्रददौ ताश्च जगृहुस्तेऽप्यनु-
क्रमात् । याज्ञवल्क्यस्तु तस्याभूद् ब्रह्मरातसुतो
द्विजः । शिष्यः परमधर्मज्ञो गुरुवृत्तिपरः सदा ।
ऋषिर्योऽद्य महामेरोः समाजे नो गमिष्यति । तस्य वै
सप्तरात्रन्तु ब्रह्महत्या भविष्यति । पूर्वमेव मुनिगणैः
समयोऽयं कृतो द्विज! । वैशम्पायन एकस्तु तं व्यतिक्रः-
न्तवांस्ततः । स्वस्रीयं बालकं सोऽथ पदा स्पृष्टमधा-
तयत् । सशिष्यानाह भोः शिष्याः ब्रह्महत्यापहं
व्रतम् । चरध्वं मत्कृते सर्वे न विचार्य्यमिदं तथा ।
अथाह याज्ञवल्क्यस्तं किमेभिर्भगवन्! द्विजैः । क्ले-
शितैरल्पतेजोभिश्चरिष्येऽहमिदं व्रतम् । ततः क्रुद्धो
गुरुः प्राह याज्ञवल्क्यं महामतिम् । मुच्यतां यत् त्वया-
ऽधीतं मत्तो विप्रावमन्य च । निस्तेजसो वदस्वैतान् यस्त्वं
ब्राह्मणपुङ्गवान् । तेन शिष्येण नार्थोऽस्ति ममाज्ञा-
भङ्गकारिणा । याज्ञवल्क्यस्ततः प्राह भक्त्यैतत्ते
मयोदितम् । ममाप्यलं त्वयाधीतं यन्मया तदिदं
द्विज!” । श्रीपराशर उवाच “इत्युक्त्वा रुधिराक्तानि
सरूपाणि यजूंषि सः । छर्दयित्वा ददौ तस्मै ययौ च
स्वेच्छया मुनिः । यजूंष्यथ विसृष्टानि याज्ञवल्क्येन वै
द्विज । जगृहुस्तित्तिरा भूत्वा तैत्तिरीयास्तु ते ततः ।
ब्रह्महत्याव्रतं चीर्णं गुरुणा चोदितैस्तुयैः । चरकाध्व-
र्य्यवस्ते तु चरणान्मुनिसत्तम! । याज्ञवल्क्योऽपि
मैत्रेय! प्राणायामपरायणः तुष्टाय प्रयतः सूर्य्यं यजूं-
ष्यभिलषंस्ततः” । श्रीयाज्ञवलक्य उवाच “नमः सवित्रे
[Page4965-a+ 38]
द्वाराय मुक्तेरमिततेजसे । ऋग्यजुःसामभूताय त्रयीधा-
मवते नमः” । श्रीपराशर उवाच “इत्येवमादिभिस्तेन
स्तूयमानः स्तवै रविः । बाजिरूपधरः प्राह व्रियताम
भिवाञ्छितम् । याज्ञवल्क्यस्ततः प्राह प्रणिपत्य दिवा-
करम् । यजूंषि तानि मे देहि यानि सन्ति न मे गुरौ”
श्रीपराशर उवाच “एवमुक्तो ददौ तस्यै यजूंषि भग
वान् रविः । अयातयामसंज्ञानि यानि वेत्ति न तद्-
गुरुः । यजूंषि यैरधीतानि तानि विप्रैर्द्विजोत्तम! ।
वाजिनस्ते समाख्याताः सूर्य्योऽश्वः सोऽभ्यपद्यत । शाखा-
भेदास्तु तेषां वै दश पञ्च च वाजिनाम् । काण्वाद्याः सुम-
हाभाग! याज्ञवल्क्यप्रवर्त्तिताः” विष्णु पु० ३ अशे ५ अ० ।
ञ्जामवेद्रस्य संहिता यथा “सामवेदतरोः शाखा व्यास-
शिष्यः स जैमिनिः । क्रमेण येन मैत्रेय! विभेद शृणु
तन्मम । सुमन्तुस्तस्य पुत्रोऽभूत् सुत्वानप्यस्य वै सुतः ।
अधीतवन्तावेकैकां संहितां तौ महामुनी । साहस्रं
संहिताभेदं सुकर्मा तत्सुतस्ततः । चकार तञ्च तच्छिव्यौ
जगृहाते महाव्रतौ । हिरण्य । कौशल्यः पौष्य-
ञ्जिश्च द्विजोत्तमः । उदीच्याः सामगाः शिष्यास्तस्य
पञ्चशताः स्मृताः । हिमण्यनाभात्तावत्यः संहिता वै
द्विजोत्तम! । गृहीतास्तेऽपि चोच्यन्ते पण्डितैः प्राच्य-
सामगाः । लोकाक्षिः कुथमिश्चैव कुषीदिर्लाङ्गलिस्तथा ।
पौष्यञ्जिशिष्यास्तद्भेल्लैः संहिता बहुलीकृताः । हिर-
ण्यनाभशिष्यश्च चतुर्विंशतिसंहिताः । प्रोवाच कृतिना-
मासौ शिष्येभ्यः सुमहामतिः । तैश्चापि सामवेदो-
ऽसौ शाणाभिर्बहुलीकृतः” । अथर्ववेदस्य संहिता
यथा । अथर्वणामघोवक्ष्ये संहितानां समुच्चयम् ।
अथर्ववेदा स मुनिः सुमन्तुरमितद्युतिः । शिष्यमध्या-
पयामास कबन्धं सोऽपि तं द्विधा । कृत्वा तु वेद-
दर्शाय तथा पथ्याय दत्तवान् । वेददर्शस्य शिष्यास्तु
मोदो ब्रह्मवलिस्तथा । शौल्कायनिः पिप्पलादस्तथान्यो
मुनिसत्तमः । पथ्यस्यापि त्रयः शिष्याः कृतायैर्द्विज
संहिताः । जाजलिः कुमुदादिश्च तृतीयः शौनको
द्विज । शौनकस्तद्द्विधा कृत्वा ददावेकान्तु बभ्रवे । द्वि-
तीयां संहितां प्रादात् सैन्धवायनसंज्ञिने । सैन्धवो
मुञ्जकेशश्च भिन्दन् वेदं द्विधा पुनः । नक्षत्रकल्पो वेदानां
संहितानां तथैव च । चतुर्थः स्यादङ्गिरसः शान्तिकल्पश्च
पञ्चमः । श्रेष्ठाश्चाथर्वणामेते संहितानां विकल्पकाः” ।
विष्णुपु० ३ अशे ६ अ० ।
[Page4965-b+ 38]
हेमाद्रि दा० ख० देवीपु० ७ य० वेदविभागोन्यथोक्तो यथ
“किं वेदरूपं मामयं उपाङ्गसंख्याभेदतः । अङ्गानि
चैव वेदानां तन्त्रो ब्रूहि सनातन!” । ब्रह्मोवाच “ॐ-
कारप्रभवा पदा गायत्री वेदसम्भवा । षडङ्गास्ते
समाख्याता सहोपाङ्गास्तथैव च । छन्दोलक्षणसंयुक्ता
मातकागर्भजाः स्मृताः । एकएव भवेद्वेदश्चतुर्वेदः पुन
कतः । शाखार्थमल्पयुक्तानां ग्रहणायातिविस्तरात् ।
संविभक्ता मया वत्स! ऋग्यजुःगामाथर्वकाः । तत्र भे-
दास्तु ऋग्वेदे दश चैव प्रकीर्त्तिताः । आस्तयाः साङ्ख्य
चर्चाश्च आवका चर्चकास्तथा । आरणीयावक्रमाषाः
षट्क्रमाःषडनुक्रमाः । दण्डाश्चेति समामेन पुनरेकैव
पारणा । शाखाश्च त्रिविधा भूष! शाकला--याष्क--मा०
ण्डुकाः । तेषामध्ययनं प्रोक्तं मण्डलानि च सप्ततिः ।
चर्च्चानां वरसङ्ख्या तु चतुर्विंशच्छतानि च । ऋचां
दश सहस्राणि ऋचां पञ्च शतानि च । ऋचामशीतिः
पादश्च एतत् पारणमुच्यते । ऋग्वेदे तु भवेत्संख्या य-
जुर्वेदस्य श्रूयताम् । षडशीतिर्विभेदेन मया भिन्नाः
शिवाज्ञया । दशधा चरकास्तत्र क्वरकाहारिद्रवीयाः,
कठाः प्राच्यकठश्चैव कपिष्ठलकठास्तथा । नारायणीयाः
श्वेताश्च श्वेताश्वतरमैत्रायणाः । पुनः सप्त विभेदेन मैत्रा-
यण्यः प्रकीर्त्तिताः । मानवा दुन्दुभा वाराहाः छागेया
हारिद्रवीयाः, श्यामाः श्यामायनीयाश्च तेषामध्ययनमु-
च्यते । अष्टादश सहस्राणि पाठा वेदविदोऽविदन् । द्वि-
गुणं पदपारीयास्त्रिगुणं क्रमपारगाः । षडङ्गानि यदा-
धीते स षडङ्गविदुच्यते । शिक्षा कल्पो व्याकरणं निरुक्तं
छन्दोज्योतिषम् । षडङ्गानि भवन्त्येतान् उपाङ्गानि शृ-
णुष्व भोः । प्रतिपदमनुपदं छन्दो भाषासमन्वितम् । मी-
मांसा--न्यायतर्कश्च उपाङ्गाः परिकीर्त्तिताः । परिशि-
ष्टाश्च संख्याता अष्टादश शृणुष्व तान्” । यूपलक्षणं
छागलक्षणं प्रतिष्ठानुवाकसङ्ख्या चरणव्यूह--श्राद्ध--कल्प-
सूक्तानि परिषदमृग्यजुषमिष्टकापूरणं प्रवराध्यायोञ्छ-
शास्त्रं क्रतुसंख्या निगमा यज्ञपार्श्वहोतकम् । व्रतं
प्रसवोत्थानकूर्मलक्षणसंयुतम् । कथिताः परिशिष्टास्तु
द्व्यूनविंशतिसंख्यया । कठानां पुनर्य्यान्याहुश्रत्वारिंशच्च-
तुर्युतान् । प्राच्योदीच्या निरुह्याश्च वाजमपेयास्तु पञ्च
च । दशभेदविभिन्नाश्च द्रष्टव्या मुनिपुङ्गव । जबाला-
बौधेयाःकाण्वामाध्यन्दिनाश्व शापेयाः । सुपायिनः कपा-
लाख्याः पौण्ड्रवः रसारविकाः । परमारविकाः पाराशरा
[Page4966-a+ 38]
ऋद्ध्याबौधायनीयाः । अयोध्या अयोधेयाश्च तेषामध्ययनानि
च । द्विसहह्रे शतन्यूने वेदे वाजसनेयके । ऋग्गणीयं
प्रसंख्यातस्ततोऽन्यानि यजूंषि च” । एतत्प्रमाणं यजुषां
हि केवलम् “सखिलं सक्रियं परिसंख्यातं ब्राह्मणम् ।
चतुर्गुणन्तु जानीयात्तैत्तिरौया द्विधा पुनः । ऋचेयाः
खाण्डिकेयाश्च खण्डिकाः पञ्चधा पुनः । कालेया बौधा-
यनीया हिरण्यकेशास्तथैव च । भारद्वाजापस्तम्बाश्च
तेषां भेदाः प्रकीर्त्तिताः । अध्ययनं सौप्तिकञ्चैव प्रवच-
नीयं तथापरम् । सामवेदस्तु विस्तीर्णः सहस्रभेदशः
पुरा । अनध्यायेष्वधीयानाः तदा इन्द्रेण धीमता । व-
ज्रेण निहताः शेषांस्तान्वक्ष्ये शृणु सत्तम! । राणाय-
नीयाः वौथुमास्तत्र भेदान् पुनः शृणु । राणायनीयाः
सप्तैव सुग्राह्यास्तपतांवर । कालवेया महाकालवेया-
लाङ्गलवैद्युताः । कौथुमानामपि सप्त असुरावानरा-
यणाः । प्रजालावैनभृत्याश्च परियोग्याः परिकायणाः ।
अध्ययनमपि तेषान्तु यथावत् कथितं शृणु । अष्टौ
सामसहस्राणि सामानि च चतुर्दश । अष्टौ शतानि
नवतीः दश सवालखिल्यकाः । ससुपर्णाश्च प्रख्याश्च एतं
सामगणं विदुः । अथो अथर्व्ववेदस्य नव भेदा भवन्ति
हि । पिप्पलादा वर्त्मदाश्च भूतायनाः कातयस्तथा ।
जज्वला ब्रह्मवेदाश्च शोनकी कनखी तथा । वेदऋषि-
श्चौरविद्या तेषामध्ययनं शृणु” । पञ्चकल्पा भवन्ति “न-
क्षत्रकल्पोवैतानः संहिताविधिः आङ्गिरसम् । शान्तिक-
ल्पश्च अथर्वणो भवन्ति ह । ऋग्वेदस्यात्रेयं गोत्रं वासु-
देवं विदुर्बुधाः । काश्यपञ्च यजुर्वेदं रुद्रदेवन्तु तं विदुः ।
सामवेदोऽपि गोत्रेण भारद्वाजः पुरन्दरम् । अधिदेवं
विजानीयात् वैतानन्तु अथर्वणः” ।
<LEND>
