<L>1104<pc>0112,a<k1>अथर्ववेद<k2>अथर्ववेद
अथर्ववेद¦ पु० कर्म० । वेदभेदे तद्विवृतिः “अथर्वस्य नव शाखाः,
<>पैप्पलादा शौनकी दामोदा औप्ता ब्रह्मदा पशशौनकी
<>देवदर्शीचारणविद्या चेति तेषामध्ययनं द्वादशैव सहस्राणि
<>तस्य पञ्च कल्पा भवन्ति कल्पे कल्पे पञ्च शतानि भवन्ति
<>नक्षत्रकल्पो, विधानकल्पः संहिताबिधिकल्पः, अभिचार-
<>कल्पः, शान्तिकल्पश्चेति” चरणव्यूहोक्ता । तस्याध्ययन-
<>प्रचारभेदादि विष्णुपुराणेऽभिहितं यथा
<>“अथर्वाणामथो वक्ष्ये संहितानां समुच्चयम् । अथर्ववेदं स
<>मुनिः सुमन्तुरमितद्युतिः ॥ शिष्यमध्यापयामास कबन्धं
<>सोऽपि तद् द्विधा । कृत्वा तु देवदर्शाय तथा पथ्याय
<>दत्तवान् ॥ देवदर्शस्य शिष्यास्तु मौद्गो ब्रह्मबलिस्तथा ।
<>शौक्तायनिः पिप्पलादस्तथान्यो मुनिसत्तम! ॥ पथ्यस्यापि
<>त्रयः शिष्याः कृता यैर्द्विज! संहिताः । जाजलिः
<>कुमुदादिश्च तृतीयः शौनको द्विजः ॥ शौनकस्तु द्विधा
<>कृत्वा ददावेकान्तु बभ्रवे । द्वितीयां संहितां प्रादात्
<>सैन्धवायनसंज्ञिने ॥ सैन्धवमुञ्जकेशाभ्यां भिन्ना वेदा
<>द्विधा पुनः । नक्षत्रकल्पो वेदानां संहितानां तथैव च ॥
<>चतुर्थः स्यादाङ्गिरसः शान्तिकल्पश्च पञ्चमः । श्रेष्ठास्त्वथ-
<>र्वणामेते संहितानां हि कल्पकाः इति” ॥ एतस्य उपनिषदः
<>एकत्रिंशत् तासां नामानि यथा प्रश्नः १ मुण्डकं २
<>माण्डूक्यम् ३ अथर्वशिरः ४ अथर्वशिखा ५ वृहज्जा-
<>वालिः ६ नृसिंहतापनी ७ नारदपरिव्राजकः ८ सीता ९
<>शरभः १० नारायणः ११ रामरहस्यम् १२ रामतापनी १३
<>शाण्डिल्यः १४ परमहंसपरिव्राजकः १५ अन्नपूर्णा १६
<>सूर्य्यात्मा १७ पाशुपतम् १८ परब्रह्म १९ त्रिपुरा-
<>तापनी २० देवी २१ भावना २२ भस्म २३ जाबालिः २४
<>गणपतिः २५ महावाक्यम् २६ गोपालतापनी २७
<>कृष्णतापनी २८ हयग्रीवः २९ दत्तात्रेयः ३० गरुडः ३१
<>एताश्च प्रायशः ब्रह्मविद्यातदङ्गोपासनाप्रतिपादिकाः
<>मुक्तिको० ।
<LEND>
