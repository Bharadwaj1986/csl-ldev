<L>13635<pc>2047,a<k1>कितव<k2>कितव
कितव¦ पु० कि--भावे--क्त कितेन वाति वा--क । १ द्यूतकारके
२ धुस्तूरवृक्षे अमरः ३ वञ्चके, ४ खले, च त्रि० मेदि० ५ चौर-
नामकगन्धद्रव्ये, पु० शब्दरत्ना० । “यन्मा पितेव कितवं
शशास” ऋ० २, २९, ५ । घृतकारके “कितवानक्षै-
र्दिध्यासमप्रति” अथ० ७, ५, १, “स्तेनाः माहसिका-
धूर्त्ताः कितवा योधकाश्च ये । असाक्षिणश्च ते दृष्टा-
स्तेषु सत्यं न विद्यते” नारदः । “कितवाद्यूतकराः”
रघु० । द्यूते विशेषः या० मिता० दर्शितोयथ
“द्रष्टारोव्यवहाराणां साक्षिणश्च त एवहि” या० “द्यूतव्य-
वहाराणां द्रष्टारस्त एव कितवा एव राज्ञा नियोक्तव्याः
न पुनःश्रुताध्यनसम्पन्ना इत्यादि नियमोऽस्ति । साक्षिणश्च
द्यूते द्यूतकारा एव कार्य्याः न तत्र स्त्रीबालकितवेत्यादि-
निषेधोऽस्ति । क्वचित् द्यूतन्निषेद्धुन्दण्डमाह” मि० “राज्ञा
सचिह्नन्निर्वास्याः कूटाक्षोपधिदेविनः” या० “कूटैरक्षा-
दिभिरुपधिना च मतिवञ्चनहेतुना मणिमन्त्रौषधादिना ये
दीव्यन्तितान् श्वपदादिनाऽङ्कयित्वा राजा स्वराष्ट्रान्निर्वास
येत् । नारदेन निर्वासने विशेष उक्तः “कूटाक्षदेविनः
पापान् राजा राष्ट्राद्विवासयेत् । कण्ठेऽक्षमालामासज्य सह्ये
षां विनयः स्मृत” इति । यानि च मनुवचनानि द्यूतनिषे-
धपराणि “द्यूतं समाह्वयञ्चैव यः कुर्य्यात्कारयेत वा ।
तान् सर्वान् घातयेद्राजा शूद्रांश्च द्विजलिङ्गिनः” इत्यादी-
नि तान्यपि कूटाक्षदेवनविषयतया राजाध्यक्षसभि-
करहितद्यूतविषयतया च योज्यानि” मि० किञ्च “द्यूत-
मेकमुखं कार्य्यन्तस्करज्ञानकारणात्” या० । “यत्पूर्वोक्तं
द्यूतन्तदेकं मुखं प्रधानं यस्य द्यूतस्य तत्तथोक्तं कार्य्यम् ।
राजाध्यक्षाधिष्ठितं राज्ञा कारयितव्यमित्यर्थः तस्कर-
ज्ञानकारणात् तस्करज्ञानरूपम्पर्य्यालोच्य प्रायशः
चौर्यार्जितधना एव कितवाभवन्त्यतश्चौरविज्ञानार्थ
मेकमुखंकार्य्यम्” मिता० । “ग्लहे शतिकवृद्धेस्तु सभिकः
पञ्चकं शतम् । गृह्णीयाद्घूर्त्तकितवात् इतराद्दशकं
[Page2047-b+ 38]
शतम्” या० । “यदाऽश्रौषं वाससां तत्र राशिं समा-
क्षिपत् कितवो मन्दबुद्धिः” भा० आ० १ अ० । कितवस्य
गोत्रापत्यम् अश्वा० फञ् । कैतवायन तद्गोत्रापत्ये पुंस्त्री ।
उत्करा० चतुरर्थ्यां छ । कितवीय तन्निर्वृत्तादौ अन-
न्तरापत्येतिका० झिञ् । कैतवायनि तदपत्ये पुंस्त्री०
तैकायनिशब्देन द्वन्द्वे फिञो लुक्, बहुत्वे । तैकायनय-
श्च कैतवायनयश्च तिककितवाः, । अस्य व्याघ्रादि० उपमित-
समासः । कितवधूर्त्तः । शौण्डा० ७ त० । अक्षकितवः । वञ्चके
“तव कितव! किमाहितैर्वृथा नः” माघः ६ रोचन-
नामगन्धद्रव्ये राजनि० ।
<LEND>
