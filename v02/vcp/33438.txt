<L>33438<pc>4425,b<k1>प्रकरणसम<k2>प्रकरणसम
प्रकरणसम¦ पु० गौतमोक्ते सत्पक्षापरपर्य्याये १ हेत्वाभासभेदे
“यस्मात् प्रकरणचिन्ता स निर्णयार्थमपदिष्टः प्रकरण-
समः” गौ० सू० । “क्रमप्राप्तं प्रकरसमं लक्षयति । स हेतुः
स्वसाध्यस्य परसाध्याभावस्य वा निर्णयार्थ मपदिष्टः
प्रयुक्तः प्रकरणसम उच्यते स क इत्याकाङ्क्षायामाह
यस्मात् प्रकरणचिन्तेति करणं “पक्षप्रतिपक्षाविति” भाष्यं
[Page4426-a+ 38]
साध्यतदभावन्ताविति तदर्थस्तथा च निर्ण्णयार्थं
हेतुर्यत्र निर्णयं जनयितुमशक्तस्तुल्यबलेन परेण प्रति-
बन्धात् किन्तु घर्मिणः साध्यवत्त्वं तदभावत्त्वं वेति
चिन्तां जिज्ञासां प्रवर्त्तयति स प्रकरणसमः । यद्वा प्रकृष्टं
करणं लिङ्गं परामर्शो वा को हेतुरनयोः साधकः
एतयोः कः परामर्शः प्रमेति वा यत्र जिज्ञासा भवती-
त्यर्थः । यस्मादित्यादि वस्तुस्थितिमात्रं लक्षणन्तु तुल्य-
बलबिरोधिपरामर्शकालीनपरामर्शविषयत्वं स्वसाध्य
परामर्शकालीनतुल्यबलविरोधिपरामर्शो वा । विरोधि-
गरासर्शस्य च हेतुनिष्ठत्वमेकज्ञानविषयत्वसम्बन्धेन
अन्यथा हेतोर्दुष्टत्वं न स्यात् । अयञ्च दशाविशेषे दोषः
इत्यतः सद्धेतोरपि विरोधिपरामर्शकाले दुष्टत्वमिष्ट-
मेवेत्यवधेयम्” वृत्तिः ।
२ जातिरूपासदुत्तरभेदे गौ० ५ । १ । १६ । ८८ सू० ।
“उभयसाधर्म्यात् प्रक्रियासिद्धेः प्रकरणसमः” सू०
“उभयसाधर्म्यात् अन्वयसहचाराद्व्यतिरेकसहचाराद्वा
प्रक्रिया प्रकर्षेण क्रिया साधनं विपरीतसाधनमिति
फलितार्थः तत्सिद्धेस्तस्य पूर्वमेव सिद्धेः तथाचाधि-
बलत्वेनारोपितप्रमाणान्तरेण बाधेन प्रत्यवस्थानं
प्रकरणसमः यथा शब्दोऽनित्यं कृतकत्वादित्युक्तेनैतदेवं
श्रावणत्वेन नित्यत्वसाधकेन बाधात् बाथादेशनाभासा
चेयम् । वृ० । “प्रतिपक्षात् प्रकरणसिद्धेः प्रतिषेधानुप-
पत्तिः प्रतिपक्षोपपत्तेः” सू० । अत्रोत्तरमाह प्रति-
पक्षाद्विपरीतसाध्यसाधकत्वे नाभिमताच्छ्रावणत्वादितः प्र-
करणसिद्धिद्वारा मदीयसाध्यस्य यः प्रतिषेधः त्वया क्रि-
यते तस्यानुपपत्तिः कुतः प्रतिपक्षोपपत्तेः त्वत्पक्षा-
पेक्षया प्रतिपक्षस्य मदीयपक्षस्योपपत्तेः साधनात् । अय-
माशयः श्रावणत्वेन पूर्वं नित्वत्वस्य साधनाद्यो बाध
उच्यते स नोपपद्यते पूर्वं साधितस्य बलवत्त्वाभावात्
कदाचित् कृतकत्वेनानित्यत्वस्यापि पूर्वं साधनादिति
त्वत्पक्षप्रतिषेधोऽपि स्यात्” वृत्तिः ।
<LEND>
