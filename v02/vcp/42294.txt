<L>42294<pc>4956,a<k1>वृषोत्सर्ग<k2>वृषोत्सर्ग
वृषोत्सर्ग¦ पु० उत् + सृज--घञ् ६ त० । मृताद्युद्देशेन तत्-
पुत्रादिभिः क्रियमाणे विधानेन वृषस्य त्यागे
तद्विधिर्यथा शु० त० “कालविवेके अग्निपु० “एकादशाहे
प्रेतस्य यस्य चोत्सृज्यते वृषः । प्रेतलोकं परित्यज्य-
स्वर्कलोकं स गच्छति । आद्यश्राद्धे त्रिपक्षे वा षष्ठे मासि
च वत्सरे । वृषोत्सर्गश्च कर्त्तव्यो यावन्न स्यात् सपिण्डता ।
सपिण्डीकरणादूर्द्ध्वं कालोऽन्यः शास्त्रचोदितः” ।
यस्य प्रेतस्येति सामान्यश्रुतेः पितृभिन्नस्यापि वृषोत्सर्गः
प्रतीयते । त्रिपक्षोऽत्र चान्द्रः श्राद्धे तथादर्शनात्
श्राद्धप्रदीपे जातु० “ऊर्द्ध्वं त्रिपक्षात् यत् श्राद्धं मृता-
हन्येव तद्भवेत्” । अत्र पूर्वमृततिथिमादाय त्रिपक्षगणना
मासिकानां मृततिथौ विधानात् त्रिपक्षश्राद्धमपि मृताहे
कार्य्यम् । अत्र वत्सर इत्युपादानात् विष्णुधर्म्मोत्तरीये
मृताह इति पदं पूर्णसंवत्सरमृततिथिपरम् । तद्यथा
वृषोत्सर्गमधिकृत्य विष्णुः “विषुवद्वितये चैव मृताहे
बान्धवस्य च । मृताही यस्य यस्मिन् वा तस्मिन्नहनि
[Page4956-b+ 38]
कारयेत्” यस्य बान्धवस्य पित्रादेर्यस्मिन्नहनि मृताहः
तत्तिथौ कर्त्तव्यमित्यर्थः । (तत्तिथिश्च प्रथमादिकला
ह्रासवृद्ध्यन्यतरक्रियया सजातीयतिथिस्तेन त्रिपक्षश्राद्धे
पक्षान्तरत्वेऽपि न क्षतिः) । छन्दोगप० “वृषोत्सर्गविधिं
व्याख्यास्यामः “कार्तिक्यां पौर्णमास्यां रेवत्याश्वयुज्यां
दशाहे गते संवत्सरेऽतीते वा” । अत्र मृततिथिमादाय
वत्सरगणना दशाहवदित्यविरोधः । एकादशाह इति
आद्यश्राद्ध इति च अशौचान्तद्वितीयदिनपरम् । अशो-
चान्तात् द्वितीयेऽह्नीत्युपक्रमे “वृषोत्सर्गश्च कर्त्तव्यो देया
च कपिला शुभा” मत्स्यपु० एकवाक्यत्वात् । प्रेतवृषोत्सर्गे
वृद्धिश्राद्धं न कार्य्यम् “नार्वाक् संवत्सरात् वृद्धिर्वृषोत्सर्गे
विधीयते । सपिण्डीकरणादूर्द्ध्वं वृद्धिश्राद्धं विधीयते”
उशनोवचनात् । वृषलक्षणमाह कर्मप्र० कात्या० “अव्यङ्गो
जीववत्सायाः पयस्विन्याः सुतो बली । एकवर्णो द्वि-
वर्णो वा यो वा स्यादष्टकासुतः । यूथादुच्चतरो यस्तु समो
वा नीच एव वा । सप्तावरान् सप्त परानुत्सृष्टस्तारयेद्-
वृषः” । अष्टकासुतः अष्टकातिथिषु जातः “वृष एव
स मोक्तव्यो न सन्धार्य्यो गृहे वसन्” मत्स्यपु० । वत्सतरो-
र्विशेषति कात्या० “अग्रतो लोहिता पत्नी पार्श्वाभ्यां
नीलपाण्डरे । पृष्ठतश्च भवेत् कृष्णा वृषभस्य च मोक्षणे ।
चतस्रो वत्सिका भद्रा द्वे वा सम्भवतोऽपि वा । वत्सं
सर्वाङ्गसंपूर्णं कन्या सा वत्सिका भवेत्” देवीपु० उ० । अत्र
सम्भवत इत्युक्त्या एकयापि वत्सतर्य्या वृषोत्सर्गः सिध्यति ।
“अङ्कित्वोत्सृज्यते पूर्वं गाश्चालङ्कृत्य सर्वतः । तप्तेन
वामतश्चक्रं याम्ये शूलं समालिखेत् । धातुना हेमतारेण
आयसेनाथवाऽङ्कयेत्” देवीपु० । प्रेतोद्देश्यकवृषोत्सर्गस्तु
मलमासादावपि कर्त्तव्यः “अशौचान्तोऽपि कर्त्तव्य वृषो-
त्सर्गादिकं बुधैः । मलिम्लुचादिदोषस्तु न ग्राह्यस्तत्र क-
श्चन” शु० त० धृतवाक्यात् । कालमाधवीये कालादर्शे च
मलमासे कर्त्तव्यतानिषेधमुपक्रम्य प्रवृत्तं यथा “आश्रम
स्वीकृतिः काम्यवृषोत्सर्गश्च निष्क्रयः” । अत्र काम्येति
विशेषणात् नित्यस्य न निषेधः “अशौचान्तात् द्वितीये-
ऽह्नि यस्य नोत्सृज्यते वृषः । न तस्य निष्कृतिर्दृष्टा दत्तैः
श्राद्धशतरपि” इत्युक्तेस्तस्य नित्यत्वम् चन्दनधेनुशब्दे
दृश्यम् ।
<LEND>
