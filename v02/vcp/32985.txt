<L>32985<pc>4403,b<k1>पूर्णिमा<k2>पूर्णिमा
पूर्णिमा¦ स्त्री पूर्णिं पूर्त्तिं मिमीते म--क । १ पौर्णमास्य
तिथौ मरीचेः कलायां पत्न्यां जाते २ कन्याभेदे “भार्य्या
मरीचेस्तु कला सुषुवे कर्दमात्मजा । कश्यपं पूर्णिकाञ्चैव
ययोरापूरितं जगत् । पूर्णिकाऽसूत विरजं विश्वगञ्च
परन्तप! । भाग० ४ । १ । १२ तत्तिविस्वरूपं द्वैधे खण्ड-
भेदस्य कर्मभेदे ग्राह्यतादिकं च कालमा० न्यरूपि यथा
“तत्र शुक्लायां पञ्चदश्यां चन्द्रमण्डलं स्वकलामिः सर्वा-
त्मना पूर्य्यते सेयं मण्डलपरिपूर्त्तिः पूर्णिमेत्यनेन नाम्ना
ज्ञायते । तदुक्तं ब्रह्माण्डमत्स्यपुराणयोः “कालक्षये
व्यतिक्रान्ते दिवापूर्णौ परस्परम् । चन्द्रादित्यौ प-
[Page4404-a+ 38]
राह्णे तु पूर्णत्वात् पूर्णिमा स्मृता” इति । अह्नः
परो भागः पराह्णः सूर्य्यास्तमयकाल इत्यर्थः । तत्र
यथादित्यः संपूर्णमण्डलः सन्नस्तमेति तथोत्तरक्षणे चन्द्रः
सम्पूर्णमण्डलः सन्नुदेतीति । दृष्टान्तदार्ष्टान्तिकभावस्य
विवक्षितत्वाद् द्वयोरादित्यचन्द्रयोरुपन्यासः । यथा म-
ण्डलपूर्णत्वविवक्षया पूर्णिमाशब्दः प्रयुज्यते तथा मास-
पूर्णत्वविवक्षया पौर्णमासीशब्दः प्रयुज्यते । नदुर्क्तं
भविष्योत्तरे “पौर्णमासी महाराज । सोमस्य दयिता
तिथिः । पूर्णो मासो भवेद् यस्मात् पौर्णमासी ततः
स्मृता” इति । पूर्णिमामावास्ययोर्विकल्पेन मासा-
न्तत्वं मासप्रस्तावे दर्शितम् । अतएव पौर्णमास्या-
मत्यन्तविप्रकर्षे सत्यनभिभूतत्वाच्चन्द्रमण्डलः सम्पूर्णो
दृश्यते । तावेतौ सन्निकर्षविप्रकर्षौ गोभिल आह “यः
परो विप्रकर्षः सूर्य्याचन्द्रमसीः सा पौर्णमासी । यः
परः सन्निकर्षः सामावास्येति” । तदेवं पर्वाभिधायाः
पञ्चदश्याः पूर्णिमादिनामनिर्वचनेन स्वभावविशेषो ज्ञा-
प्रितो भवति । ते च पूर्णमास्यामावास्ये प्रत्येकं द्विविधे ।
तच्च पुराणे दर्शितम् “राका चानुमतिश्चैव पौर्णमासी
द्विधा स्मृता । सिनीबाली कुहूश्चैवममावास्या द्विधैव तु”
इति । एतासां चतसृणां स्वरूपं काठकशाखायां वि-
स्पष्टं श्रूयते “या पूर्वा पौर्ण्णमासी सानुमतिर्योत्तरा
सा राका । या पूर्वाऽमावास्या सा सिनीबाली योत्तरा
सा कुहूः” इति । वृहद्वशिष्ठोऽपि “राका आनुमति-
श्चैव पौर्णमासीद्वयं विदुः । राका संपूर्णचन्द्रा स्यात्
कलोनाऽनुमतिर्मता । पौर्णमासी दिवा दृष्टे शशि-
न्यनुमतिः स्मृता । रात्रिदृष्टे पुनस्तस्मिन् सैव राकेति
कीर्त्तिता” । मत्स्यब्रह्माण्डपुराणयोः “यस्मात्तामनु-
मन्थन्ते पितरो दैवतैः सह । तस्मादनुमतिर्नाम पूर्णिमा
प्रथमा स्मृता । अत्थर्थं राजते यस्मात् पौर्णमास्यां निशा-
करः । रञ्जनाच्चैव चन्द्रस्य राकेति कवयो विदुः” इति ।
“अथ पञ्चदशी निर्णीयते । सा द्विविधा पौर्णसास्य-
मावास्या च । तत्र पौर्णमास्यां परस्परविरुद्धानि वा-
क्यान्युपलभ्यन्ते । तत्र परविद्धाथा ग्राह्यत्वं विष्णु-
धर्मोत्तरे “एकादश्यष्टमी षष्ठी पौर्णमासी चतुर्दशी ।
अमावास्या तृतीया च उपोष्या स्युः परात्विताः” ।
परविद्धानिषैधः पूर्बविद्धाविधिश्च ब्रह्मपुराणपद्मपुराणयोः
“घष्ठ्येकादश्यमावास्या पूर्बविद्धा तथाऽष्टमी । पूर्ण्णिमा
परविद्धा च नोपोष्यं तिथिपञ्चकम् । पूर्वबिद्धा तु
[Page4404-b+ 38]
कर्त्तव्या सप्तमी ब्रतिभिर्नरैः । पौर्णमासी, महीपाल-
पराया नियमाङ्गता” इति । पूर्बबिद्धाग्राह्यत्व च
युन्मवाक्ये । “चतुर्दश्या च पूर्ण्णिमति” । एवं परस्पर-
विरोधे सति या व्यवस्था सा ब्रह्मवैवर्त्ते दर्शिता
“पूर्वविद्धा न कर्त्तव्या अमावास्या च पूर्णिमा । वर्ज-
यित्वा मुनिश्नेष्ठ! सावित्रीव्रतमुत्तमम्” इति । सा-
वित्री राजकन्या तया चीर्णं व्रतं सावित्रोव्रतम् । तच्च
मविष्योत्तरपुराणे दर्शितम् “कथयामि कुलस्त्रीणां
महिम्नो वर्द्धनं परम् । यथा चीर्ण्णं व्रतं पूर्बं सा-
वित्र्या राजकन्यया” इति । एतच्च पौर्ण्णमास्याममा-
वास्यायां च विहितम् । तस्मिन् व्रते पूर्बविद्धा ग्राह्या ।
व्रतान्तरे पूर्बबिद्धा न कर्त्तव्या किन्तु परविद्धैव कर्त्त-
व्येति परस्परविरुद्धस्य शास्त्रद्वयस्य व्यवस्था । यदा तु
चतुर्दश्यष्टादशनाडिका भवति तदा सावित्रीव्रतमपि
तत्र परित्याज्यस् । “भूतोऽष्टादशनाडोभिर्दूषयत्युत्तरां
तिथिमिति” स्मृतेः । योऽयं पौर्णमासीनिर्ण्णव स
एवामावास्यायासप्यवगन्तव्यः । तत्रापि सावित्रीव्रतं
पूर्वदिने कर्त्तव्यं व्रतान्तराण्युत्तरदिने । अस्यां
च व्यवस्थायां ब्रह्मवैवर्त्तवचनं पूर्बमुदाहृतम् । स्कन्द-
पुराणेऽपि “भूतविद्धा सिनीवाली न तु तत्र व्रतं च-
रेत् । वर्जयित्वा तु सावित्रीव्रतं तु शिखिनाहन!”
इति । एवं च सति युग्मशास्त्रं सावित्रीव्रतव्यति-
रिक्तेषु व्रतेषु द्रष्टव्यम् । प्रचेता अपि “नागबिद्धा तु
या षष्ठी सप्तम्या च युताष्टमी । दशस्येकादशीविद्धा
त्रयोदश्या चतुर्दशी । भूतबिद्धाप्यमावास्या न ग्राह्या
मुनिपुङ्गवैः । उत्तरोत्तरविद्धास्ताः कर्त्तव्याः काठकी
श्रुतिः” इति । पद्मपुराणेऽपि “षष्ठ्यष्टमी तथा दर्शः कृष्ण-
पक्षे त्रयोदशी । एताः परयुताः कार्य्याः पराः पूर्बेण
संयुताः” इति । यत्तु नारदीयपुराणे “दर्शं च पौर्ण
मासं च षितुः सांवत्सरं दिनम् । पूर्बबिद्धमकुर्वाणो
नरकं प्रतिप्रद्यते” इति तत् सावित्रीव्रतविषयं श्रा-
विषयं वा । अमावास्यायामिव पौर्णमास्यामपि श्राद्ध
विहितम् तथाच पितामहः “अमावास्याव्यतीपातपौर्ण-
मास्यष्टकासु च । विद्वान् श्राद्धमकुर्वाणः प्रायश्चित्तीयते हि
सः” इति । अमाबास्याश्राद्धस्य च पार्वणरूपत्वमपराह्णस्य
तत्कर्मकालत्वं कुतपस्य प्रारम्भकालत्वमित्येतत्त्रितयं प्रति-
पत्प्रकरणे प्रत्याव्दिकनिर्णये प्रपञ्चितम्” ।
“सा चतुर्दशीयुता ग्राह्या युम्मात् । यमः “पह्मान्ते स्रो-
[Page4405-a+ 38]
तसि स्नायात् तेन नायाति मत्पुरम्” विष्णुः “दृश्येते
सहितौ यस्यां दिवि चन्द्रवृहस्पती । पौर्ण्णमामी तु
महती ज्ञेया संवत्सरे तु सा । तस्यां स्नानोपवासा
भ्यामक्षयं परिकीर्त्तितम्” । सहितो मासमंज्ञानि-
मित्तकृत्तिकादिनक्षत्रगतौ महाकार्त्तिक्यादिदर्शनात् ।
नथा च राजमार्त्तण्डः “माससंज्ञे यदा ऋक्षे चन्द्रः
सम्पूर्णमण्डलः । गुरुणा याति संयोगं सा तिथि-
र्महती स्मृता” । स्कान्दमात्स्ययोः “पौर्ण्णमासीषु चै-
ताषु मासर्क्षसहितासु च । एतासु स्नानदानाभ्यां
फलं दशगुणं स्मृतम्” ति० त० स्थितम् ।
<LEND>
