<L>6862<pc>0715,a<k1>आधिवेदनिक<k2>आधिवेदनिक
आधिवेदनिक¦ त्रि० अधिवेदनाय विवाहोपरिविवाहाय
हितं ठक् तत्र काले दत्तं ठञ् वा । अधिवेदनार्थे तत्र
काले च स्त्रियै पत्या दीयमाने स्त्रीधनभेदे । “पितृमातृप-
तिभ्रातृ दत्तमध्यग्न्युपागतम् । आधिवेदनिकञ्चैव स्त्रीधनं
परिकीर्त्तितम्” या० स्मृ० “यच्च द्वितीयविवाहार्थिना पूर्व-
स्त्रियै पारितोषादिकं धनं दत्तं तदाधिवेदनिकमधिकस्त्री-
लाभार्थत्वात्तस्येति” दायभा० । मिताक्षरायां तु “आधिवे-
दनिकाद्यञ्चेति” पठितम् आधिवेदनिकम् अधिवेदननि-
मित्तमिति व्याख्यातञ्च आद्यपदेन क्रयरिक्यादिप्राप्तस्य
ग्रहणमियुक्तम् । तत्र अधिवेदननिमित्तदाने विशेषः
या० स्मृत्युक्तः “अधिविन्नस्त्रियै देयमाधिवेदनिकं समम्
न दत्तं स्त्रीधनं यस्या दत्ते त्वर्द्धं प्रकल्पयेत्” “एतदपि
सामर्थ्ये असामर्थ्ये तु यत् किञ्चित् भरणपर्य्याप्नं दत्त्वा
परितोषयेदिति भेदः । “एकामूढ्वा तु कामार्थमन्यां
वोटुं यैच्छति । समर्थस्तोषयित्वार्थैः पूर्व्वोढामपरां व-
हेत्” स्मृतौ समर्थपदस्वारस्यात्तथात्वम् । एवमेव
मदनपारिजातविधानपारिजातादयः ।
<LEND>
