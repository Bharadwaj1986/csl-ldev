<L>14971<pc>2240,a<k1>केन्द्र<k2>केन्द्र
केन्द्र¦ न० “वृत्तस्य मध्यं किल केन्द्रमुक्तम् । केन्द्रं ग्रहोच्चा
न्तरमुच्यतेऽतः । यतोऽन्तरे तावति तुङ्गदेशान्नीचोच्च
वृत्तस्य सदैव केन्द्रम्” शि० सि० गोलाध्यायोक्ते १ वृत्तक्षेत्रस्य
मध्यस्थाने २ ग्रहाणामुच्चस्थानान्तरे च । तदानयनप्र-
कारः तस्य समविषमादिसंज्ञाभेदौ च सू० सि० रङ्गना-
थाम्यां दर्शितौ यथा
“ग्रहं संशोध्य मन्दोच्चात् तथा शीघ्राद्विशोध्य च । शेषं
केन्द्रपदं तस्माद्भुजज्या कोटिरेव च” मू० । “ग्रहं राश्या-
दिकं मन्दोच्चात् प्रागानीतस्वकीयराश्यादिकं मन्दोच्चभागात्
संशोध्योनीकृत्य शीघ्रात् प्रागानीतराश्यादि शीघ्रोच्चात्,
चः समुच्चये ऊनीकृत्य शेषं राश्यात्मकं तथोच्चसम्ब-
न्धेन केन्द्रं मन्दोच्चाद्धीनो ग्रहो मन्दकेन्द्रम् । शीघ्रो-
च्चाद्धीनो ग्रहः शीघ्रकेन्द्रं भवतीत्यर्थः । तस्मात् के-
न्द्रात् पदं राशित्रयात्मकं विषमं समं पदं ज्ञेयम् ।
त्रिराश्यन्तर्गतं चेत् प्रथमं विषमं पदम् । ततःषड्राश्य-
न्तर्गतं चेत् त्र्युनं केन्द्रं द्वितीयं समं पदम् । ततो नव-
राश्यन्तर्गतं चेत् षडूनं तृतीयं विषमं पदम् । ततो
नवोनं चतुर्थं पदं सममित्यर्थः । तस्मात् पदाद्भुजस्य ज्या
कोटिः कोटेर्ज्या । चः समुच्चये । एवकारात्तदाकारद्वयं
साध्यमित्यर्थः । अत्रोपपत्तिः । उच्चस्थानाभिमुखमुच्च-
दैवतैर्ग्रहाणामाकर्षणोक्तेरुच्चाद्ग्रहः कियदन्तरेणेति
ज्ञानार्थसुच्चहीनो ग्रहः केन्द्रमुच्चग्रहणवशात् तदाख्यम् ।
तत्र भगवता स्पेच्छया ग्रहादुच्चं यदन्तरेण तत् केन्द्रं
कृतम् । उभयथा भुजकोट्योस्तुल्यत्वात् । द्वादशरा-
श्यङ्किते वृत्ते उच्चस्थानाच्चतुर्विभागात्मक एकैको भागो
राशित्रयात्मकः पदसंज्ञः । अथोच्चस्थानाद्ग्रहः कस्मिन्
[Page2240-b+ 38]
पदेऽस्तीति शून्यत्रिषण्णवोनं केन्द्रं कृतं, ज्यानां पदान्त-
र्गतत्वात् । ग्रहाधिष्ठितपदाद्भुजज्याकोटिज्ययोर्ज्ञानम् ।
तच्च ग्रहाणां राश्यंशकलाविकलादिस्थितिज्ञानार्थंस्पष्ट-
ताकरणसाधनं तत्रैव प्रसिद्धम्” रङ्ग० ।
एतत्साम्यात् लग्नावधिकद्वादशराशिषु त्रिराश्यन्तरस्था-
नरूपे लग्नचतुर्थसप्तमदशमस्थानरूपे २ स्थानचतुष्के ।
“लग्नाम्बुद्यूनकर्म्माणि केन्द्रमुक्तञ्च कण्टकम् । चतुष्ट-
यञ्चात्र खेटो बली लग्ने विशेषतः” ज्यो० त० । केन्द्र-
गतग्रहबलञ्च बलशब्दे वक्ष्यते । केन्द्रगतग्रहवशादायुस्तु
केन्द्रायुरित्यभिधीयते तच्चाकरे दृश्यम् । “आप्नोक्लिमगते
चन्द्रे केन्द्रस्थे सुरपूजिते । योगः केन्द्र इति ख्यातो
यातुरिष्टार्थसिद्धिदः” ज्योतिषोक्ते ३ यात्राशुभयोगभेदे पु० ।
केन्द्रं स्थानत्वेनास्त्यस्य इनि । केन्द्रिन् तत्स्थे ग्रहे
<LEND>
