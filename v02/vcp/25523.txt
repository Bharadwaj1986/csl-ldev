<L>25523<pc>3645,b<k1>दुर्वासस्<k2>दुर्वासस्
दुर्वासस्¦ पु० मुनिभेदे स च शङ्करांशेनात्रेरनसूयागर्भजः ।
तदुद्भवकथा आत्रेयशब्दे ६९२ अ० दृश्या तन्नामनिरुक्तिश्च
यथा “निगूढनिश्चयं धर्मे यं तं दुर्वाससं विदुः” भा०
अनु० ४७ अ० । “ममांशस्तु क्षितितले महाभागो द्विजो
त्तमः । दुर्वासा इति विख्यातः स हि त्वां याजयि-
ष्यति” भा० आ० २२३ अ० शिववाक्यम् । तस्य रुद्रां-
शजत्वेन क्रोधनत्वं यथाह “दुर्वासाः क्रोधनः श्येनस्तथा
दीर्घतमा मुनिः” भा० स० ७ अ० “शिष्यायुतसमोपेतो
दुर्वासा नाम कामतः । तमागतममिप्रेक्ष्य मुनिं परमको-
पनम्” भा० व० २६१ अ० तस्य क्रोधशीलत्वेन विशेषणम् ।
दुःसाध्यं वासः गृहे वासनमस्य इति वा व्युत्पत्तिः ।
गृहे तदीयवासनस्य दुःसाध्यत्वात् दुर्वासस्त्वं यथोक्तं
भा० अनु० १५९ अ० यथा “अवसन्गे गृहे तात! ब्रा-
ह्मणो हरिपिङ्गलः । चीरवासा विल्वखण्डो दीर्घश्मश्रुः
कृशो महान् । दीर्घेभ्यश्च मनुष्येभ्यः प्रमाणादधिको भुवि ।
सर्वान् सञ्चरते लोकान् ये दिव्या ये च मानुषाः । इमां
गाथां गायमानश्चरत्वरेषु सभासु च । दुर्वाससं वासयेत्
को ब्राह्मणं सत्कृतं गृहे । रोषणः सर्वभूतानां सूक्ष्मे-
ऽप्यपकृते कृते । परिभाषाञ्च मे श्रुत्वा कोऽनुदद्यात्
प्रतिश्रयम् । यो मां कश्चिद्वासयीत न स मां कोपये
दिति । यस्मान्निद्रायते कश्चित्ततोऽहं समवासयम् । स
स्म भुङ्क्ते सहस्राणां बहूनामन्नमेकदा । एकदास्माल्पक
भुङ्क्ते न चैवेति पुनर्गृहान् । अकस्माच्च प्रहसति
तथाऽकस्मात् प्ररोदिति । न चास्य वयसा तुल्यः पृ-
थिव्यामभवत्तदा । अथ स्वावसथं गत्वा स शय्यास्तर-
णानि च । कन्याश्चालङ्कृता दग्धा ततो व्यपगतः
पुनः । अथ मामब्रवीद्भूयः स मुनिः संशितव्रतः ।
कृष्ण! पायसमिच्छामि भोक्तुमित्येव सत्वरः । तदैव तु
मया तस्य चित्तज्ञेन गृहे जनः । सर्वाण्यन्नानि
पानानि भक्ष्याश्चोच्चावचास्तथा । भवन्तु सत्कृतानीह
पूर्वमेव प्रचोदितः । तदोऽहं जायमानं वै पायस
प्रत्यवेदयम् । तं भुक्त्वैव तु स क्षिप्रं ततो वचनमब्र-
वीत् । क्षिप्रमङ्गानि लिम्पस्व पायसेनेति स स्म ह ।
अविमृष्यैव च ततः कृतवानस्मि तत्तथा । तेनोच्छि-
ष्टेन गात्राणि शिरश्चैवाभ्यम्रक्षयम् । स ददर्श तदा-
म्यासे मातरन्ते शुभाननाम् । तामपि स्मयमानः स
पायसेनाभ्यलेपयेत् । मुनिः पायसदिग्धाङ्गीं रथे
तूर्णमयोजयत् । तमारुह्य रथञ्चैव निर्ययौ च गृहान्-
[Page3646-a+ 38]
मम । अग्निवर्णोज्वलन् धीमान् स द्विजो रथधूर्य्य-
वत् । प्रतोदेनातुदद्वालां रुक्मिणीं मम पश्यतः । न च
मे स्तोकमप्यासीद्दुःखमीर्ष्याकृतं तदा । तथा स राज-
मार्गेण महता निर्ययौ बहिः । तद्दृष्ट्वा महदाश्चर्यं
दाशार्हा जातमन्यवः । तथाऽजल्पन् मिथः केचित्
समाभाष्य परस्परम् । व्राह्मणा एव जायेरन् नान्यो
वर्णः कथञ्चन । को ह्येनं रथमास्थाय जीवेदन्यः
पुमानिह । आशीविषविषं तीक्ष्णं ततस्तीक्ष्णतरो
द्विजः । ब्रह्माशीविषदग्धस्य नास्ति कश्चिच्चिकित्सकः ।
तस्मिन् व्रजति दुर्द्धर्षे प्रास्खलद्रुक्मिणी पथि । तत्रा-
मर्षयत श्रीमांस्ततस्तूर्णमचोदयत् । ततः परमसंक्रुद्धो
रथात् प्रस्कन्द्य सद्विजः । पदातिरुत्पर्थेनैव प्राद्रवद्दक्षि-
णामुखः । तमुत्पथेन धावन्तमन्वघावं द्विजोत्तमम् ।
तथैव पयसा दिग्धः प्रसीद भगवन्निति । ततो विलोक्य
तेजस्वी ब्राह्मणो मामुवाच ह । जितः क्रोधस्त्वया कृष्ण!
प्रकृत्यैव महाभुज! । न तेऽपराधमिह वै दृष्टवानस्मि
सुव्रत! । प्रीतोऽस्मि तव गोविन्द! वृणु कामान् यथेप्-
सितान्” ।
<LEND>
