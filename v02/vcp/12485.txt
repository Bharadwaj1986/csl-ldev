<L>12485<pc>1780,a<k1>कलम<k2>कलम
कलम¦ पु० कलते अक्षराणि कल--कमच् । १ लेखन्याम् जटा-
<>धरः २ धान्यभेदे च राजव० । स च “कलमःकलिविख्यातो
<>जायते स वृहद्वने । कश्मीरदेश एवोक्ती महा-
<>तण्डुलगर्भकः” इति भावप्र० उक्तदेशजः । ३ उत्खात-
<>प्रतिरोपितधान्यभेदे च । “आपादपद्मप्रणताः कलमा इव
<>ते रघुम् । फलैः संवर्द्धयमासुरुत्खातप्रतिरोपिताः”
<>रघुः “कलमगोपबधूर्न मृगव्रजम्” माघः “तत्र
<>लोहितकशालिकलमकर्दमकपाण्डुकसुगन्धकशकुनाहृतपु-
<>ष्पाण्डकपुण्डरीकमहाशालिशीतभीरुकलोध्रपुष्पकदीर्घशूक-
<>काञ्चनकमहिषमस्तकहायनकदूषकमहादूषकप्रभृतयः शा-
<>लयः । मधुरा वीर्य्यतः शीता लघुपाका बलावहाः ।
<>पित्तघ्नाल्पानिलकफाः स्निग्धा बद्धाल्पवर्चसः । तेषां
<>लोहितकः श्रेष्ठो दोषघ्नः शुक्रमूत्रलः । चक्षुष्योवर्ण
<>बलकृत् स्वर्य्यो हृद्यश्रमापहः । व्रण्यो ज्वरहरश्चैव सर्व-
<>दोषविषापहः । तस्मादल्पान्तरगुणाः क्रमशः शालयोऽव-
<>राः” सुश्रुते तस्य गुणा उक्ताः । अस्य च रोपितधान्यत्वेन
<>गुणविशेषःभावप्र० उक्तो यथा “रोपितास्तु नवा वृष्याः
<>पुराणा लधवः स्थिराः । तेभ्यस्तु रोपिता भूयः शीघ्रपाकाः
<>गुणाधिकाः” । अस्य शिला पिङ्गलवर्ण्णा “कपोलदेशे कल-
<>माग्रपिङ्गलाः” इति कुभारे पिङ्गलोपमानत्वेन वर्णनात् ।
[Page1780-b+ 38]
<>कलयति परेस्वं कल--अमच् । ४ चौरे पु० मेदि० ।
<LEND>
