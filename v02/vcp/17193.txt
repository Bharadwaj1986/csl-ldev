<L>17193<pc>2548,b<k1>गर्भ<k2>गर्भ(र्ब्भ)
गर्भ(र्ब्भ)¦ पु० गृ--भन् वा द्वित्वे भस्य बः । भ्रूणे देहजन्मकारके
शुक्रशोणितानुबन्धजन्ये १ मांसपिण्डे, २ शिशौ, ३ कुक्षौ,
४ नाटकसन्धिभेदे, ५ पनसकण्टके मेदि० ६ अपवरके, हेमच०
“भाद्रकृष्णचतुर्दश्यां यावदाप्लवते जलम् । तावद् गर्भं
विजानीयात्” प्रा० त० उक्ते भाद्रकृष्णचर्दश्यां, गङ्गाज-
लाप्लावनस्थाने, ७ अन्ने, ८ अग्नौ, ९ पुत्रे च शब्दार्थचि० ।
गर्भस्य देहहेतुता कायशब्दे १९०८ पृ० दर्शिता कश्चिदत्र
विशेषोऽभिधीयते । तत्र भावप०
<फ्>“कामान्मिथुनसंयोगे शुद्धशोणितशुक्रजः । गर्भः सञ्जा-
यते नार्य्याः स जातो वाल उच्यते । गर्भः शुद्धोऽशुद्धश्च
अशुद्धस्तु गर्भोऽशुद्धशुक्रशोणितयोरपि दम्पत्योर्भवति
यत आह “दम्पत्योः कुष्ठबाहुल्यात् दुष्टशोणित
शुक्रयोः । यदपत्यन्तयोर्जातं ज्ञेयं तदपि कुष्ठितमिति” ।
कुष्ठं सञ्जातं यस्य तत् कुष्ठितम्, अत्र तारकादित्वादि-
तच् प्रत्ययः । यत्तु, “वातादिदुष्टरेतसः प्रजोत्पादने न
समर्थाः” इति सुश्रुतः । तत्र शुद्धप्रजोत्पादने न
समर्था इति बोद्धव्यम् । रोगादिनाऽशुद्धास्तु वाता-
दिदुष्टशुक्रा अपि प्रजा जनयन्ति जन्मान्धवधिरप-
ङ्ग्वादिसम्भवात् । ऋतौ स्त्रीपुंसयोर्योगे मकरध्वजवगतः ।
मेढ्रयोन्यभिसङ्घर्षाच्छरोराष्माऽनिलाहतः । पुंसः सर्व-
शरीरस्थं रेतो द्रावयतेऽथ तत् । वायुर्मेहनमार्गेण
पातयत्यङ्गनाभगे । तत् संस्रुत्य व्यात्तमुखं याति गर्भा-
शयं प्रति । तत्र शुक्रवदायातेनार्त्तवेन युतं भवेत् ।
गर्भाशयस्य स्वरूपमाह शङ्खनाभ्याकृतिर्योनिस्त्र्या-
वर्त्ता सा च कीर्त्तिता । तस्यास्तृतीये त्वावर्त्ते गर्भ
शय्या प्रतिष्ठिता । यथा रोहितमत्स्यस्य मुखं भवति
रूपतः । तत्संस्थानां तथारूपां गर्भशय्यां विदु-
र्बुधाः । अयमर्थः गर्भशय्याया मुखं रोहित
मत्स्यस्येव भवति यथा च रोहितमत्स्यस्य स्थितिर्जले
भवति तथा पित्ताशयपक्वाशयमध्ये गर्भशव्यायाः
[Page2549-a+ 38]
स्थितिर्भवति रूपमपि तस्येव भवति यथा रोहितस्य
मुखं स्वल्पमाशयस्तु महानित्यर्थः । शुक्रार्त्तवसमा-
श्लेषोयदैव खलु जायते । जीवस्तदैव विशति युक्त
शुक्रार्त्तवान्तरः । सूर्य्यांशोः सूर्य्यमणितोऽनुभयस्मा-
द्युताद्यथा । वह्निः सञ्जायते जीवस्तथा शुक्रार्त्तवाद्यु-
तात् । आत्माऽनादिरनन्तश्चाऽव्यक्तो वक्तुं न शक्यते ।
चिदानन्दैकरूपोऽयं मनसापि न गम्यते । एवं भू-
नोऽपि जगतो भाविन्या बलवत्तया । अविद्यया कृत
कर्मवशो गर्भं विशत्यसौ । गर्भं चतुर्विंशतितत्त्व-
मयम् । स एव वेत्ता रसनो द्रष्टा घ्राता स्पृशत्यसौ ।
श्रोता वक्ता च कर्त्ता च गन्ता रन्तोत्सृजत्यपि ।
दिने व्यतीते नियतं सङ्कुचत्यम्बुजं यथा । ऋतौ
व्यतीते नार्य्यास्तु योनिः संव्रियते तथा । ऋतौ
रजोदर्शनात् षोडशनिशात्मके काले योनिरत्र भगद्वारम् ।
<फ्>“वीजेऽन्तर्वायुना भिन्ने द्वौ जीवौ कुक्षिमागतौ ।
यमावित्यभिधीयेते धर्मेतरपुरःसरौ । धर्मस्तदितरो-
ऽधर्मस्तौ पुरःसरौ ययोः तेन यमौ धर्माधर्माभ्यां भवत
इत्यर्थः । आधिक्ये रेतसः पुत्रः कन्या स्यादा-
र्त्तवेऽधिके । नपुंसकं तयोः साम्ये यथेच्छा पारमे-
श्वरी । नन्वेवं सति कथं पुत्रोत्पत्तिः सदैवार्त्तवस्यैव
वाहुल्यात् यत उक्तम् “आर्त्तवं चतुरञ्जलिप्रमाणं
शुक्रं प्रसृतिमात्रमिति” वाग्मटेऽप्युक्तमात्रेयादिभिः
“मज्जा मेदोवसा मूत्रपित्तश्लेष्मशकृदसृक् । रसो जलं
च देहेऽस्मिंस्त्वेकैकाञ्जलिवर्द्धितम् । पृथक् च प्रसृतं
प्रोक्तमोजोमस्तिष्करेतसाम् । द्वावञ्जली तु दुग्धस्य
चत्वारो रजसस्तु ते । समधातोरिदं मानं विद्यात्
वृद्धिक्षयावतः” इति । मैवं, यतो गर्भाशयस्थमेव
शुक्रमार्त्तवं च गर्भोत्पत्तिहेतुः शुक्रं कदाचिदत्यन्त-
हर्षवशाद्दुग्धादिशुक्रलद्रव्यसेवनात् शुक्रबाहुल्यात्
गर्भाशये बहु स्रवति कदाचिद्वैमनस्यादिना शुक्राल्प-
त्वादल्पमिति एवमार्त्तवमपीति न दोषः । सुश्रुतः
पुनराह “वैलक्षण्याच्छरीराणामस्यायित्वात् तथैव च ।
दोषधातुमलानां तु परिमाणं न विद्यते” । वैलक्षण्यात्
दीर्घह्रस्वकृशादिभेदेन सादृश्याभावात् अस्थायित्वात्
वयोहर्निशर्त्तुभुक्तेष्वेकमात्रानवस्थानात् । एवं तामभि-
सङ्गम्य पुनर्मासाद् भजेदसौ” मासादूर्द्धमिति शेषः । अर्वा-
ग्गमनेन गर्भद्वारविवट्टनात् गर्भच्युतिप्रसङ्गः स्यात् ।
केचित्तु, पुनः पुष्पदर्शनेन गर्भालाभनिश्चये मासात् पूर्वं
[Page2549-b+ 38]
गच्छेत् लब्धगर्भां तु नोपगच्छेदिति वदन्ति । तत्र परि-
हार्य्यपरिहारार्थं सद्योगृहीतगर्भाया लक्षण-
माह शुक्रशोणितयोर्योतेरास्रावोऽथ श्रमोद्भवः । सक्थि
सादः पिपासा च ग्लानिः स्फूर्त्तिर्भगे भवेत् । अथ
तस्या एवोत्तरकालीनं लक्षणमाह स्तनयोर्मुखकार्ष्ण्यं
स्याद्रोमराज्युद्गमस्तथा । अक्षिपक्ष्माणि चाप्यस्याः
संमील्यन्ते विशेषतः” ।
<फ्>“छर्दयेत् पथ्यभुक् चापि गन्धादुद्विजते शुभात् । प्रसेकः
सदनं चैव गर्भिण्या लिङ्गमुच्यते । तत्र पुत्रगर्भवत्या
लक्षणमाह पुत्रगर्भयुतायास्तु नार्य्या मासि द्विती-
यके । गर्भो गर्भाशये लक्ष्यः पिण्डाकारोऽपरं शृण ।
पिण्डो वर्त्तुलाकृतिः मासि द्वितीयक इत्यस्य गर्भः
पिण्डाकारो लक्ष्यः इत्यनेनैवान्वयो न त्वग्रिमश्लोकेऽपि ।
दक्षिणाक्षिमहत्त्वं स्यात् प्राक्क्षीरं दक्षिणे स्तने ।
दक्षिणोरुः सुपुष्टः स्यात् प्रसन्नमुखवर्णतः । पुन्नामधेय
द्रव्येषु स्वप्नेष्वपि मनोरथः । आम्रादिफलमाप्नोति स्व-
प्नेषु कमलादि च । कन्यागर्भवतीगर्भः पेशी मासि
द्वितीयके । पुत्रगर्भस्य लिङ्गानि विपरीतानि चेक्षते ।
पेशी दीर्घाकृतिः । नपुंसकं यदा गर्भे भवेद्गर्भोऽर्बुदा
कृतिः । उन्नते भवतः पार्श्वे पुरस्तादुदरं महत् । अ-
र्बुदं वर्त्तुलं फलार्द्धतुल्यम् ।
<फ्>“अपरा अपि गर्भप्रकृतीराह यदा नार्य्यावुपे-
यातां वृषस्यन्त्यौ कथञ्चन । मुञ्चन्त्यौ शुक्रमन्योन्यमनस्थि
स्तत्र जायते । अनस्थिः अत्रेषदर्थे नञ् तेनाल्पको
मलास्थिरित्यर्थः । ऋतुस्नाता तु या नारी स्वप्ने मैथुन
माचरेत् । आर्त्तवं वायुरादाय कुक्षौ गर्भं करोति
हि । मासि मासि प्रवर्द्धेत स गर्भो गर्भलक्षणः ।
कललं जायते तस्य वर्जितं पैतृकैर्गुणैः । गर्भलक्षणः
प्रकृतगर्भलक्षणः । पैतृकैर्गुणेः केशश्मश्रुलोमनख-
दन्तशिरास्नायुधमनीरेतःप्रभृतिभिः । सर्पवृश्चिककुस्माण्डा-
कृतयो विकृताश्च ये । गर्भास्ते योपितस्ताश्च ज्ञेयाः
पापकृतो भृशम् । गर्भो वातप्रकोपेण दोहदे चापमानिते ।
भवेत् कुब्जः कुणिः पङ्गुर्मूकोमिन्मिन एव च । पुत्राणा-
माहारचारचेष्टाभेदस्य हेतुमाह आहाराचारचेष्टाभि-
र्य्यादृशीभिः समन्वितौ । स्त्रीपुंसौ समुपेयातां तयोः
पुत्रोऽपि तादृशः । समुपेयातां संयोगं गच्छेताम् ।
अथ गर्भलक्षणमाह । गर्भाशयगतं शुक्रमार्त्तवं जीव-
संज्ञकम् । प्रकृतिः सविकारा च तत्सर्वं गर्भसंज्ञितम् ।
[Page2550-a+ 38]
कालेन वर्द्धितो गर्भो यद्यङ्गोपाङ्गसंयुतः । भवेत्तदा स
मुनिभिः शरीरीति निगद्यते । अङ्गोपाङ्गसंयुतः व्य-
क्ताङ्गोपाङः । तस्य त्वङ्गान्युपाङ्गानि ज्ञात्वा सुश्रुत-
शास्त्रतः । मस्तकादभिधीयन्ते शिष्याः शृणुत यत्नतः ।
आद्यमङ्गं शिरः प्रोक्तं तदुपाङ्गानि कुन्तलाः । तस्यान्त-
र्मस्तु लुङ्गं च ललाटं भ्रूयुगन्तथा । नेत्रद्वयं तयो-
रन्तर्वर्त्तेते द्वे कनीनिके । दृष्टिद्वयं कृष्णगोलौ श्वेतभागौ
च वर्त्मनी । पक्ष्माण्यपाङ्गौ शङ्खौ च कर्णौ तच्छष्कुली-
द्वथम् । पालिद्वयं कपोलौ च नासिका च प्रकीर्त्तिता ।
ओष्ठाधरौ च सृक्किण्यौ मुखं तालुहनुद्वयम् । दन्ताश्च
दन्तवेष्टश्च रसना चिवुकङ्गलः । द्वितीयमङ्गं ग्रीवा तु
यन्या मूर्द्धा विधार्य्यते । तृतीथं बाहुयुगलं तदुपाङ्गा-
न्यथ ब्रुवे । तत्रोपरिगतौ स्कन्धौ प्रगण्डौ भवतस्त्वधः ।
कफोणियुगं तदधः प्रकोष्ठयुगलन्तथा । मणिबन्धौ
तले हस्तौ तयोश्चाङ्गुलयो दश । नखाश्च दश ते स्थाप्या
दश च्छेद्याः प्रकीर्त्तिताः । चतुर्थमङ्गं वक्षस्तु तदु-
पाङ्गान्यथ ब्रुवे । स्तनौ पुंसस्तथा नार्य्या विशेष उ-
भयोरयम् । यौवनागमने नार्य्याः पीवरौ भवतः स्तनौ ।
गर्भवत्याः प्रसूतायास्तावेव क्षीरपूरितौ । हृदयं पुण्ड-
रीकेण सदृशं स्यादधोमुखम् । जाग्रतस्तद्विकसति स्वप-
तस्तु निमीलति । आशयस्तत्तु जीवस्य चेतनास्थान-
सुत्तमम् । अतस्तस्मिंस्तमोव्याप्ते प्राणिनः प्रस्वपन्ति हि ।
चेतनास्थानमुत्तममिति अयमभिप्रायः । चेतनानामधिष्ठानं
मनोदेहश्च सेन्द्रियः । केशलोमनखाग्रं च मलं द्रव्य-
गुणं विना” इत्युक्तवता चरकेण सकलं शरीरं चेतना-
स्थानमुक्तम् । तदयेक्षया हृदयं विशेषतश्चेतनास्थान-
मिति । कक्षयोर्वक्षसः सन्धी जत्रुणी समुदाहृते । कक्षे
उभे समाख्याते तयोः स्यातां च वङ्क्षणौ । उदरं
पञ्चमञ्चाङ्गं षष्ठं पार्श्वद्वयं मतम् । सपृष्ठवंशं पृष्ठं तु
समस्तं सप्तमं स्मृतम् । उपाङ्गानि च कथ्यन्ते तानि
जानीहि यत्नतः । शोणिताज्जायते प्लीहा बामतो
हृदयादधः । रक्तवाहिशिराणां स मूलं ख्यातो मह-
र्षिभिः । हृदयाद्वामतोऽधश्च फुस्फुसो रक्तफेनजः ।
अथो दक्षिणतश्चापि हृदयात् यकृतः स्थितिः । तत्तु-
रञ्जकपित्तस्य स्थानं शोणितजं मतम् । अधस्तु दक्षिणे
भागे हृदयात् क्लोग तिष्ठति । जलवाहिशिरामूलं
तृष्णाच्छादनकृन्मतम् । क्लोम तिलकम् । एतत्तु वातरक्त-
जम । अत्र वृद्ववाग्भटः “रक्तादनिलसंयुक्तात्कालीय-
[Page2550-b+ 38]
कसमुद्भव इति । मेदः शोणितश्रोः साराद्वुक्कयोर्युगलं
भवेत् । तौ तु पुष्टिकरौ प्रोक्तौ जठरस्थस्य मेदसः ।
उक्ताः सार्द्धास्त्रयो व्यामाः पुंसामन्त्राणि सूरिभिः ।
अर्द्धव्यामेन हीनानि योषितोऽन्त्राणि निर्द्दिशेत् । उ-
ण्डुकश्च कटी चापि त्रिकं बस्तिश्च वङ्क्षणौ । कण्डराणां
प्ररोहः स्यात् स्थानं तद् वीर्य्यमूत्रयाः । न एव
गर्भस्याधानं कुर्य्याद्गर्भाशये स्त्रियाः । शङ्खनाभ्या-
कृतिर्य्योनिस्त्र्यावर्त्ता सा च कीर्त्तिता । यस्यास्तृतीये
त्त्वावर्त्ते गर्भशय्या प्रतिष्ठिता । वृषणा मवतः सारात्-
कफासृग्भ्यां च मेदसाम् । वीर्थ्यवाहिशिराधारौ तौ
मतौ पौरुषावहौ । मुदम्य मानं सर्वस्य सार्द्धे स्या-
च्चतुरङ्गलम् । तत्र स्युर्वलयस्तिस्रः शङ्खावर्त्तनिभास्तु ताः
प्रवाहिणी भवेत्पूर्वा सार्द्धाङ्गुलमिता मता । उत्स-
र्जनी तु तदधः सा सार्द्धाङ्गुलसम्मिता । तस्याधः सञ्च-
रणी स्यादेकाङ्गुलसमा मता । अर्द्धाङ्गलप्रमाणं तु बुधै
र्गुदमुखं मतम् । मलोत्सर्गस्य मार्गोऽयं पायुर्देहे
विनिर्मितः । पुंसः प्रोथौ स्मृतौ यौ तु तां नितम्बौ च
योषितः । तयोः ककुन्दरे स्यातां सक्थिनी त्वङ्गमष्टमम् ।
तदुपाङ्गानि च ब्रूमो जानुनी पिण्डिकाद्वयम् । जङ्घे
द्वे घण्टिके पार्ष्णी तले च प्रपदे तथा । पादावङ्गुलय-
स्तत्र दश तासां नखा दश” । अथेदं शरीरमपरेणापि
येन येन समवाथिकारणेनोत्षद्यते तानि सर्वाण्याह
अथ दोषाः प्रवक्ष्यन्ते धातवस्तदनन्तरम् । आहारादेर्गति-
स्तस्य परिणामश्च वक्ष्यते । आर्त्तवं चाथ धातूनां मला-
स्तदपधातवः । आशयाश्च कलाश्चापि वमाण्यथ च
सन्धयः । शिराश्च स्नायवश्चापि धमन्यःकण्डरास्तथा ।
रन्ध्राणि भूरिस्रोतांसि जालैः कूर्च्चाश्च रज्जवः । सेव-
न्यश्चाथ सङ्घाताः सीमन्ताश्च तथा त्वचः । लोमानि
लोमकूपाश्च देह एतन्मयो मतः” ।
<फ्>१० मेघस्य जलवर्षणयोग्यतासम्पादके निमित्तभेदे स च
वृ० सं० २१ अ० उक्तो यथा
<फ्>“दैवविदवहितचित्तो द्युनिशं यो गर्भलक्षणे भवति ।
तस्य मुनेरिव वाणी न भवति मिथ्याम्बुनिर्देशे । किं
वाऽतः परमन्यच्छास्त्रं ज्यायीऽस्ति यद्विदित्वैव । प्रध्यं-
सिन्यपि काले त्रिकालदर्शी कलौ भवति । केचिद्वदन्ति
कार्त्ति कशुक्लान्तमतीत्य गर्भदिवसाः स्यु । न तु तन्मतं
बहूनां, गर्गादीनां गतं वक्ष्ये । मार्गशिरःशुक्लपक्षप्रति-
पत्प्रभृति क्षपाकरेऽषाढाम् । पूर्वां बा समुपगते गर्भाणां
[Page2551-a+ 38]
लक्षणं ज्ञेयम् । यन्नक्षत्रमुपगते गर्भश्चन्द्रे भवेत् स
चन्द्रवशात् । पञ्चनवते दिनशते १९५ तत्रैव प्रसवमा-
याति । सितपक्षभवाः कृष्णे, शुक्ले कार्ष्णाद्युसम्भवा रात्रौ ।
नक्तं प्रभवाश्चाहनि सन्ध्याजाताश्च सन्ध्यायाम् १ मृग-
शीर्षाद्या गर्भा मन्दफलाः पौषशुक्लजाताश्च । पौषस्य
कृष्णपक्षेण निर्दिशेच्छ्रावणस्य सितम् । माघसितोत्था
गर्भाः श्रावणकृष्णे प्रसूतिमायान्ति । माघस्य कृष्णपक्षेण
निर्दिशेद्भाद्रपदशुक्लम् । फाल्गुनशुक्लसमुत्था भाद्रपदस्या-
सिते विनिर्देश्याः । तस्यैव कृष्णपक्षोद्भवास्त ये तेऽश्व-
युक्शुक्ले । चैत्रसितपक्षजाताः कृष्णेऽश्वयुजस्य वारिदा-
गर्भाः । चैत्रासितसम्भूताः कार्त्तिकशुक्लेऽभिवर्षन्ति ।
पूर्वोद्भूताः पश्चादपरोत्थाः प्राग्भवन्ति जीमूताः । शेषा-
खपि दिक्ष्वेवं विपर्ययो भवति वायोश्च । ह्लादिमृदू-
दक्छिवशक्रदिग्भवो मारुतो वियद्विमलम् । स्निग्ध-
सितबहुलपरिवेषपरिवृतौ हिममयूखार्कौ । पृथुबहुल-
स्निग्धघनं घनसूचीक्षुरकलोहिताभ्रयुतम् । काकाण्ड
मेचकाभं वियद्विशुद्धेन्दुनक्षत्रम् । सुरचापमन्द्रगर्जित-
विद्युत्प्रतिसूर्यकाः शुभा सन्ध्या । शशिशिवशक्राशास्थाः
शान्तरवाः पक्षिमृगसङ्घाः । विपुलाः प्रदक्षिणचराः
स्निग्धमयूखा ग्रहा निरुपसर्गाः । तरवश्च निरुपसृष्टा-
ङ्कुरा नरचतुष्पदा हृष्टाः । गर्भाणां पुष्टिकराः सर्वेषा-
मेव योऽत्र तु विशेषः । स्वर्तुस्वभावजनितो गर्भविवृद्धौ
तमभिधास्ये । पौषे समार्गशीर्षे सन्ध्यारागोऽम्बुदाः
सपरिवेषाः । नात्यर्थं मृगशीर्षे शीतं पौषेऽतिहिम-
पातः । माघे प्रबलो वायुस्तुषारकलुषद्युती रविश-
शाङ्कौ । अतिशीतं सवनस्य च भानोरस्तोदयौ धन्यौ ।
फाल्गुनभासे रूक्षश्चण्डः पवनोऽभ्रसम्प्लवाः स्निग्धाः ।
परियेषाश्चासकलाः कपिलस्ताम्रो रविश्च शुभः । प्रवन-
घनवृष्टियुक्ताश्चैत्रे गर्भाः शुभाः सपरिवेषाः । घनपवन-
सलिलविद्युत्स्तनितैश्च हिताय वैशाखे । मुक्तारजत-
निकाशास्तमालनीलोत्पलाञ्जनाभासः । जलचरसत्वा-
कारा गर्भेषु घनाः प्रभूतजलाः । तीव्रदिवाकर-
किरणाभितापिता मन्दमारुता जलदाः । रुषिता इव
धाराभिर्विसृजन्त्यम्भः प्रसवकाले । गर्भोपघातलिङ्गा-
न्युल्काशनिपांसुपातदिग्दाहाः । क्षितिकम्पखपुरकी-
लककेतुग्रहयुद्धनिर्वाताः । रुधिरादिवृष्टिवकृतपरिघेन्द्र-
धनूंषि दर्शनं राहोः । इत्युत्पातैरेभिस्त्रिविधैश्चान्यैर्हतो
गर्भः । खर्तुस्वभावजनितैः सामान्यैर्यैश्च लक्षणैर्वृद्धिः ।
[Page2551-b+ 38]
गर्भाणां विपरीतैस्तैरेव विपर्ययो भवति । भाद्रपदाद्वय-
विश्वाम्बुदैवपैतामहेष्वथर्क्षेषु । सर्वेष्वृतुषु विवृद्धो गर्भो
बहुतोयदो भवति । शतभिषगश्लेषार्द्राखातिमघासंयुत
शुभो गर्भः । पुष्णाति बहून्दिवसान् हन्त्युत्पातैर्हत-
स्त्रिविधैः । मृगमासादिष्वष्टौ षट् षोडश विंशतिश्चतु-
र्युक्ता । विंशतिरथ दिवसत्रयमेकतमर्क्षेण पञ्चभ्यः ।
क्रूरग्रहसंयुक्ते करकाशनिमत्स्यवर्षदा गर्भाः । शशिनि
रवौ वा शुभसंयुतेक्षिते भूरिवृष्टिकराः । गर्भसमयेऽति-
वृष्टिर्गर्भाभावाय दुर्निमित्तकृता । द्रोणाष्टांशेऽभ्यधिके
वृष्टं गर्भः स्रुतो भवति । गर्भः पुष्टः प्रसवे ग्रहोप-
घातादिभिर्यदि न वृष्टः । आत्मीयगर्भसमये करकामिश्रं
ददात्यम्भः । काठिन्यं याति यथा चिरकालधृतं पय ।
पयस्विन्याः । कालातीतं तद्वत सलिलं काठिन्यमुपयाति ।
पञ्चनिमित्तैः शतयोजनं तदर्धार्धमेकहान्यातः । वर्षति
पञ्च समन्ताद्रूपेणैकेन यो गर्भः । द्रोणः पञ्चनिमित्ते
गर्भे त्रीण्याढकानि पवनेन । षड् विद्युता नवाभ्रैः
स्तनितैन द्वादश प्रसवे । पवनसलिलविद्युद्गर्जिताभ्रा-
न्वितो यः स भवति वहुतोयः पञ्चरूपाभ्युपेतः । विसृ-
जति यदि तोयं गर्भकालेऽऽतिभूरि प्रसवसमयमित्वा
शीकराम्भः करोति” ।
“गर्भोऽभवत् भूधरराजपत्न्याः” कुमा० । “नरपतिकुल-
भूत्यै गर्भमाधत्त राज्ञी” रघुः । “गर्भोजरायुणावृत
उण्वणं जहाति जन्मना” यजु० १९ । ७६ । “यथोल्वेणा-
वृतो गर्भस्तथा तेनेदमावृतम्” गीता । कुक्षिश्च गर्भ-
शायस्थानम् । तत्र “गर्भे यदि विपत्तिः स्यात् दशाह
सूतकी भवेत्” शु० त० “कुन्त्थ गर्भेण धारितः” भा० व०
१३७ अ० । “देहादुत्क्रमणं चास्मात् पुनर्गर्भं च सम्भ-
वम्” मनुः । आधारे अभन् । ११ गर्भारम्भकाले “गर्भा-
ष्टमेऽष्टमे वावदे ब्राह्मणस्योपनायनम्” मनुः । “तस्मात्
गर्भान्विते युग्मे पतिसौभाग्यवर्द्धैनी” उ० त० । १२ अभ्य-
न्तरे “तासां सुखैरासवगन्धगर्मैः” स्वस्त्यस्तु ते निर्गलिता-
म्बुगर्भं शरद्घनं नार्द्दति चातकोऽपि” “आविर्बभूव
कुशगर्भमुखं मृगाणाम्” “निधानगर्भामिव सागराम्ब-
राम्” रघुः । “भर्त्सनाश्च मधुरस्मितगर्भाः” सा० द० । “नष्टो
न दृश्यते यत्र शमीगर्भे हुताशनः” भा० श० ४८ अ० ।
जलोत्पादकगर्भे “अष्टमासधृतं गर्भं भास्करस्य गभ-
स्तिभिः । रसं सर्वं समुद्राणां द्यौः प्रसूते रसायनम्”
रामा० कि० २७ अ० । तस्याष्टमासधृतत्वञ्च मनुनोक्त
[Page2552-a+ 38]
यथा “अष्टौ मासान् यथादित्यस्तोयं हरति नित्यशः”
मनुः । गर्भोत्पन्ने पुत्रे “अस्यास्त्वमष्टमो गर्भो हन्ता,
यां वहसेऽबुध!” भाग० १० । १ । २४ । “देवक्या जठरे गर्भं
शेषाख्यं धाम मामकम्” भाग० १० । ४ । ७ । नाटक-
सन्धिभेदश्च सा० द० उक्तो यथा “अन्तरैकार्थसम्बन्धः सन्धि-
रेकान्वये सति” सन्धिं लक्षयित्वा “मुखं प्रतिमुखं गर्भो
विमर्ष उपसंहृतिः । इति पञ्चास्य भेदाः स्युः” इति
तं पञ्चधा विभज्य “फलप्रधानोपायस्य प्रागुद्भिन्नस्य कि-
ञ्चन । गर्भो यत्र समुद्भेदो ह्रासान्वेषणवान् मुहुः”
तल्लक्षणमुक्त्वा तस्य गर्भशब्दार्थत्वे युक्तिप्रदर्शन मुखेन
उदाहृतं यथा
<फ्>“फलस्य गर्भीकरणाद्गर्भः । यथा रत्नावल्यां द्वि-
तीयेऽङ्के “सुसङ्गता सहि अदक्खिणा दानिं सि तुमं,
जा एवं भट्टिणा हत्थेन गहिदावि कोबं ण मुञ्चसी-
त्यादौ समुद्भेदः । पुनर्वासवदत्ताप्रवेशे ह्रासः । तृतीये-
ऽङ्के “तद्वार्त्तान्वेषणाय गतः कथञ्चिरयति वसन्तकः”
इत्यन्वेषणम् । “विदू । ही ही भो भो कोसम्बीरज्जल-
म्भेणाबि ण तारिशो पिअबअस्सस्स परितोसो जादिसो
मम सआसादो पिअवअणं सुणिअ भविस्सदि” इत्यादौ
उद्भेदः । पुनरपि वासवदत्ताप्रत्यभिज्ञानात् ह्रासः ।
पुनः सानरिकायाः सङ्केतस्थानगमने अन्व षणम् ।
पुनर्लतापाशकरणे उद्भेदः ।
“यत्र मुख्यश्च नोपाय उद्भिन्नोगर्भतोऽधिकः” सा० द० ।
गर्भो जातोऽस्य तारका० इतच् । गर्भित जातगर्भे
काव्यदोषभेदे च । दोषशब्दे दृश्यम् । सगर्भ्यः ।
<LEND>
