<L>9436<pc>1197,a<k1>उपकार<k2>उपकार
उपकार¦ पु० उप + कृ--भावे घञ् । प्रधानस्यानुगुण्यसंपादने,
<>उपकृतौ “उपकारापकारौ हि लक्ष्यं लक्षणमेतयोः”
<>माघः । “कृतोपकारेव रतिर्वभूव” कुमा० “उपकारोमहां-
<>स्तात कृतोऽयं मम खेचरैः” भा० व० १५० अ० । तस्यो
<>पकार्य्यारचितोपका(चा)रा” रघुः । उपकारश्च सहकारिभिः
<>कारणस्य कार्य्योत्पादनार्थमानुगुण्यभेदः यथा दर्शादियागस्य
<>प्रधानापूर्व्वसाधनेऽङ्गादीनां प्रयाजादीनां कलिकापूर्व्वसा-
<>धनद्वारा तदानुगुण्यम् । स च वौद्धैः कुर्व्वद्रूपतारूपस्य
<>वीजादेरुच्छुनत्वस्य सम्पादनरूपातिशयाधानमुच्यते सर्व्व०
<>दर्श० । “तथाहि सहकारिभिः सलिलपवनादिभिः
<>पदार्थसार्थैराधीयमाने वीजस्यातिशये वीजमुत्पादकम-
<>भ्युपेयम् अपरथा तदभावेऽप्यतिशयः प्रादुर्भवेत् । वीज-
<>ञ्चातिशयमादधानं सहकारिसापेक्षमेवाधत्ते अन्यथा सर्व्व-
<>दोपकारापत्तौ अङ्कुरस्यापि सदोदयः प्रसज्येतः तस्मादति-
<>शयार्थमपेक्षमाणैः सहकारिभिरतिशयान्तरमाधेयं वीजे,
<>तस्मिन्नप्युपकारे पूर्व्वन्यायेन सहकारिसापेक्षस्य वीजस्य जन-
<>कत्वे सहकारिसम्पाद्यवीजगतातिशयानवस्था प्रथमा व्यव-
[Page1197-b+ 38]
<>स्थिता । अथोपकारः कार्य्यार्थमपेक्ष्यमाणोऽपि वीजादिनि-
<>रपेक्षं कार्य्यं जनयति तत्सापेक्षो वा । प्रथमे वीजादेरहे-
<>तुत्वमापतेत् । द्वितीये अपेक्ष्यमाणेन वीजादिना उपकारे
<>अतिशय आधेयः एवं तत्र तत्रापीति वीजादिजन्याति-
<>शयनिष्ठातिशयपरम्परापात इति द्वितीयानवस्या स्थिरा
<>भवेत् । एवमपेक्ष्यमाणेनोपकारेण वीजादौ धर्म्मिण्युपका-
<>रान्तरमाधेयमित्युपकाराधेयवीजातिशयाश्रयातिशयपरम्प-
<>रापात इति तृतीयानवस्था दुरवस्था स्यात् । अथ भावाद-
<>भिन्नोऽतिशयः सहकारिभिराधीयत इत्यभ्युपगम्यते तर्हि
<>प्राचीनो भावोऽनतिशयात्मा निवृत्तः अन्यश्चातिशयात्मा-
<>कुर्व्वद्रूपादिपदवेदनीयो जायत इति फलितम् ।
<LEND>
