<L>26902<pc>3838,a<k1>धनद<k2>धनद
धनद¦ पु० धनं दयते देङ--पालने धनं ददाति दा--दाने वा
<>क । १ कुवेरे अमरः । २ धनदातरि त्रि० मेदि० ३ देवीभेदे स्त्री
<>ण्वुल् धनदायिकाऽपि तत्र । “ध्यायेत् कल्पतरोर्मूले देवीं
<>तां धनदायिकाम्” । तन्त्रसारे तन्मन्त्रध्यानादिकं दृश्यम् ।
<>कुवेरश्च पुलस्त्यपुत्रस्य विश्रवसः पुत्रः तत्कथा रामा० उ०
<>३ अ० उक्ता । “अथ पुत्रः पुलस्त्यस्य विश्रवा मुनिपुङ्गवः ।
<>अचिरेणैव कालेन पितेव तपसि स्थितः । सत्यवान् शी-
<>लवान् दान्तः स्वाध्यायनिरतः शुचिः । सर्वभोगेष्व
<>संसक्तो नित्यं धर्मपरायणः । ज्ञात्वा तस्य तु तद्-
<>वृत्तं भारद्वाजो महामुनिः । ददा विश्रवसे भार्य्यां
<>स्वसुतां देववर्णिनीम् । प्रतिगृह्य तु धर्मेण भरद्वाजसुतां
<>तदा । मुदा परमया युक्तो विश्रवा मुनिपुङ्गवः । स
<>तस्यां वीर्य्यसम्पन्नमपत्यं परमाद्भुतम् । जनयामास धर्मज्ञः
<>सर्वैर्ब्रह्मर्गुणैर्वृतम् । तस्मिन् जाते तु संहृष्टः संबभूव
<>पितामहः । दृष्ट्वा श्रेयस्करीं बुद्धिं धनाध्यक्षो
<>भविष्यति । नाम चास्याकरोत् प्रीतः सार्धं देवर्षि-
<>भिस्तदा । यस्माद्विश्रवसोऽपत्यं सादृश्याद्विश्रवा इव ।
<>तस्माद्विश्रवणो नाम भविष्यत्येष विश्रुतः” “स तु वैश्रव-
<>णस्तत्र तपोवनगतस्तदा । अवर्धताहुतिहुती महा-
<>तेजा यथाऽनलः । तस्याश्रमपदस्थस्य बुद्धिर्जज्ञे महा-
<>त्मनः । चरिष्ये परमं धर्मं धर्मो हि परमा गतिः ।
<>स तु वर्षसहस्राणि तपस्तप्त्वा महावने । यन्त्रितो
<>नियमैरुग्रैश्चकार सुमहत्तपः । पूर्णे वर्षसहस्रान्ते तं तं
<>विधिमकल्पयत् । जलाशो मारुताहारो निराहार-
<>स्तथैव च । एवं वर्षसहस्राणि जग्मुस्तान्येकवर्षवत् ।
<>अथ प्रीतो महातेजाः सेन्द्रैः सुरगणैः सह । गत्वा
<>तस्याश्रमपदं ब्रह्मेदं वाक्यमब्रवीत् । परितुष्टोऽस्मि ते
<>वत्स! कर्मणानेन सुव्रत! । वरं वृणीष्व भद्रन्ते वरा-
<>र्हस्त्वं महामते ॥ अथाब्रवीद्बैश्रवणः पितामहसुप-
<>स्थितम् । भगवन्! लोकपालत्वमिच्छेयं लोकरक्षणम् ।
<>अथाब्रवीद्वैश्रवणं वाढमित्येव हृष्टवत् । अहं वै लोक
<>पालानां चतुर्थं स्रष्टुमुद्यतः । यमेन्द्रवरुणानां च
<>पदं यत्तव चेप्सितम् । तद्गच्छ वत्स! धर्मज्ञ! निधीश-
<>त्वमवाप्नुहि । शक्राम्बुपयमानां च चतुर्थस्त्वं मवि-
<>ष्यसि । एतच्च पुष्पकं नाम विमानं सूर्य्यसन्निभम् ।
<>प्रतिगृह्णीष्व यानार्थं त्रिदशैः समतां व्रज । स्वस्ति तेऽस्तु
<>गमिष्यामः सर्वं एव यथागतम् । कृतकृत्यावयं तात!
<>दत्त्वा तव वरद्वयम् । इत्युक्त्वा स गतो ब्रह्मा स्वस्थानं
[Page3838-b+ 38]
<>त्रिदशैः सह । गतेषु ब्रह्मपूर्वेषु देवेष्वथ नभस्तलम् ।
<>धनेशः पितरं प्राह प्राञ्जलिः प्रयतात्मवान् । भगवन्!
<>लब्धवानस्मि वरमिष्टं पितामहात् । निवासनं न मे देवो
<>विदधे स प्रजापतिः । तं पश्य भगवन्! कञ्चिन्निवासं
<>साधु मे प्रमो! । न च पीडा भवेद्यत्र प्राणिनो यस्य
<>कस्यचित् । एवमुक्तस्तु पुत्रेण विश्रवा मुनिपुङ्गवः ।
<>वचनं प्राह धर्मज्ञ! श्रूयतामिति सत्तम! । दक्षिणस्यो-
<>दधेस्तीरे त्रिकूटो नाम पर्वतः । तस्याग्रे तु विशाला सा
<>महेन्द्रस्य पुरी यथा । लङ्का नाम पुरी रम्या निर्मिता
<>विश्वकर्मणा । राक्षसानां निवासार्थं यथेन्द्रस्यामरा-
<>वती । तत्र त्वं वस भद्रन्ते लङ्कायां नात्र संशयः” ।
<>तस्य धनाध्यक्षत्वात् धनदत्वम् । “यथा साधारणीभूतं
<>नामास्य ध्रनदस्य च” रघुः । ४ धनञ्जयरूपे वायौ पु० धन-
<>पतिशब्दे दृश्यम् । ५ वह्नौ ६ चित्रकवृक्षे च पु० ।
<LEND>
