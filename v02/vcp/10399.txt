<L>10399<pc>1413,b<k1>ऋचीक<k2>ऋचीक
ऋचीक¦ पु० ऋच--ईकक् । १ दिवःपुत्रे सवितृभेदे । “दिवः पुत्रो
वृहद्भानुश्चक्षुरात्मा विभावसुः । सविता स ऋचीकोऽर्कोभानु-
राशावहोरविः” भा० आ० १ अ० । भृगुवंश्ये २ जमदग्नि-
पितरि ऋषिभेदे । “तस्मिन्नियुक्ते विघिना योगक्षेमाय-
भार्गवे । अन्यमुत्पादयास पुत्रं भृगुरनिन्दितम् । च्यवनं
दीप्ततपसं धर्म्मात्मानं यशस्विनम् । यः सरोषाच्च्युतोगर्भा
न्मातुर्मोक्षाथ भारत! । आरुषी तु मनोः कन्या तस्य
पत्नी मनीषिणः । और्वस्तस्यां समभवदूरुं भित्त्वा महा-
यशाः । महातेजाः महावीर्य्योबाल एव गुणैर्युतः ।
ऋचीकस्तस्य पुत्रस्तु जमदग्निस्ततोऽभवत्” भा० आ०
६६ अ० । तस्य चरितम् । भा० अनु० प० ४ अ० विस्त-
रेण वर्ण्णितम् संक्षेपतस्तु हरिवंशे २८ अ० यथा
“गाधेः कन्या महाभागा नाम्ना सत्यवती शुभा । तां गा-
धिर्भृगुपुत्त्राय ऋचीकाय ददौ प्रभः । तस्याः प्रीतोऽभव-
[Page1414-a+ 38]
द्भर्त्ता भार्गवो भृगुनन्दनः । पुत्त्रार्थं कल्पयामास चरुं
गाधेस्तथैव च । उवाचाहूय तां भर्त्ता ऋचीकी भार्गव-
स्तदा । उपयोज्यश्चरुरयं त्वया मात्रा त्वयंतव । तस्यां
जनिष्यते पुत्त्रो दीप्तिमान् क्षत्त्रियर्षभः । अजेयः क्ष
त्त्रियैर्लोके क्षत्त्रियर्षभसूदनः । तवापि पुत्त्रं कल्याणि!
धृतिमन्तं तपोधनम् । शमात्मकं द्विजश्रेष्ठं चरुरेष
विधास्यति । एवमुक्त्वा तु तां भार्यामृचीको भृगुनन्दनः ।
तपस्यभिरतो नित्यमरण्य प्रविवेश ह । गाधिः सदा-
रस्तु तदा ऋचीकाश्रममभ्यगात् । तीर्थयात्राप्रसङ्गेन
सुतां द्रष्टुं नरेश्वरः । चरुद्वयं गृहीत्वा तदृषेः सत्यवती
तदा । चरुमादाय यत्नेन सा तु मात्रे न्यवेदयत् । माता
व्यत्यस्य दैवेन दुहित्रे स्वं चरुं ददौ । तस्याश्चरुमथा-
ज्ञानादात्मसंस्थं चकार ह । अथ सत्यवती गर्भं क्षत्त्रि-
यान्तकरं तदा । धारयामास दीप्तेन वपुषा घोरदर्श-
मम् । तामृचीकस्ततो दृष्ट्वा योगेनाभ्यनुसृत्य च । तामब्र-
वीद्द्विजश्रेष्ठः स्वां भार्यां वरवर्णिनीम् । मात्राऽसि व-
ञ्चिता भद्रे! चरुव्यत्यासहेतुना । जनिष्यते हि पुत्रस्ते
कूरकर्माऽतिदारुणः । भ्राता जनिष्यते चापि ब्रह्मभू-
तस्तपोधनः । विश्वं हि ब्रह्म तपसा मया तस्मिन् सम-
र्पितम् । एवमुक्ता महाभागा भर्त्त्रा सत्यवती तदा ।
प्रसादयामास पतिं पुत्त्रो मे नेदृशो भवेत् । ब्राह्मणा-
पसदःक्षात्र इत्युक्तो मुनिरब्रवीत् । नैष सङ्कल्पितः कामो
मया भद्रे! तथाऽस्त्विति । उग्रकर्मा भवेत् पुत्त्रः पितुर्मा-
तुश्च कारणात् । पुनः सत्यवती वाक्यमेवमुक्ताऽब्रवीदिदम् ।
इच्छन् लोकानपि मुने! सृजेथाः किं पुनः सुतम् ।
शमात्मकमृजुं त्वं मे पुत्त्रं दातुमिहार्हसि । काममेवं-
विधः पौत्त्रो मम स्यात्तव च प्रभो! । यद्यन्यथा न
शक्यं वै कर्त्तुमेतद्द्विजोत्तम । । ततः प्रसादमकरोत् स
तस्यास्तपसो बलात् । भद्रे! नास्ति विशेषो मे पौत्त्रे च
वरवर्णिनि । त्वया यथोक्तं वचनं तथा भद्रे! भविष्यति ।
ततः सत्यवती पुत्त्रं जनयामास भार्गवम् । तपस्यभिरतं
दान्तं जमदग्निं शमात्मकम् । भृगोश्चरुविपर्यासे रौ-
द्रवैष्णवयोः पुरा । यजनाद्वैष्णवेऽथांशे जमदग्निरजा-
यत । सा हि सत्यवती पुण्या सत्यधर्मपरायणा । कौशि-
कीर्ति समाख्याता प्रवृत्तेयं महानदी । इक्ष्वाकुवंशप्रभवो
रेणुर्नाम नराधिपः । तस्य कन्था महाभागा कामली
नाम रेणुका । रेणुकायान्तु कामल्यां तपोविद्यासम-
न्वितः । आर्च्चीको जनयामास जामदग्न्यं सुदारुणम् ।
[Page1414-b+ 38]
सर्वविद्यान्तगं श्रेष्ठं धनुर्वेदस्य पारगम् । रामं क्षत्त्रिय-
हन्तारं प्रदीप्तमिव पावकम् और्वस्येवमृचीकस्य सत्य-
वत्यां महायशाः । जमदग्निस्तपोवीर्याज्जज्ञे ब्रह्मविदां-
वरः । मध्यमश्च शुनः शेफः शुनःपुच्छः कनिष्ठकः । वि-
श्वामित्रन्तु दायादं गाधिः कुशिकनन्दनः । जनयामास
पुत्त्रन्तु तपोविद्याशमात्मकम् । प्राप्य ब्रह्मर्षिसमतां योऽयं
सप्तर्षितां गतः । विश्वामित्रस्तु धर्मत्मा नाम्ना विश्वरथः
स्मृतः । जज्ञे भृगुप्रसादेन कौशिकाद्वंशवर्द्धनः” ।
“अथर्चीकादयोऽभ्येत्य पितरो राममब्रुवन् । राम!
राम! महाभाग! प्रीताःस्म तव भार्गव!” भा० आ० ३ अ०
३ भरतसुतभुमन्युसुते नृपभेदे । “ततोमहद्भिः क्रतुभिरीजा
नो भरतस्तदा । लेभे पुत्रं भरद्वाजाद् भूमन्युं नाम
भारत! इत्युपक्रम्य “पुष्करिण्यामृचीकश्च भूमन्योरभवत्
सुतः” भा० आ० ९४ अ० ।
<LEND>
