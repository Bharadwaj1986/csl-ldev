<L>41535<pc>4904,b<k1>विद्रधि<k2>विद्रधि
विद्रधि¦ पु० वेत्त्यनेन विद् हृदयं रुणद्धि रुध--कि पृषो० ।
<>रोगभेदे । तल्लक्षणादि भावप्र० उक्तं यथा
<>“तत्र विद्रधेः सम्प्राप्तिपूर्वकं सामान्यं लक्षणमाह ।
<>“त्वग्रक्तमांसमेदांसि प्रदूष्यास्थिसमाश्रिताः । दोमाः
<>शोथं शनैर्घोरञ्जनयन्त्युच्छ्रिता भृशम् । महामूलं
<>रुजावन्तं वृत्तं वाप्यथ वायतम् । स विद्रधिरिति ख्यातो
<>विज्ञेयः षड्विधश्च सः” अस्थिसमाश्रिता दोषा इति
<>वक्ष्यमाणशोथांद् विद्रधेर्भेदार्थम् । यतो व्रणशोथे दोषा-
<>णामस्थिसमाश्रयनियमो नास्ति इति व्रणशोथात् दारु-
<>णम् । आयतन्दीर्घम् । षडविधत्व विवृणोति । “यथा
<>दोषैः समस्तैश्च क्षतेनाप्यसृजा तथा । षणां तेषां
<>तुल्यमेव लक्षणं सम्प्रचक्षते” अथ विशिष्टानि लक्ष-
<>णानि । तत्र वातिकस्य लक्षणमाह “कृष्णोऽरुखो
<>वा विपमो भृशमत्यर्थवेदनः । चिरोत्थानप्रपाकश्च वि-
<>द्रधिर्वातसम्भवः” विषमो भृशम् क्षणमल्पः क्षणं म-
<>हान् । चिरीत्थानप्रपाकः चिराद्विलम्बादुत्थानमुद्गतिः
<>प्रपाकश्च यस्य स । अथ पैत्तिकमाह “पक्वोदुम्बर-
<>सङ्काशः श्यावो वा ज्वरदाहवान् । क्षिप्रोत्थानप्रपाकश्च
<>विद्रधिः पित्तसम्भवः” । अथ श्लैष्मिकमाह । “शराव-
<>दृशः पाण्डुः शीतः सिग्धोऽल्पवेदनः । चिरोत्थान
[Page4905-a+ 38]
<>प्रपाकश्च विद्रधिः कफमभवः । तनुपीतासिताश्चैषामा-
<>स्नावाः कमशोमताः” । अथ सान्निपातिकमाह । नाना-
<>वर्णरुजास्वावो घाटालो विषमो महान् । विषमं पच्यते
<>वापि विद्रधिः सान्निपातिकः” । नाना अनेकविधाः वर्णाः
<>कृष्णरक्तपाण्डुरूपाः । रुजा तोददाहकण्डादिरूपाः
<>स्रवाः तनुपेतसिताः यस्य सः । घाटालः घाटाकोटिः
<>सासास्तीनि घाटालः अत्युच्छ्रिताग्र इत्यर्थः । वि-
<>षमः निम्नोन्नतः । विषम पच्यते चिराचिरगम्भी-
<>रोत्तानोर्द्धानूर्द्ध्वभेदेन विषमं यथा स्यात्तथा पच्यते ।
<>अथाभिघातजस्यागन्तोः विद्रधेः सम्प्राप्तिपूर्वकं लक्षणमाह ।
<>“तैस्तैर्भावैरभिहते क्षते वाऽपथ्यकारिणाम् । क्षतोष्मा
<>वायुविसूतः सरक्तं, पित्तमीरयेत् । ज्वरस्तृषा च दा-
<>हश्च जायते तस्य देहिनः । आगन्तुर्विद्रधिर्ह्येषः पित्त-
<>विद्रधिलक्षणः” । तैस्तैर्भावैः काष्ठलोष्ट्रपाषाणादिभिः
<>अभिहते यदा रक्तस्रावो भवति । तथाभिहते क्षते कृते
<>वा अथ वा खड्गशूलादिभिः क्षते यथारक्तस्रावो भवति
<>तथा क्षते कृते क्षतोष्मा । अत्र क्षतशब्देन हतमात्र उ-
<>च्यते तेनाभिहतक्षतयोरुभयोरप्यूष्मा वायुना विसृतः
<>अभिथातात् क्षते रक्तक्षयात् कुपितेन वायुना प्रसृतः ।
<>ईरयेत् कोपयेत् । अथ रक्तजमाह “कृष्णस्फोटावृतः श्या-
<>वस्तीव्रदाहरुजाज्वरः । पित्तविद्रधिलिङ्गस्तु रक्तविद्रधि-
<>रुच्यते” अधिष्ठानविशेषेण लिङ्गविशेष वोधयितुमाभ्य-
<>न्तरान् विद्रधीनाह “आभ्यन्तरानतस्तूर्द्ध्वं विद्रधीन्
<>परिचक्षते । गुर्वसात्म्यविरुद्वान्नशुष्कशाकाम्लभोजनाः ।
<>अतिव्यवायामवेगाघातात्युष्णविदाहिभिः । पृथक् स-
<>म्भूय वा दोषाः कुपिता गुलमरूपिणम् । वल्मीक-
<>वत्समुन्नद्धमन्तः कुर्वन्ति विद्रधिम् । गुद वास्तमुखे नाभ्या
<>कुक्षा वङ्क्षणयोस्तथा । कक्षयोः प्लीह्नि यकृति हदि
<>वा क्लोम्नि चाप्यथ । एषां लिङ्गानि जानीयाद्पाह्यविद्र-
<>विलक्षणैः” सम्भूय वा मिलित्वा वा । समुन्नद्ध सम-
<>मन्तादुन्नतम् । स्थानविशेषेण रूपविशेषमाह “गुदे
<>वातनिरोधस्तु वस्तौ कृच्छ्राल्पमूत्रता । नाभ्यां हिक्कां
<>जृम्भणे च कुक्षौ भारुतकोपनम् । कटिपृष्ठग्रहस्तीव्रो
<>वङ्क्षणोत्थे तु बिद्रवो । कक्षयोः पार्श्वसङ्कोचः प्लीह्न्यु-
<>च्छ्वासावराधनम् । सर्वाङ्गप्रग्रहस्तीव्रो हृदि कासश्च जा-
<>यते । श्वासो यकृति हिक्का च क्लोग्नि पेपींयते पयः”
<>स्रावमार्गमाह “नाभेरुपरिजाः पक्वा बान्त्यूर्द्ध्वमितरे
<>त्वधः”। कक्षादिजाताः यान्ति स्रवन्ति ऊर्द्ध्वमातात्, इतरे
[Page4905-b+ 38]
<>वस्त्यादिजाः अघः गुदात् । नाभिजस्तूभाभ्यां मार्गा-
<>भ्याम् । तथा च हारीतः ऊर्द्ध्वं प्रभिन्नेषु मुखान्न-
<>राणां प्रवर्त्ततेऽसृक्सहितो हि पूवः । अधः प्रभि-
<>न्नेषु तु पायुमार्गाद् द्वाभ्यां प्रवृत्तिस्त्विह नाभिजेषु” अथ
<>साध्यत्वादिकमाह “अधःस्रुतेषु जीवेत्तु स्रुतेषूर्द्ध्वं
<>न जीवति । हन्नाभिवस्तिवर्जषु तेषु भिन्नेषु वाह्यतः ।
<>जीवेत्कदाचित् पुरुषो नेतरेषु कदा च न” । हृन्नाभिवस्ति-
<>वर्जेषु प्लीहक्लोमादिजाः तेषु तथाभिन्नेषु न जीवेत्
<>हृदादीनां मर्मत्वात् । अतएव भोजः “असाध्यो म-
<>र्मजो ज्ञेयः पक्वोऽपक्वश्च विद्रधिः । सन्निपातोत्थितो-
<>ऽप्येवं पक्व एव हि वस्तिजः । त्वगजो नाभेरघोजश्च
<>साध्यो यश्च समीपजः । अपक्वश्चैव पक्वश्च साध्यो नीपरि
<>नाभितः । आध्मानं बद्वनिष्यन्दं छर्दिहिक्कातृषा-
<>न्वितम् । रुजाश्वाससमायुक्तं विद्रधिर्नाशयेन्नरम्”
<>अथ वाह्यविद्रधोनां साध्यासाध्यत्वमाह “साध्या विद्र-
<>धयः पञ्च विवर्ज्यः सान्निपातिकः । आमपक्वविदग्धत्वं
<>तेषां ज्ञेयञ्च शोथवत्” शोथवत् वक्ष्यमाणव्रणशोथवत्” ।
<LEND>
