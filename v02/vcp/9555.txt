<L>9555<pc>1208,a<k1>उपदंश<k2>उपदंश
उपदंश¦ पु० उप + दन्श--कर्मणि घञ् । १ मद्यपानरोचके (चाटनी)
भक्ष्यद्रव्ये, २ भक्ष्यद्रव्योपकरणमात्रे, च । “तथानुष्ठिते
च तया द्वित्रानुपदंशानुपपाद्य” दशकुमा० । भावे घञ् । सं-
दशने (कामडान) “दिदङ्क्षौ उपदंशेच्छावतीति” माघ
टीकायां मल्लि० । कर्मणि घञ् । ४ समष्ठिलवृक्षे ५ शिग्रु वृक्षे
च पु० राजनि० । ६ उपस्थरोगभेदे (वाओ) (गरमि)
तन्निदानिनादि सुश्रुते उक्तं यथा ।
“तत्रातिमैथुनादतिब्रह्मचर्य्याद्वा तथा ब्रह्मचारिणीं चिरो-
त्सृष्टां रजस्वलां दीर्घरोमां कर्कशरोमां सङ्कीर्णरोमां नि-
गूढरोमामल्पद्वारां महाद्वारामप्रियामकामामचौक्ष्यसलि-
लप्रक्षालितयोनिमक्षालितयोनिं योनिरोगोपसृष्टां स्व-
भावतो वा दुष्टयोनिं वियोनिं वा नारीमत्यर्थमुपसेव-
मानस्य तथा करजदशनविषशूकनिपातनादर्द्दनाद्धस्ताभि-
घाताच्चतुष्पदोगमनादचौक्ष्यसलिलप्रक्षालनादवपीडनाच्छु-
क्रमूत्रवेगविधारणान्मैथुनान्ते वाऽप्रक्षालनादिभिर्स्मेढ्रमा-
[Page1208-b+ 38]
गम्य प्रकुपिता दोषाः क्षतेऽक्षते वा श्वयथुमुपजनयन्ति
तमुपदंशमित्याचक्षते । स पञ्चविधस्त्रिभिर्द्दोषैः पृथक् सम-
स्तैरसृजा चैकः । तत्र वातिके पारुष्यं त्वक्परिपुटनं
स्तब्धमेढ्रता पुरुषशोफता विविधाश्च वातवेदनाः । पैत्तिके
ज्वरःश्वयथुः पक्वोडुम्बरसङ्काशस्तीव्रदाहः क्षिप्रपाकः
पित्तवेदनाश्च । श्लैष्मिके श्वयथुः कण्डूमान् कठिनः
स्निग्धः श्लेष्मवेदनाश्च । रक्तजे कृष्णस्फोटप्रादुर्भावोऽत्यर्थ-
मसृक्प्रवृत्तिः पित्तलिङ्गान्यत्यर्थं ज्वरदाहौ शोषश्च याप्यश्चैव
कदाचित् । सर्व्वजे सर्व्वलिङ्गदर्शनमवदरणं शेफसः कृमि-
प्रादुर्भावो मरणं चेति” । एतद्व्याख्याच्छलेन भावप्र० उक्तं यथा
<फ्>“तत्रोपदंशस्य विप्रकृष्ट निदानमाह” । हस्ताभिघातान्नस्व
दन्तघातादाधारणाद्रत्युपसेवनाद्वा । योनिप्रदोषाच्च भवन्ति
शिश्ने पञ्चोपदंशा विविधापचारैः” । हस्ताभिघा-
तात् हस्तेन मैथुनात् । नखदन्तघातात् नखदन्तयोर्घात
स्थानत्वेनानुक्तेऽपि मेहने नखदन्तघातो बलवदनुरागो
दयात् । उक्तञ्च कामशास्त्रे । “शास्त्रस्य विषयस्तावद्
यावन्मन्दतरो रसः । रतिचक्रे प्रवृत्ते तु न शास्त्रं
नापि च क्रमः” । कलहे दुष्टस्त्रीकृतो वा मेहने नख-
दन्तघातः । उत्कलादौ स्त्रियो मुखयोनयो भवन्ति ।
ताभिर्व्वा मेहने, नखदन्तघातः । योनिप्रदोषात् दीर्घकर्क्क-
शयोनिलोमयोगात् । योनिच्छिद्रस्यातिसूक्ष्मत्वाद्वा वाता-
दिकृताद्वा योनिदोषात् । विविघापचारैः । दुष्टजलप्रक्षालन
ब्रह्मचारिणीगमनादिभिः पञ्चोपदंशाः । वातिकः पैत्तिकः
श्लैष्मिकः सान्निपातिकः आगन्तुजश्चेति । तत्र वातिकस्य
पैत्तिकस्य चोपदंशस्य लक्षणमाह । “सतोदभेदस्फुरणैस्तु
कृष्णैः स्फोटैर्व्यवस्येन्मरुतोपदंशम् । पीतैर्व्वहुक्लेदयुतैः सदा-
हैः पित्तेन रक्तैः पिशितावभासैः” । व्यवस्येत् जानीयात्
पीतैः रक्तैर्वेति विकल्पः । श्लैष्मिकं सान्निपातिकञ्चाह ।
“सकण्डूरैः शोफयुतैर्महद्भिः शुक्लैर्घनैः स्रावयुतैः कफेन ।
नानाविधस्रावरुजोपपन्नमसाध्यमाहुस्त्रिमलोपदंशम्” ।
असाध्यमाह । “विशीर्णमांसं कृमिभिः प्रजग्धं मुष्कावशेषं
परिवर्ज्जयेत्तम्” । विशीर्णमांसं गलितमांसं प्रजग्धं
खादितं मुष्कावशेषं विशीर्णसमस्तमेहनमांसत्वेनाव-
शिष्टफलकोषमात्रम् । उत्पन्नमात्रस्य चिकित्साया अकरणं
दोषमाह “सञ्जातमात्रे न करोति मूढः क्रियां नरो यो
विषये प्रसक्तः । कालेन शोफकृमिदाहपाकैः प्रशीर्ण
शिश्नोम्रियते स तेन” । विषये प्रसक्तः अतिस्त्रीरतः । लिङ्गा-
र्शसमाह “अङ्कुरैरिव संजातैरुपर्य्युपरि संस्थितैः । क्रमेण
[Page1209-a+ 38]
जायते वर्त्तिस्ताम्रचूडशिखोपमा । कोषस्याभ्यन्तरे
सन्धौ पर्वसन्धिगतापि च । सवेदनः पिच्छिला च
दुश्चिकित्स्या त्रिदोषजा । लिङ्गवर्त्तिरिति ख्याता लिङ्गार्श
इति चापरे” । लिङ्गं वर्त्तेः स्थानम् । कोषाभ्यन्तरे अण्ड-
कोषाभ्यन्तरे । सन्धौ लिङ्गरन्ध्रसन्धौ पर्वसन्धिगता मणि-
पर्वणोः सन्धिगता” । तच्चिकित्सादि सुश्रु० चिकि० १९ अ० ।
“उपदंशेषु साध्येषु स्निग्धस्विन्नस्य देहिन” इत्यादि उक्तम्
<LEND>
