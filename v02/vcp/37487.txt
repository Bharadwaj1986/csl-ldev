<L>37487<pc>4726,b<k1>मदात्यय<k2>मदात्यय
मदात्यय¦ पु० ६ त० । मदनिमित्ते रोगभेदे तस्य निदानादि
गरु० पु० १६० अ० उक्तं दृश्यम् । भावप्र० उक्तन्तु यथा
“विषस्य ये गुणा दृष्ठाः सन्निपातप्रकोपनाः । तएव
मद्ये दृश्यन्ते विषे तु बलवत्तराः । तस्मादविधिपीतेन
तथा मात्राधिकेन ञ्च । युक्तेन चाहितैरन्नैरकाले सेवि-
तेन च । मद्येन खलु जायन्ते मदात्ययमुखा गदाः” ।
अविधिप्रयुक्तं मद्यं विकारान्तरमप्युत्पादयतीत्याह ।
“निर्भक्तमेकान्तत एव मद्यं निषेव्यमाणं मनुजेन नित्यम् ।
उत्पादयेत् कष्टतमान् विकारानुत्पादयेच्चापि शरीर-
भेदम्” । एकान्ततो नैरन्तर्य्येण, विकारान् मदात्यया-
दीन् । शरीरस्य भेदं नाशम् । मदात्ययादीनां हेत्व-
न्तरमप्याह “क्रुद्धेन भीतेन पिपासितेन शोकाभि-
तप्तेन बुभुक्षितेन । व्यायामभाराध्वपरिक्षतेव वेगाव-
रोधाभिहतेन वापि । अत्यम्लरूक्षावततोदरेण सा-
[Page4727-a+ 38]
जीर्णभुक्तेन तथाऽबलेन । उष्णाभिवप्तेन च सेव्यमानं
करोति मद्यं विविधान् विकारान्” । तानेव विका-
रान् विवृणोति । “पानात्ययं परमदं पानाजीर्णमथापि
वा” । पानविकारान् विवृणोति । “पानविश्रममुग्रञ्च
तेषां वक्ष्यामि लक्षणम् । तत्र मदात्ययस्य सामान्य-
लक्षणमाह “शरीरदुःखं बलवत्प्रमोहो हृदय-
व्यथा । अरुचिः प्रततं तृष्णा ज्वरः शीतोष्णलक्षणः ।
शिरः पार्श्वास्थिसन्धीनां वेदना विक्षते तथा । जाय
तेऽतिबलात् जृम्भास्फुरणं वेपनं श्रमः । उरोविबन्धः
कासश्च श्वासो हिक्काप्रजागरः । शरीरकम्पः कर्णाक्षि
मुखरोगास्त्रिकग्रहः । छर्दिर्विड्भेदौत्क्लेशो वात-
पित्तकफात्मकः । भ्रमः प्रलापी रूपाणामसताञ्चैव
दर्शनम् । तृणभस्मलतापर्णपांशुभिश्चावपूरितम् । प्रक-
र्षणं विहङ्गैश्च भ्रान्तचेताः स मन्यते । व्याकु-
लानामशस्तानां स्वप्नानां दर्शनानि च । मदात्ययस्य
रूपाणि सर्वाण्येतानि लक्षयेत्” । अथ मदात्ययस्य
वातिकस्य निदानमाह “स्त्रीशोकभयभाराध्वकर्म-
भिर्योऽतिकर्षितः । रूक्षाल्पप्रमिताशी च यः पिव-
त्यतिमात्रया । रूक्षं परिणतं मद्यं निशि निद्रां
निहन्ति च । करोति तस्य तच्छीघ्रं वातप्रायं मदा-
त्ययम्” । तत् मद्यम् । अथ तस्य लक्षणमाह ।
“हिक्काश्वाससिराकम्पपार्श्वशूलप्रजागरैः । विद्याद्-
बहुपलापञ्च वातप्रायं मदात्ययम्” । अथ पैत्तिकस्य
निदानमाह “तीक्ष्णोष्णं मदामम्लञ्च योऽतिमात्रं
निषेवते । अम्लोष्णतीक्ष्णभोजी च क्रोधनोऽग्न्यातप-
प्रियः । तस्योपजायते तीव्रः पित्तप्रायो मदात्ययः” ।
अथ तस्य लक्षणमाह “तृष्णादाहज्वरस्वेदमोहा-
तीपारविभ्रमैः । विद्याद्वरितवर्णस्य पित्तप्रायं मदा-
त्ययम्” । अथ श्लैष्मिकस्य मदात्ययस्य निदानमाह
“मधुरस्निग्धगुर्वाशी यः पिबत्यतिमात्रया । अव्यायाम-
दिवास्वप्नशय्यासनसुखे रतः । मदात्ययं कफवायं स
नरो लभते ध्रुवम्” । अथ तस्य लक्षणमाह “छर्द्य-
रोचकहृल्लासतन्द्रास्तैमित्यगौरवैः । विद्याच्छीतपरी-
तस्य कफप्रायं मदात्ययम्” । अथ सान्निपातिकस्य मदा-
त्ययस्य निदानं लक्षणञ्चाह “त्रिदोषहेतुभिः सर्वैः सर्वै-
र्लिङ्गैर्मदात्ययः” । अथ परमदलक्षणमाह “श्लेष्मोच्छ्र-
योऽङ्गगुरुता विरसास्यता च विण्मूत्रभक्तिरथ तन्त्रि
ररोचकश्च । लिङ्गं परस्य तु मदस्य वदन्ति तज्ज्ञा
[Page4727-b+ 38]
स्तृष्णा रुजा शिरसि सन्धिषु चापि भेदः” । तन्द्रि-
स्तन्द्रा । पानाजीर्णमाह “आष्मानमुग्रमथ बोद्गिरणं
विदाहः पाने त्वजीर्णमुपगच्छति लक्षणानि” । उद्गि-
रणं वान्तिः उद्गारो वा । पीयत इति पानं मद्यम् ।
पानविभ्रममाह “हृद्गात्रतोदकफसंस्रवकण्ठधूम-
मूर्च्छावमीज्वरशिरोरुजनप्रदेहाः । द्वेषः सुरान्नविकृ-
तेषु च तेषु तेषु तं पानविभ्रममुशन्त्यखिलेषु धीराः ।
कण्ठधूमः निर्गम इव । प्रदेहः कफेन लिप्तास्यता ।
द्वेषः सुरान्नविकृतेषु सुराविकारेषु अन्नविकारेषु च
द्वेषः । असाध्यानां मदात्ययादीनां लक्षणमाह ।
दीनोत्तरोष्ठमतिशीतममन्ददाहम् तैलप्रभास्यमतिपान-
हतं त्यजेच्च । जिह्वोष्ठदन्तभसितं त्वथ वापि नीलम्
पीते च यस्य नयने रुधिरप्रभे च । हिक्काज्वरो वमथु-
वेपथुषार्श्वशूलाः कासभ्रमावपि च पानहत त्यजेत्तम्” ।
<LEND>
