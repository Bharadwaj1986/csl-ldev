<L>42783<pc>5070,b<k1>व्रतभिक्षा<k2>व्रतभिक्षा
व्रतभिक्षा¦ स्त्री व्रताङ्गं भिक्षा । उपनयनकालविहित-
भिक्षायां तद्विधिः संस्कारतत्त्वे दर्शितो यथा
“अथ भैक्ष्यञ्चरति” । अथ शब्दस्तूष्णीमादित्योपस्थानम-
ग्निप्रदक्षिणञ्च शंसति । “प्रतिगृह्येप्सितं दण्डमुपस्थाय
च भास्करम् । प्रदक्षिणं परीत्याग्निं चरेद्भैक्ष्यं यथा-
विधि” इति मनुवचनात् । “भिक्षासमूहं भैक्ष्यं तच्चरति
आहरति इत्यर्थः । “मातरमेवाग्रे ये चान्ये सुहृदो या-
वत्यो वा सन्निहिताः स्युः” । याचते इत्यध्याहार्य्यम् ।
सुहृदः स्निग्धहृदयः स्वस्रादयः तथाच मनुः “मातरं
वा स्वसारं वा मातुर्वा भगिनीं निजाम् । मिक्षेत भिक्षां
प्रथमं याचैनं नावमानयेत्” । सन्निहितास्तद्देशस्थाः न
तु प्रतिगृहं गत्वा । (भवति! भिक्षां देहीति) ब्राह्मण-
भिक्षा प्रयोगः । तथा च मनुः “भवत्पूर्वं चरेत् भैक्ष्यमुप-
वीतो द्विजोत्तमः । भवन्मध्यन्तु राजन्यो वैश्यस्तु भव-
दुत्तरम्” । “आदिमध्यावसानेषु भवच्छब्दोपलक्षिता । ब्राह्म-
णक्षत्रियविशां भैक्ष्यचर्य्या यथाक्रमम्” इति याज्ञ-
वल्क्यवचनाच्च । आचार्य्याय भैक्ष्यं प्रणिपत्य वेदयति
(समर्पयति) भोरिति” । “आचार्य्याय निवेद्य प्रतिगृह्णीया-
दिति” गृह्यान्तरवचनात् । भैक्ष्यं भोरिति निवेदनमन्त्रः ।
भैक्ष्यस्य संस्कारार्थत्वात् आचार्य्याय निवेद्य स्वथं तदेव
भुञ्जीत । तथा च मनुः “समाहृत्याथ तद्भैक्ष्यं यावदन्न-
ममायया । निवेद्य गुरवेऽश्नीयात् आचार्य्यः प्राङ्मुखः
शुचिः” । आचार्य्यश्च माणवकाय भैक्ष्यं प्रदाय कर्मशेषं
समापयेत्” ।
<LEND>
