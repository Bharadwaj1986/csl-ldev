<L>605<pc>0082,a<k1>अच<k2>अच(अन्चु)
अच(अन्चु)¦ गतौ पूजायाञ्च प० सक० सेट् । तत्र अच
इदित् ञीदिच्च (अन्चु) अव्यक्तशब्दे च । अञ्चति आञ्चीत्
अन्चु--गतौ अच्यात् पूजायामञ्च्यात् । क्त अक्तः
पूजायामुभयोः अञ्चितः अचि--वर्त्तमाने क्त अञ्चितः ।
अन्चु--क्त्वा अञ्चित्वा--अक्त्वा अचि--अञ्चित्वा । “अयमञ्चति
पञ्चशरानुचर” इति सा० टी० । प्र + प्रकर्षे पूर्व्वदिक्-
कालवृत्तौ च प्राञ्चति प्राङ्(पूर्व्वकालः) प्राची (पूर्व्वा दिक्)
परा + प्रतिगतौ, आभिमुख्याभावे, पश्चाद्भावे, बहिर्भावे च
[Page0082-b+ 38]
पराञ्चति (परागच्छति) पराङ् (बाह्यः) । अप +
अपसरणे अपाञ्चति । सम् + सुन्दरगमने, यथोचित-
गमने च समञ्चति सम्यङ् । अनु + पश्चाद्गतौ । अन्व-
ञ्चति अन्वङ् । उद् + ऊर्द्ध्वगमने, उत्तरदिग्वृत्तौ च
उदञ्चति (उद्गच्छति) “उदञ्चद्रोमाञ्चमिति” उदङ् देशः
उदीची (उत्तरा दिक्) । परि + समन्ताद्गतौ । पर्य्यञ्चति ।
प्रति + प्रतीपगतौ, पश्चाद्गतौ, पश्चाद्वर्त्तित्वे च प्रत्यञ्चति
(प्रतीपं गच्छति) । प्रत्यङ्, प्रतीची (पश्चिमा दिक्) । आत्मनि
व्याप्त्यर्थकप्रतिना योगात् प्रत्यक्शब्दः तस्य सर्वविषय-
व्यापकत्वात् प्रत्यक्त्वम् । नि + न्यूनीभावे न्यञ्चति न्यङ्
न्यग्भावः न्यक्कारः । अव + अधोगतौ, दक्षिणदिग्वृत्तौ
च । अवाञ्चति अवाङ् (अधोमुखः) अवाची (दक्षिणा दिक्)
यथा च उत्तरदक्षिणयोः ऊर्द्धाधोभावस्तया अवाक्शब्दे
वक्ष्यते ।
<LEND>
