<L>10200<pc>1380,b<k1>उष्णवारण<k2>उष्णवारण
उष्णवारण¦ न० उष्णं वारयतिवृ--णिच्--ल्यु ६ त० । आतपत्रे,
छत्रे “यदर्थमम्भोजमिवोष्णवारणम्” कुमा० अस्योत्पत्त्या-
दिकम् आतपत्रशब्दे ६४९ पृ० उक्तम् । तल्लक्षणं
वृह० सं० दर्शितं यथा “निचितं तु हंसपक्षैः कृकवाकु-
मयूरसारसानां च । दौकूलेन नवेन तु समन्ततश्छादितं
शुक्लम् । मुक्ताफलैरचितप्रलम्बमालाविलं स्फटिकसू-
लम् । षड्ढस्तशुद्धहैमं नवपर्व नगैकदण्डं च । दण्डार्ध-
विस्तृतं तत् समावृतं रत्नविभूषितमुदग्रम् । नृपतेस्तदात-
पत्रं कल्याणकरं विजयदं च । युवराजनृपतिपत्न्याः
सेनापतिदण्डनायकानां च । दण्डोऽर्धपञ्चहस्तः समपञ्च-
कृतार्धविस्तारः । अन्येषामुष्णघ्वं प्रसादपट्टैर्विभूषितशिर-
स्कम् । व्यालम्बिरत्नमालं छत्रं कार्य्यं च मायूरम् ।
[Page1381-a+ 38]
अत्येषां च नराणामातपवारणं तु चतुरस्रम् ।
समवृत्तदण्डयुक्तं छत्रं कार्य्यं तु विप्राणाम्” उष्णघ्नादयो
ऽप्यत्र । तद्धारणे गुणाः सुश्रुते उक्ता यथा
“वर्षानिलरजीघर्महिमादीनां निवारणम् । बल्यं चक्षु-
ष्यमौजस्यं शङ्करं छत्रधारणम्” ।
<LEND>
