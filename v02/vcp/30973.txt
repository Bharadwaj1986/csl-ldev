<L>30973<pc>4250,a<k1>परिमाण<k2>परिमाण
परिमाण¦ न० परिमीयतेऽनेन परि + मा--ल्युट् । यवाङ्ग-
<>लप्रस्थादिभिर्गुञ्जादिभिश्च द्रव्यव्यस्य परिच्छेदे (माप)
<>गुञ्जादिपरिमाणभेदविशेषाश्च कर्षशब्दे १७७५ पृ० उक्ता
<>दृश्याः । अङ्गुलादिपरिमाणञ्च वैशेषिकमते द्रव्यगुणभेद-
<>स्तच्चातुर्विध्यं चोक्तं यथा “अणोर्महतश्चोपलब्ध्यनुप-
<>लब्धी नित्ये व्याख्याते ।” कणा० सू० “तदेवं स्थूलो नीलः
<>कलस इति प्रात्यक्षिकप्रत्यये यथा नीलं रूपं विषय-
<>स्तथा परिमाणमपि तेन च परिमाणेन परमाणुप-
<>र्य्यन्तं परिमाणमुन्नीयते प्रत्यक्षत्वात् द्रव्यप्रत्यक्षहेतु-
<>त्वाच्च । द्रव्यप्रत्यक्षतायां रूपवत् परिमाणमपि कारणं
<>नहि महत्त्वमन्तरेण द्रव्यं प्रत्यक्षं मवति तथा च
<>द्रव्यप्रत्यक्षकारणत्वेन स्वयञ्च प्रत्यक्षतया परिमाणं
[Page4250-b+ 38]
<>गुणोऽस्तीति निश्चीयते । यदि हि चटादिस्वरूषं परि-
<>माणं स्यात् तदा महदानयेत्युक्ते घटमात्रमानयेत्
<>तथाच प्रैषसंप्रतिपक्षी विरुध्येयाताम्, एवं वटपदात्
<>परिमाणं प्रतीयेत परिमाणपदाद्वा घट इति । आबधव-
<>हारासाबारणकारणत्वं द्रव्यसाणात्कारकारचगिष्ठ-
<>सामान्यगुणत्वं वा महत्त्वम् । मानव्यवहारोहस्तवित-
<>स्त्यादिव्यवहारो नतु पणसङ्ख्यादिव्यवहारः । तश्च परि-
<>माणञ्चतुर्विधं महत्वमणुत्वं दीर्घत्वं ह्रस्वत्वञ्च, तत्र
<>परममहत्त्वपरमदीर्त्तत्वे विभुचतुष्टयवर्त्तिनी परमाणु-
<>त्वपरमह्रस्वत्वे परमाणुवर्त्तिनी अवान्तराणुत्वावान्तर-
<>ह्रस्वत्वे द्व्यणुकवर्त्तिनी त्रसरेणुमारभ्य महावयवि-
<>पर्य्यन्तं महत्त्वदीर्घत्वे । एवञ्च सर्वाण्यपि द्रव्याणि
<>परिमाणद्वयबन्ति । विल्वामलकादावणुत्वव्यवहारः समि-
<>दिक्षुदण्डादिषु च ह्रस्वत्वव्यवहारोभाक्तः, भक्तिश्चात्र
<>प्रकर्षभावाभावः, आमसके यः प्रकर्षभावस्तस्याभावः
<>कुवले । विण्वे यः प्रकर्षभावस्तस्याभाव आमलके, स च
<>गौणमुख्योभयभागित्वाद्भक्तिपदवाच्यः । दीर्धह्रस्वत्वे
<>नित्ये न वर्त्तेते इत्येके, परिमाण एव ते न भवत
<>इत्यपरे, महत्सु दीर्घमानीयतामितिवत् महत्सु वर्त्तुलं
<>त्रिकोणञ्चानीयतामिति निर्धारणबलाद्वर्त्तुलत्वादीना-
<>मप्यापत्तेरिति तेषामाशयात् । इदानीं परिमाणकार-
<>णानि परिसञ्चष्टे । उप० वृ० “कारणबहुत्वाच्च” कणा० सू०
<>“चकारोमहत्त्वप्रचयौ समुच्चिनोति, परिमाणमुत्पद्यते
<>इति सूत्रशेषः, तत्र कारणबहुत्वं केवलं त्र्यणुके
<>महत्त्रदीर्थत्वे जनयति महत्त्वप्रचचयोस्तत्कारणेऽभावात्
<>तच्च बहुत्वमीश्वरापेक्षाबुद्धिजन्यं तद्बुद्धेरनेकविषयत्वेऽ-
<>प्यदृष्टविशेषोपग्रहो नियामकः, एवं परमाणुद्वयगतं
<>द्वित्वं द्व्यणुके परिमाणोत्पादकं वक्ष्यते द्वाभ्यां तन्तु-
<>भ्यामप्रचिताभ्यामारब्धे पटे केवलं महत्त्वमेवासमवायि-
<>कारणं बहुत्वप्रचययोस्तत्राभावात् । यत्र च द्वाभ्यां
<>तूलकपिञ्जाभ्यां तूलकपिञ्जारभस्तत्र परिभाणोत्कर्ष-
<>दर्शनात् प्रचयः कारणं बहुत्वस्याभावात् महत्त्वस्य
<>सत्त्वेऽपि परिमाणोत्कर्षं प्रत्यप्रयोजकत्वात् । एवञ्च सति-
<>यदि महत्त्वं तत्र कारणं तदा न दोषः तदुक्तं “द्वाभ्या-
<>मेकेन सर्वैर्वा” इति । प्रचयश्च आरम्भकसंयोगः,
<>स च स्वामिमुखकिञ्चिदवयवासंयुक्तत्वे सति स्वाभिसुख-
<>किञ्चिदवयवसंयोगलक्षणः, सचावयवसंयोगः स्वावयव-
<>प्रशिथिलसयोगापेक्षः परिमाणजनकः “गुणकर्म्मारम्भे
[Page4251-a+ 38]
<>सापेक्ष” इति वचनात् उ० वृ० । “अतो विपरीतमणु” क० सू०
<>“महत्त्वदीर्घत्वे व्युत्पाद्याणुत्वं व्युत्पादयति । अतः
<>प्रव्यक्षसिद्धान्महतः परिमाणाद्यद्विपरीतं तदणु परिमा
<>णमित्यर्थः । वैपरीत्यञ्चाप्रत्यक्षत्वात् कारणवैपरीत्याच्च,
<>महत्त्वे हि महत्त्वबहुत्वप्रचयानां कारणत्वम्, एतेन
<>दीर्घत्वबियरीतं ह्रस्वत्वमित्यपि द्रष्टन्यम्, वैपरीत्यञ्चात्रापि
<>पूर्वयत्” उ० वृ० “इदानीं कुवलासकादावणुत्वव्यवहारो-
<>भाक्त इति दर्शयति । “अणु महदिति तस्मिन् विशेष-
<>भावात् विशेषाभाबाच्च” क० सू० “इतिशब्दो व्यवहारपरतां
<>दर्शयति, तेन विल्वापेक्षया कुवलमणु, कुबलाग्रेक्षयामलकं
<>महत्, आमलकापेक्षया विल्वं महदिति तावद्व्यावहारी-
<>ऽस्ति, तत्र महदिति तेषु व्यवहारो मुख्यः, कुत एवमत
<>आह विशेषभावात् महत्त्वविशेषस्यैव तरतमादिभावेन
<>भावात् । अणुव्यवहारस्तु तेषु भाक्तः, कुत एवमत आह
<>विशेषाभावात् अणुत्वविशेषस्य तत्राभावात्, अणुत्यं हि
<>कार्य्यं द्व्यणुकमात्रवृत्ति, नित्यं परमाणुवृत्ति, कुवलादौ
<>तदभावात् । यद्वा विशेषस्य महत्वकारणस्यैवावयवबहु-
<>त्वमहत्त्वप्रचयानां कुवलाद्यवयवेषु भावात् सद्भावात् ।
<>विशेषाभावात् विशेषस्य अणुत्वकारणस्य महत्त्वासमाना-
<>धिकरणद्वित्वस्य कुवलाद्यवयवेष्वभावादसद्भावादित्यर्थः”
<>उप० वृ० । “अणुत्वव्यवहारो भाक्त इत्यत्र हेतुमाह ।
<>“एककालत्वात्” कणा० सू० “महत्त्वमणुत्वञ्च द्वयमप्येक-
<>णिन् कालेऽनुभूयते, ते च महत्त्वाणुत्वे परस्परविरो-
<>धिनी नैकत्राश्रये सह सम्भवतः, अतो महत्त्वकार-
<>णसद्भावान्महत्त्वप्रत्ययस्तत्र मुख्यीऽणुत्वप्रत्ययप्रयोगौ च
<>भाक्तावित्यर्थः” उप० वृ० “महत्त्वप्रत्ययस्य मुख्यत्वे
<>हेतुमाह “दृष्टान्ताच्च” कणा० सू० “दृश्यते था वस्तु-
<>गत्या महत्स्वेव कुवलामलकविल्वेषु स्थूलस्थूलतर-
<>स्थूलतमव्यवहारेण भवितव्यमित्यर्थः यथा वस्तुगत्या
<>शुक्लेष्वेव पटशङ्खस्फटिकादिषु शुक्लशुक्लतरशुक्लतमव्यव-
<>हारः” उप० वृ० । नन्वणु महत्परिमाणमितिव्यवहार-
<>बलान्महत्त्वेऽपि परिमाणे महत्त्वमणुत्वेऽप्यणुत्वम-
<>स्तीति ज्ञायते तत् कथं द्रव्यमात्रवृत्तित्वमनयोः कथं
<>वा गुणे गुणवृत्तित्वविरोधा नापद्यत इत्यत आह ।
<>“अणुत्वमहत्त्वयोरणुत्वमहत्त्वाभावः कर्मगुणैर्व्याख्यातः”
<>कणा० सू० । “यथा गुणकर्मणी नाणुत्वमहत्त्ववती
<>तथाऽणुत्वमहत्त्वे अपि नाणुत्वमहत्त्ववती इत्यर्थः
<>प्रयोगश्च भाक्तो द्रष्टव्यः” उप० वृ० । “ननु यथा गुणा
[Page4251-b+ 38]
<>गुणवन्तः कथमन्यथा महान् शब्दः द्वौ शब्दौ एच्चः
<>शब्दः चतुर्सिंशतिर्गुणा इत्यादिव्यवहारः, कर्माण्यपि
<>च कर्मवन्ति प्रतीयन्ते कथमन्यथा शीघ्रं गच्छति द्रुतं
<>गच्छतीति व्यवहारः तथाचाणुत्वमहत्त्वे अपि तद्वनी
<>स्यातामित्यत आह । “कर्मभिः कर्माणि गुणैश्च गुणा
<>व्याख्याताः” कणा० सू० । “कर्मभिः कर्माणि न तद्बन्ति
<>गुणैश्च गुणा न तद्वन्तस्तश्राऽणुत्वमहत्त्वे अपि न तद्वती
<>व्यवहारस्तु सर्वत्र भाक्त इत्यर्थः” उप० वृ० । ननु म-
<>हान्ति कर्माणि अणूनि कर्माणि महान्तो गुणाः
<>अणवो गुणा इत्यादिव्यवहारादणुत्वमहत्त्ववन्ति क-
<>र्माणि तदुमयवन्तश्च गुणाः प्रसक्ता इत्यत आह ।
<>“अणुत्वमहत्त्वाभ्यां कर्मगुणाश्च व्याख्याताः” कणा०
<>सू० । “यथाऽणुत्वमहत्त्वे नाणुत्वमहत्त्ववती तथा न
<>कर्माणि तदुभयवन्ति न वा गुणास्तदुभयवन्त इत्यर्थः,
<>प्रयोगस्तु पूर्ववद्भाक्त इति भावः” उप० वृ० । “अणु-
<>त्वमहत्त्वप्रक्रियां दीर्घत्वह्रस्वत्वयोरतिदिशति । “एतेन
<>दोर्घत्वह्रस्वत्वे व्याख्याते” क० सू० । “ह्रस्वत्वदीर्थत्वे
<>अपि न ह्रस्वत्वदीर्घत्ववती महोत्त्वोत्पादकमेव ह्रस्वत्वी-
<>त्पादकम्, कारणैक्यात् कथं कायेभेद इति चेन्न प्राग-
<>भावभेदेन पाकजवदुपपत्तेः यत्रैव महत्त्वं तत्र दीर्घत्वं
<>यत्राणुत्वं तत्र ह्रस्वत्वं यत्र नित्यमणुत्वं तत्र नित्यं
<>ह्रस्वत्वमित्याद्यतिदेशार्थः” उप० वृ० । “इदानीं विना-
<>शकमाह “अनित्येऽनित्यम्” क० सू० “एतच्चतुर्विधमपि
<>परिमाणं विनाशिनि द्रव्ये वर्त्तमानमाश्रयनाशादेव
<>नश्यति न तु विरोधिगुणान्तरात् । घटे सत्यपि तत्परि-
<>माणं विनश्यति कथमन्यथा कम्बुभङ्गेऽपि स एवायं घट
<>इति प्रत्यभिज्ञेति चेन्न आश्रयनाशेन तत्र धटनाशा-
<>वश्यकत्वात् न हि परमाणुद्वयसंयोगनाशाद् द्व्यणुके
<>नष्टे तदाश्रितस्य त्रसरेणीस्तदाश्रितस्य चूर्णशर्करादेरवि-
<>नाश इति युक्तिरभ्युपगमो वा, कथं तर्हि प्रत्यभिज्ञेति
<>सैवेयं दीपकलिकेति प्रत्यभिज्ञामवद्भ्रान्तित्वात् । प्रदी-
<>पप्रत्यभिज्ञाऽपि प्रमैव ह्रस्वत्वदीर्थत्वे परमुत्पादविनाश-
<>शालिनी इति चेन्न तद्विनाशस्याश्रयविनाशमन्तरेणानुग्रप-
<>त्तेरुक्तत्वात्” उप० वृ० । “नित्ये नित्यम्” कणा० सू० ।
<>“तत् किं पार्थिवपरमाणुरूपादिवत् परमाणुगतम-
<>णुत्वं शब्दबुद्ध्यादिवदाकाशादिगतं महत्त्वमपि नश्य-
<>तीत्यत आह । नित्येष्वाकाशादिषु परमाणुषु च
<>यत् परिमाणं तन्नित्यं विनाशकाभावात्” उप० वृ० ।
[Page4252-a+ 38]
<>परमाणुपरिमाणस्य वैशेषिकसिद्धां संज्ञामाह “नित्यं
<>परिमण्डलम्” कणा० सू० परिमण्डलमेव परिमाण्डल्यम्
<>(स्वार्थे ष्यज्) उप० वृ० ।
<>“परिमितिव्यवहारासाधारणं कारणं परिमाणमित्यर्थः”
<>सि० मुक्ता० “अणु दीर्थं महद्ध्रस्वमिति तद्भेद ईरितः ।
<>अनित्ये तदनित्यं स्यान्नित्ये नित्यमुदाहृतम् । संख्यातः
<>परिमाणाच्च प्रचयादपि जायते । अनित्यं द्व्यणुकादौ
<>तु संख्याजन्यमुदाहृतम् । परिमाणं घटादौ तु परि-
<>माणजमुच्यते । प्रचयः शिथिलाख्यो यः संयोगस्तेन
<>जन्यते” भाषा० “तच्चतुर्विधम् अणु महद् दीर्घं ह्रस्वञ्च ।
<>तत्परिमाणम् । नित्यमित्यत्र परिमाणमित्यनुषज्यते ।
<>जायत इत्यत्रापि परिमाणमित्यनुवर्त्तते । अनित्यमिति
<>पूर्वेणान्वितम् । तथा चानित्यं परिमाणं सङ्ख्याजन्यं
<>परिमाणजन्यं प्रचयजन्यं चेत्यर्थः । तत्र सङ्ख्याजन्य-
<>मुदाहरति । द्व्यणुकादाविति । द्व्यणुकस्य त्रसरेणोश्च
<>परिमाणं प्रति परमाणुपरिमाणं द्व्यणुकादिपरिमाणं
<>वा न कारणम् परिमाणस्य स्वसमानजातीयोत्कृष्ट-
<>परिमाणजनकत्वात् । द्व्यणुकादिपरिमाणन्तु परमा-
<>णुत्वापेक्षया नोत्कृष्टम् । त्रसरेणुपरिमाणन्तु न स-
<>जातीयम् । अतः परमाणौ द्वित्वसङ्ख्या द्व्यणुक-
<>परिमाणस्य द्व्यणुके, त्रित्वसङ्ख्या च त्रसरेणुपरिमाण
<>स्यासमवायिकारणमित्यर्थः । परिमाणजन्यमुदाहरति ।
<>परिमाणं घटादाविति । परिमाणजं कपालादिपरि-
<>माणजन्यम् । प्रचयजन्यमुदाहर्तुं प्रचयं निर्वक्ति
<>प्रचय इति” सि० मुक्ता० “परिमाणं तूलकादौ नाशस्त्वा-
<>श्रवनाशतः” भाषा० “नाश इति अर्थात् परिमाणस्य ।
<>न चावयवनाशः कथं परिमाणनाशकः सत्यप्यवयविनि
<>त्रिचतुरपरमाणुविश्लेषे तदुपचये चावयविनः प्रत्यभि-
<>ज्ञानेऽपि परिमाणान्तरस्य प्रत्यक्षसिद्धत्वादिति वाच्यम्
<>परमाणुविश्लेषे द्व्यणुकस्य नाशोऽवश्यमम्युपेयस्तन्नाशे
<>च त्रसरेणुनाशः एवं क्रमेण महावयविनो नाश-
<>स्यावकाशत्वात् सति च नाशकेऽनभ्युपगममात्रेण ना-
<>शस्यापवदितुमशक्यत्वात् । शरीरादाववयवापचयेऽसम-
<>वायिकारणनाशस्यावस्यकत्वादवयविनाश आवश्यकः ।
<>न च पदाविनाशेऽपि तत्त्वन्तरसंयोगात् परिमाणाधिक्यं
<>स्यादिति वाच्यम् तत्रापि वेमाद्यमिघातेन समवायि-
<>कारणतन्तुसंयोगनाशात् पटनाशस्यावश्यकत्वात् । किञ्च
<>तस्त्वन्तरस्य तत्पटावयवत्वे पूर्वं तत्पद एव न स्यात् तत्त-
[Page4252-b+ 38]
<>न्तुरूपकारणाभावात् तत्तन्तोरवयवत्वाभाबे च न तेन
<>परिमाणाधिक्यं संयुक्तद्रव्यान्तरवत् । तणात् तत्र तन्त्व-
<>न्तरसंयोगे सति पूर्वपटनाशस्ततः पटान्तरोत्पत्तिरित्यवश्यं
<>स्वीकार्य्यम् । अबयविनः प्रत्यभिज्ञानन्तु साजात्येन
<>दीपकलिकादिवत् । न च पूर्वतन्तव एव तन्त्वन्तरसह-
<>कारात् पूर्वपटे सत्येव पटान्तरमारभन्तामिति वाच्यम्
<>मूर्त्तयोः समानदेशताविरोधात् । एकदा नानाद्रव्यस्य
<>तवानुपलम्भवाधितत्वाच्च पूर्वद्रव्यस्य प्रतिबन्धकस्य विनाशे
<>द्रव्यन्तारोत्पत्तिरित्यवश्यमभ्युपेयत्वात्” सि० मुक्ता० ।
<P>वेदान्तिमते अणुमहदित्येव परिमाणद्वैबिध्यम् ।
<>तच्च आरम्भवादशब्दे दर्शितम् । एवं सांख्यमतेऽपि परि-
<>माणद्वैविध्यम् । “न परिमाणचातुर्विध्यं द्वाभ्यां तद्-
<>योगात्” सा० सू० ।
<LEND>
