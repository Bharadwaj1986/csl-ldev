<L>5550<pc>0508,b<k1>अश्वमेध<k2>अश्वमेध
अश्वमेध¦ पु० अश्वः प्रधानतया मेध्यते हिंस्यतेऽत्र मेध--हिंसने
<>घञ् । यज्ञभेदे स च शत० ब्रा० १३ काण्डे पञ्चभिर-
<>ध्यायैरुक्तः । यजु० २४ अ० तदीययूपशुविशेषा विहिता
<>यथा । तत्राद्यमन्त्रोपोद्घाते यजु० वे० दी० उक्तम् अ-
[Page0509-a+ 38]
<>श्वमेधे एकविंशतिर्यूपा सन्ति तत्र मध्यमोयूपोऽग्नि-
<>ष्ठसंज्ञः तत्र सप्तदश पशवोनियोजनीयाः अश्वः १
<>तुपरः २ (शृङ्गोत्पत्तिकालेऽतीतेऽपि शृङ्गहोनः छागः)
<>गोमृगः गवयः ३ । द्वौ चाग्नेयौ ४ एकादशावयवयुक्तौ ।
<>अग्निममन्त्रे वक्ष्यमाणा रोहितादयः द्वादश गाव इति
<>सप्तदश पशवोमध्यमयूपे बन्धनीयाः । द्वयोरेकादशावयवाश्च
<>मध्ये कृष्णग्रीवः, अश्वस्य रराटे पुरस्तात् ललाटे हन्वोरध-
<>स्तात् मेषी, अधोभागे शुक्लौ छागौ, बाह्वोरश्वस्य पूर्व्वपादयो
<>रेकैकः । अश्वस्य नाभ्यां श्यामश्वेतकृष्णरोमाऽजः श्वेतः
<>छागः दक्षिणपार्श्वे, वामे कृष्णः । बहुरोमपुष्पकौ
<>छागौ पश्चात् पादयोरेकैकः । अश्वस्य पुच्छे श्वेतः, वेहत्
<>गर्भघातिनी, वामनः खर्व्वः पशुः पुच्छे एवम् एका-
<>दशानामश्वावयवतया कल्पयित्वा तथाविधौ एकादशि
<>नौ द्वौ मध्ययूपे बन्धनीयौ अन्येषु एकेक इति भेदः
<>पृषतीत्यादीनां श्वेताः सौर्य्या इत्यन्तानां शतत्रयसख्यकानां
<>पशूनां मध्ये पञ्चदश पशवः एकैकस्मिन् अश्वादयस्त्रयः
<>एते द्वादश च इत्येते पर्य्यङ्ग उच्यन्ते । अत्राश्वस्य शरीरं
<>तुम्बीफलवत् रज्ज्वा गुस्फनीयम् । ततः कृष्णग्रीव
<>इत्यादयः अश्वस्य शरीरे यथोक्तस्थाने संबद्ध्वा रज्ज्वा
<>बन्धनीयाः ततो रोहितादयः वक्ष्यमाणा द्वादश नियोज्याः
<>इतरेषु विंशतौ यूपेषु पञ्चदश पञ्चदश पशवः प्रत्येकमेका-
<>दशिनः इतिषोडश इति भेदः” ।
<P>अश्वादिपशुभेदाः देवसहिताः यजु अ० २४ उक्ता यथा
<P>“अश्वस्तूपरो गोमृगस्ते प्राजापत्याः कृष्णग्रीव आग्नेयो
<>रराटे । पुरस्तात्सारस्वती मेष्यधस्ताद्धन्वोराश्विनावधोरा-
<>मौबाह्वोः सौमापौष्णः, श्यामोनाभ्यां, सौर्य्ययामौ श्रेतश्च
<>कृष्णश्च, पार्श्वयोस्त्वाष्ट्रौ लोमशसक्थौ, सक्थ्योर्वायव्यः
<>श्वेतः, पुच्छैन्द्राय स्वपस्याय, वेहद्वैष्णवोवामनः १ । रोहि-
<>तोधूम्ररोहितः कर्कन्धुरोहितस्ते सोम्या, बभ्रुररुणबभ्रुः
<>शुकबभ्रुस्ते वारुणाः, शितिरन्ध्रोऽन्यतः शितिरन्ध्रः समन्त
<>शितिरन्ध्रस्ते सावित्राः, शितिबाहुरन्यतःशितिबाहुः
<>समन्तशितिबाहुस्ते वार्हस्पत्याः, पृषती क्षुद्रपृषती स्थूल
<>पृषती ता मैत्रावरुण्यः २ । शुद्धबालः सर्वशुद्धबालो
<>मणिबालस्तआश्विनाः, श्येतः श्येताक्षोऽरुणस्ते रूद्राय
<>पशुपतये, कर्णायामा अवलिप्ता रौद्रानभोरूपाः पार्ज-
<>न्याः ३ । पृश्निस्तिरश्चीनपृश्निरूर्ध्वपृश्निस्ते मारुताः,
<>फल्गूर्लोहितोर्ण्णी पलक्षीताः सारस्वत्यः, प्लीहाकर्णः शुण्ठा
<>कर्णोऽद्ध्यालोहकर्णस्ते त्वाष्ट्राः, कृष्णग्रीवः शितिकक्षोऽ-
[Page0509-b+ 38]
<>ञ्जिसक्थस्तऐन्द्राग्नाः” कृष्णाञ्जिरल्पाञ्जिर्महाञ्जिस्तौ-
<>षस्याः ४ । शिल्पा वैश्वदेव्यो, रोहिण्यस्त्र्यवयो वाचे, ऽवि-
<>ज्ञाता अदित्यै, सरूपा धात्रे, वत्सतर्यो देवानां पत्नीभ्यः । ५ ।
<>कृष्णग्रीवा आग्नेयाः, शितिभ्रवो वसूनां, रोहिता रुद्राणां,
<>श्वेता अवरोकिण आदित्यानां, नभोरूप्राः पार्जन्याः । ६ ।
<>उन्नत ऋषभो वामनस्त ऐन्द्रवैष्णवाः, उन्नतः शितिवाहुः
<>शितिपृष्ठस्त ऐन्द्राबार्हस्पत्याः, शुकरूपा वाजिनाः, क-
<>ल्माषा आग्निमारुताः, श्यामाः पौष्णाः । ७ । एता ऐन्द्रा-
<>ग्ना, द्विरूपा अग्नीषोमीया, वामना अनड्वाह आग्ना-
<>वैष्णवा, वशा मैत्रावरुण्यो, ऽन्यत एन्यी मैत्र्यः । ८ । कृष्ण-
<>ग्रीवा आग्नेया, बभ्रवः सौम्याः, श्वेता वायव्या, अविज्ञाता
<>अदित्यै, सरूपा धात्रे, वत्सतर्यो देवानां पत्नीभ्यः । ९ । कृष्णा
<>भौमाः, धूम्रा आन्तरिक्षा, वृहन्तो दिव्याः, शवला, वैद्युताः
<>सिध्मास्तारकाः १० । धूम्रान् वसन्तायालभते, श्वेतान् ग्रीष्माय,
<>कृष्णान् वर्षाभ्यो, ऽरुणाञ्छरदे, पृषतो हेमन्ताय, पिशङ्गाञ्छि
<>शिराय ११ । त्र्यवयो गायत्र्यै, पञ्चावयस्त्रिष्टुभे, दित्यवाहो
<>जगत्यै, त्रिवत्सा अनुष्टुभे, तुर्यवाह उष्णिहे १२ । पृष्ठवाहो
<>विराजे, उक्षाणोवृहत्या, ऋषभाः, ककुभे, ऽनड्वाहः पङ्क्त्यै,
<>धेनवोऽतिच्छन्दसे १३ । कृष्णग्रीवा आग्नेया, बभ्रवः सौम्या,
<>उपध्वस्ताः सावित्रा, वत्सतर्य्यः सारस्वत्याः, श्यामाः
<>पौष्णाः, पृश्नयो भारुता, बहुरूपा वैश्वदेवा, वशा द्यावा-
<>पृथिवीयाः १४ । उक्ताः संचरा एता ऐन्द्राग्नाः, कृष्णा
<>वारुणाः, पृश्नयो मारुताः, कायास्तूपराः १५ । अग्नयेऽनी-
<>कवते प्रथमजानालभते, मरुद्भ्यः सान्तपनेभ्यः सवात्यान्,
<>मरुद्भ्यो गृहमेधिभ्यो वष्किहान्, मरुद्भ्यः क्रीडिभ्यः संसृ-
<>ष्टान्, मरुद्भ्यः स्वतवद्भ्योऽनुसृष्टान् १६ । उक्ताः संचरा एता
<>ऐन्द्राग्नाः, प्राशृङ्गा माहेन्द्रा, बहुरूपा वैश्वकर्म्मणाः १७ ।
<>धूम्रा बभ्रुनीकाशाः पितृणां सोमवतां, बभ्रवो धूम्रनीकाशाः
<>पितॄणां बर्हिषदां, कृष्णा बभ्रुनीकाशाः पितॄणामग्निष्वा-
<>त्तानां, कृष्णाः पृषन्त स्त्रैयम्बकाः १८ । उक्ताः संचराः
<>एता शूनासीरीयाः, श्वेता वावव्याः, श्वेताः सौर्य्याः १९ ।
<>एवं समाप्ना यूपाः इत्यश्वाद्याः सौर्य्यान्ताः सप्तविंशत्यधिक-
<>शतत्रयमिताः ग्राम्याः पशवः सर्वे उक्ताः । आरण्यानाह ।
<>“वसन्ताय कपिञ्जलानालभते, ग्रीष्माय कलविङ्कान्, वर्षा
<>भ्यस्तित्तिरा, ञ्छरदे वर्त्तिका, हेमन्ताय ककरा, ञ्छिशिराय
<>विककरान् २० । समुद्राय शिशुमारानालभते, पर्जन्याय
<>मण्डूका, नद्भ्योमत्स्या, न्मित्राय कुलीपयान्, वरुणाय
<>नाक्रान् २१ । सोमाय हंसानालभते, वायवे बलाका
[Page0510-a+ 38]
<>इन्द्राग्निभ्यां क्रुञ्चान्, मित्राय मद्गून्, वरुणाय चक्र-
<>वाकान् २२ । अग्नये कुटरूनालभते, वनस्पतिभ्य
<>उलूका, नाग्नीषोमाभ्यां चाषान्, अश्विभ्यां मयूरान्,
<>मित्रावरुणाभ्यां कपोतान् २३ । सोमाय लबानालभते, त्वष्ट्रे
<>कौलीकान्, गोषादीर्देवानां पत्नीभ्यः, कुलीका देवजामि भ्यो,
<>ऽग्नये गृहपतये पारुष्णान् २४ । अह्ने पारावतानाल भते,
<>रात्र्यै सीचापू, रहोरात्रयोः संधिभ्योः जतू, र्मासेभ्यो दा-
<>त्यौहान्, संवत्सराय महतः सुपर्णान् २५ । भूम्या आखूना
<>लभते, ऽन्तरिक्षाय पाङ्क्त्रान्, दिवे कशान्, दिग्भ्यो नकुलान्,
<>बभ्रुकानवान्तरदिशाभ्यः २६ । वसुभ्य ऋश्यानालभते,
<>रुद्रेभ्योरुरून्, आदित्येभ्योन्यङ्कून्, विश्वेभ्यो देवेभ्यः पृष-
<>तान्, साध्येभ्यः कुलुङ्गान् २७ । ईशानाय परस्वत आलभते,
<>मित्राय गौरान्, वरुणाय महिषान्, वृहस्पतये गवयां, स्त्वष्ट्र-
<>उष्ट्रान् २८ । प्रजापतये पुरुषान् हस्तिन आलभते, वाचे
<>प्लुँषी, श्चक्षुषे मशका, ञ्छोत्राय भृङ्गाः, २९ । प्रजापतये
<>च वायवे च गोमृगो, वरुणायारण्योमेषो, यमाय
<>कृष्णो, मनुष्यराजाय मर्कटः, शार्दूलाय रोहिद्, ऋषभाय
<>गवयी, क्षिप्रश्येनाय वर्तिका, नीलङ्गोः कृमिः, समुद्राय
<>शिशुमारी, हिमवते हस्ती ३० । मयुः प्राजापत्य, उलो
<>हलिक्ष्णो वृषदंशस्ते धात्रे, दिशां कङ्को, धुङ्क्षाग्नेयी
<>कलविङ्को लोहिताहिः पुष्करसादस्ते त्वाष्ट्रा, वाचे
<>क्रुञ्चः ३१ । सोमाय कुलुङ्ग, आरण्योऽजो नकुलः शका ते
<>पौष्णाः, क्रोष्टा मायो, रिन्द्रस्य गौरमृगः, पिद्वोन्यङ्कुःकक्कटः,
<>स्तेऽनुमत्यै, प्रतिश्रुत्कायै चक्रवाकः ३२ । सौरी बलाका,
<>शार्गः सृजयः शयाण्डकस्ते मैत्राः, सरस्वत्यै, शारिः पुरुष
<>वाक्, श्वाविद्भौमी, शार्दूलो वृकः पृदाकुस्ते मन्यवे, सरस्वते
<>शुकः पुरुषवाक् ३३ । सुपर्णः पार्जन्य, आतिर्वाहसो
<>दर्विदा ते वायवे, वृहस्पतये वाचस्पतये, पैङ्गराजो, ऽलज
<>आन्तरिक्षः, प्लवोमद्गुर्मत्स्यस्ते नदीपतये, द्यावापृथिवीयः
<>कूर्मः ३४ । पुरुषमृगश्चन्द्रमसो, गोधा कालका दार्वाघाटस्ते
<>वनस्पतीनां, कृकवाकुः सावित्रो, हंसो वातस्य, नाक्रो मकरः
<>कुलीपयस्तेऽकूपारस्य, ह्रियै शल्लकः ३५ । एण्यह्नो, मण्डूको
<>मूषिका तित्तिरिस्ते सर्पाणां, लोपाश आश्विनः । कृष्णो
<>रात्र्या, ऋक्षो जतूः मुषिलीका तैतरजनानां, जहका
<>वैष्णवी ३६ । अन्यवापोऽर्धमासानामृश्यो मयूरः सुर्पणस्ते
<>गन्धर्वाणा, सपामुद्रो मासां, कश्यपो रोहित् कुण्डृणाची
<>गोलत्तिका तेऽप्सरसां, मृत्यवेऽसितः २ । ७ । वर्षाहू रृतू-
<>ना, माखुः कशो मान्थालस्ते पितॄणां, बलायाजगरो,
[Page0510-b+ 38]
<>वसूनां कपिञ्जलः, कपोत उलूकः शशस्ते निरृत्यै,
<>वरुणायारण्यो मेषः ३८ । श्वित्र आदित्याना, मुष्ट्रो
<>घृणीवान् वार्ध्रीनसस्ते मत्या, अरण्याय सृमरो, रुरू रौद्रः,
<>क्वयिः कुटरुर्दात्यौहस्ते वाजिनां, कामाय पिकः ३९ ।
<>खड्गो वैश्वदेवः, श्वा कृष्णः कर्णो गर्दभस्तरक्षुस्ते
<>रक्षसा, मिन्द्राय सूकरः । सिंहो मारुतः, कृकलासः
<>पिप्पका शकुनिस्तेशरव्यायै विश्वेषां देवानां पृषतः । ४० ।
<>एवं षष्ट्यधिकं शतद्वयमारुण्याः पशव उक्ताः । म-
<>ध्यमयूपे द्वौ एकादशिनौ अन्येषु एकैके एकादशिनः
<>इति एकविंशतियूपेषु द्वाविंशतिरेकादशिनः । अतः सप्तविं-
<>शत्यधिकशतत्रयम् अश्वादि सौर्य्यान्तं द्वाविंशत्या सह मिलि-
<>ताम् सत् ऊनपञ्चाशदधिकं शतत्रयम्! ताः ग्राम्यापशवः
<>आरण्यास्तु २६० मिलिताः ६०९ पशवोऽश्वमेधे र्विहिताः
<>तदुक्तं श्लोके । “षट् शतानि नियुज्यन्ते पशूनां मध्यमे-
<>ऽहनि । अश्वमेधस्य यज्ञस्य नवमिश्चाधिकानि च” । तेषु
<>ग्राम्या आलभ्या आरण्या बन्धनान्मोच्या न तु हिंस्या
<>इति । एवञ्चात्राश्वस्य प्रधान्यात् अश्वमेधत्वम् । अश्वलक्ष-
<>णं तु” कालाम्भोधरसङ्काशः स्वर्णवर्णमुखोबली । यस्य
<>पार्श्वावुभावर्द्धचन्द्राकारौ सुशोभनौ । पुच्छं विद्युत्प्रती-
<>काशमुदरं कुन्दसन्निभम् । पादाश्चैव हरिद्वर्णाः कर्णौ
<>सिन्दूरसन्निभौ । ज्वलदग्निनिभा जिह्वा चक्षुषी भा-
<>स्करोपमे, विराजितो रोमराज्या सानुलोमविलोमया ।
<>विचित्रैर्विविधैर्वर्णैश्चित्रोरजतविन्दुभिः । यो वेगे वायु
<>तुल्यः स्यादुच्चैरुच्चैःश्रवायथा । यस्य गात्रोद्भवोगन्धो
<>गन्धर्व्वमपि मोहयेत् । एवं लक्षणसंयुक्तो यज्ञियः पशुरु-
<>च्यते” वाशि० रा० । “गोक्षीरसमवर्णञ्च कुन्देन्दुहिमसन्निभ-
<>म् । पीतपुच्छं श्यामकर्णं सर्वतोगतिमत्तमम् । श्यामं वापि
<>महीपाल । यज्ञेऽस्मिंस्तुरगं विदुरिति” पुरा० । शत० ब्राह्मणे
<>तु “द्विरूपएवैषोऽश्वः स्यात् कृष्णसारङ्गः प्रजापतेर्वाएषो-
<>ऽक्ष्णः सममवत् द्विरूपं वा इदं चक्षुः शुक्लं चैव कृष्णंच तदेनं
<>स्वेन रूपेण समर्धयतीति । अथ होवाच सात्ययज्ञिः
<>त्रिरूप एवैषोऽश्वः स्यात्तस्य कृष्णः पूर्वार्धः शुक्लोऽपरार्धः
<>कृत्तिकाञ्जिः पुरस्तात्तद्यत् कृष्णः पूर्वार्धो भवति यदेवेदं
<>कृष्णमक्ष्णस्तदस्य तदथ यच्छुक्लोऽपरार्धो भवति यदेवेदं शुक्ल-
<>मक्ष्ण स्तदस्य तदथ यत्कृत्तिकाञ्जिः पुरस्तात्सा कनीनिका
<>स एवं रूपसमृद्ध्वोऽती यतमोऽस्योपकल्पेत बहुरूपो वा
<>द्विरूपो वा त्रिरूपो वा कृत्तिकाञ्जिस्तमालभेत जवेन त्वेव
<>समृद्धः स्यात्” । “कृत्तिकाकारं कृत्तिकान्तिकरोहिणीशकटा
[Page0511-a+ 38]
<>कारमञ्जिं पुण्म्रं ललाठे यस्य भा० । ललामम्” । का
<>त्या० २० । १ । ३३ । “नीलपौण्ड्रकयुक्तमिति” कर्क० ।
<>तस्योत्सर्ज्जनं चोत्तरपूर्व्वदिशि । “पशुवदुत्सर्ज्जनं निरष्टे
<>ऽश्वशते” कात्या० २० । २ । १ । “पशुवदित्युत्तरपूर्व्वा दिग्
<>लक्ष्यते निरष्टे निरमणे वृद्धतया । अध्वर्युयजमानौ अ-
<>श्वशते शतानामप्यश्वानां मध्ये पशुवदुत्सर्ज्जनं कुरुतः
<>कीदृशे निरष्टे अश्वस्य वयोव्यञ्जनानि एकैकं त्रीणि
<>त्रीणि वर्षाणि अनुवर्त्तन्ते तानि निर्गतान्यस्मादिति
<>निरष्टम् अतीतचतुर्विंशतिवर्षमित्यर्थः” कर्कः । तेन वृद्धतया
<>स्कन्दनसामर्थ्यराहित्यं सूचितम् तथा हि तस्याश्वस्य “बड-
<>वाभ्यो वारणम्” “प्रस्नेयाच्चोदकात्” कात्या० २० । २ । १ ।
<>२ । ३ । वाक्येन वडवाभ्यो निवारणं, प्रस्नेयात् यथेच्छस्ना-
<>नार्हादुदकाच्च मिवारणम् विहितम् । अतएव “प्रजाते
<>वायव्यम्” कात्या० २० । ३ । २० । बडवायां रेतःस्कन्दने
<>प्रजातैत्युच्यते तस्मिन् वायव्यपयोनिर्वापोविहितः ।
<>तस्य रक्षकाश्च यथारूपाः कर्त्तव्यास्तथाह शत० ब्रा० ।
<>“तस्यैते पुरस्ताद्रक्षितार उपकॢप्ता भवन्ति । राजपुत्राः
<>कवचिनः शतं राजन्या निषङ्गिणः शतं सूतग्रामण्याः
<>पुत्त्रा इषुपर्षिणः शतं क्षात्रसंगृहीतॄणां पुत्त्रा दण्डिनः
<>शतमश्वशतं निरष्टं निरमणं यस्मिन्नेनमपिसृज्य रक्षन्ति”
<>अवधिकालमाह “तस्मात् पारिप्लवं षट्त्रिंशतं दशाहा
<>नाचष्टे” इति शत० ब्रा० सावनगणनया संवत्सरे गते
<>दीक्षा । “अश्वापदीज्या चरुभिः सावित्रम्” इत्यादिना
<>“मृतेचादर्शने च” इत्यन्तेन कात्या० २०, ३, २० । प्रायत्तवि-
<>शेषानुक्त्वा “अन्यस्य रशनादानादि करोत्यश्वयुक्तम्” मृते
<>अश्वस्यादर्शने च” का० २०, ४, १ । अपुनरागमसम्भवे च अ-
<>न्यस्याश्वस्य रशनादानादि अश्वयुक्तमश्वसंबन्धि अश्वोपकारकं
<>सर्व्वं कर्म्म पुनः करोति” कर्कः । अश्वमेधारम्भकालश्च ।
<>“अष्टम्यां नवम्यां चा फाल्गुनीशुक्लस्य” कात्या० २०, १, २,
<>फाल्गुनशुक्लपक्षेऽष्टम्यां नवम्यां वा प्रारम्भः । “याऽसौ
<>फाल्गुनी पौर्ण्णमासी भवतीति” प्रकृत्य “तस्यै पुरस्तात्
<>षडहे वा सप्ताहे वा ऋत्विज उपसमायन्तीति” शत०
<>ब्रा० ग्रीष्मेत्वेके” कात्या० २०, १, ३, “ज्यैष्ठाषाड-
<>योः शुक्लाष्टम्यां नवम्यां वेत्येके” कर्कः । एकविंशतिपूपसन्नि-
<>वेशमानादि यथा “एकविंशतिर्यूपाः सर्व्व एकविंशत्य
<>रत्नयोराज्जुद्दालोऽग्निष्ठो भवति पैततुदारवावभितः,
<>षड्बैल्वास्त्रय इत्थात्त्रय इत्थात्, षट् खादिरास्त्रय
<>एवेत्थात्त्रय इत्थात्, षट् पालाशास्त्रय एवेत्थात्त्रय इत्थात्,
[Page0511-b+ 38]
<>शत० ब्रा० । एतेषां नामनिर्व्वचनं तत्रैव दृश्यम् ।
<P>अश्वमेधस्य यौगिकानि द्वादश नामानि दर्शितानि श-
<>त० ब्रा० १३ काण्डे । “एष वै प्रभूर्नाम यज्ञः १ । यत्रैतेन
<>यज्ञेन यजन्ते सर्व्वमेव प्रभूतं भवति । एष वै विभूर्नाम
<>यज्ञः २ । यत्रैतेन यज्ञेन यजन्ते सर्व्व मेव विभूतं मवति ।
<>एष वै व्यष्टिर्नाम यज्ञः ३ । यत्रैतेन यज्ञेन यजन्ते सर्व्व-
<>मेव व्यष्टं भवति । एष वै विधृतिर्नाम यज्ञः ४ । यत्रै-
<>तेन यज्ञेन यजन्ते सर्व्वमेव विधृतं भवति । एष र्व व्यावृ-
<>त्तिर्नाम यज्ञः ५ । यत्रैतेन यज्ञेन यजन्ते सर्वमेव व्यावृत्तं
<>भवति । एष वा ऊर्जस्वन्नाम यज्ञः ६ । यत्रैतेन यज्ञेन यजन्ते
<>सर्व्वमेवोर्जस्वद्भवति । एष वै पयस्वान्नाम यज्ञः ६ । यत्रैते
<>न यज्ञेन यजन्ते सर्व्वमेव पयस्वद्भवति । एष वै ब्रह्म
<>वर्चसी नाम यज्ञः ८ । यत्रैतेन यज्ञेन यजन्त आब्राह्मणो
<>वर्चसी जायते । एष वाअतिव्याघिर्नाम यज्ञः ९ । यत्रैतेन
<>यज्ञेन यजन्त आराजन्योऽतिव्याधिर्जायते । एष वै
<>दीर्घो नाम यज्ञः १० । यत्रैतेन यज्ञेन यजन्तऽआदीर्घा-
<>रण्यं जायते । एष वै कॢप्तिर्नाम यज्ञः ११ । यत्रैतेन
<>यज्ञेन यजन्ते सर्व्वमेव कॢप्तं भवति । एष वै प्रतिष्ठा नाम
<>यज्ञः १२ । यत्रैतेन यज्ञेन यजन्ते सर्व्वमेव प्रतिष्ठितं
<>भवति” । “तरति ब्रह्महत्यां योऽश्वमेधेन यजते” शत० ब्रा०
<>“अश्वमेधे न शुध्यन्ति महापातकिनस्त्विमे” भा० अश्व० प० ।
<LEND>
