<L>24738<pc>3543,b<k1>दामोदर<k2>दामोदर
दामोदर¦ पु० दाम वन्धनसाधनं उदरे यस्य । यशोदा-
<>नन्दने कृष्णे तत्कथा “ततो यशोदा संक्रुद्धा कृष्ण
<>कमललोचनम् । आनाय्य शकटीमूले भर्त्सयन्ती पुनः-
<>पुनः । दाम्ना चैवोदरे बद्ध्वा प्रत्यबध्नादुदूखले । यदि
<>शक्नोषि गच्छेति तमुक्त्वा कर्म साऽकरोत्” इत्युपक्रमे
<>“स च तेनैव नाम्ना तु कृष्णो वै दामबन्धनात् । घोषे
<>दामोदर इति गोपिभिः परिगीयते” हरिव० ६४ अ०
<>“विदारो रोहितोमार्गो हेतुर्दामोदरः सहः” विष्णु० स० ।
<>शाङ्करभाष्ये तु अस्यान्यापि व्युत्पत्तिर्दर्शिता यथा
[Page3544-a+ 38]
<>“दमादिसाधनेनोदरा उत्कृष्टा गतिर्या तया गम्यत इति
<>दामोदरः । “दमाद्दाभोदरं विदुरिति” महाभारते य-
<>शोदया दाम्नोदरे बद्ध इति वा “दामानि लोकनामानि-
<>तानि यस्योदरान्तरे । तेन दामोदरस्त्वेषः श्रीधरस्त्विट्स-
<>माश्रितः” इति व्यासवचनात् वा दामोदरः । “दमो ब-
<>हिरिन्द्रियनिग्रहः तज्जन्यो दामः तस्येदमित्यण् ऋ-
<>गताविति धातोर्भावे “ऋदोरप्” पा० अपि गुणे रपरत्वे
<>च अरः अवगतिः गत्यर्थानां ज्ञानार्थकत्वात्तस्य विशेषण-
<>मुदिति उत्कृष्ट इत्यर्थः तथा च दामो दमसाधकः उत्
<>उत्कृष्टः अरः अवगतिः साक्षात्काररूपास्येति दामोदरः ।
<>उत्कृष्टा च गतिः धूमादिगतिमपेक्ष्यार्चिरादिः दमादिसा-
<>धना अस्य सगुणस्येति दामोदरनामनिरुक्तिः । “तर्वोर्म-
<>ध्यगतं बद्ध दाम्ना गाढं तथोदरम् । ततश्च दामोदरतां स
<>ययौ दामबन्धनादिति” ब्रह्मपुराणम् इति आनन्दगिरिः ।
<>२ अतीते अर्हद्भेदे हेमच० । वर्द्धमानपुरसन्निकृष्टे ३ नदभेदे
<>च । ४ शालग्राममूर्त्तिभेदे तल्लक्षणं पद्मपुराणे यथा
<>“स्थूलो दामोदरो ज्ञेयः सूक्ष्मचक्रो भवेत्तु सः । चक्रे
<>तु मध्यदेशेऽस्य पूजितः सुखदः सदा” । ब्रह्माण्डपुराणे
<>“दामोदरस्तथा स्थूलो मध्यचक्रः प्रतिष्ठितः” प्रतिष्ठित
<>इत्यत्र प्रकीर्तित इति क्वचित् पाठः । “दूर्वाभं
<>द्वारसङ्कीर्णं पीतरेखायुतं शुभम्” । “पीतरेखा तथैव
<>चेति” ब्रह्मपुराणे पाठः । ब्रह्मपुराणे “उपर्य्यधश्च चक्रे
<>द्वे नातिदीर्घं मुखे बिलम् । मध्ये च रेखा लम्बैका
<>स च दामोदरः स्मृतः” । अन्यत्र “स्थूलो दामोदरो
<>ज्ञेयः सूक्ष्मरन्ध्रो भवेत्तु यः । चक्रे तन्मध्यदेशस्थे
<>पजितः शुभदः सदा” । ब्रह्मवै० प्रकृतिखण्डे “द्विचक्रं
<>स्फुटमत्यन्तं ज्ञेयं दामोदराभिधम्” । मत्स्यसूक्ते
<>“विश्वक्सेनमतिस्थूलं लघु दामोदरं स्मृतम्”
<LEND>
