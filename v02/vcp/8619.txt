<L>8619<pc>1056,a<k1>उग्रतारा<k2>उग्रतारा
उग्रतारा¦ स्त्री उग्रादपि भयात् तारयति भक्तान् तॄ--णिच्-
अच् ५ त० । तारारूपायां देव्याम् । “तारकत्वात्
सदा तारा महामोक्षप्रदाविनी । उग्रापत्तारिणी
यस्मादुग्रतारा प्रकीर्त्तितैति तन्त्रोक्ताऽस्य वा निरुक्तिः ।
तदाविर्भावः कालिकापु० ८१ अ० “विनिःसृतायां
देव्यास्तु मातङ्ग्याः कायतस्तदा । भिन्नाञ्जननिभा कृष्णा
साऽभूद्गौरी क्षणादपि । कालिकाख्याऽभवत् सापि हिमा-
चलकृताश्रया । तामुग्रतारामृयषो वदन्तीह मनीषिणः ।
उग्रादपि भयाद्रक्षेत् यस्मात् भक्तान् सदाम्बिका । एषेवै-
कजटाख्यातिं यस्मात्तस्या जटैकिका । शृणृतं चिन्तनं
चास्याः सम्यक् वेतालभैरवौ! । यथा ध्यात्वा महादेवीं
भक्तः प्राप्तोत्यभीप्सितम् । चतुर्भुजां कृष्णवर्णां मुण्डमा-
लाविभूषिताम् । खडगं दक्षिणपाणिभ्यां बिभ्रतीन्द्रवरं
त्वधः । कर्त्रीञ्च खर्परञ्चैव क्रमाद्वामेन बिभ्रतीम् ।
खं लिखन्तीं जटामेकां विभ्रतीं शिरसा स्वयम् । मुण्डमा-
लाधरां शीर्षे ग्रीवायामपि सर्व्वदा । वक्षसा नागहारन्तु
पिभ्रतीं रक्तलोचनाम् । कृष्णवस्त्रधरां कट्यां व्याघ्राजिनस-
मन्विताम् । वामपादं शवहृदि संस्थाप्य दक्षिणं पदम् ।
विन्यस्य सिंहपृष्ठे तु लेलिहानां शवं स्वयम् । साट्टहास
[Page1056-b+ 38]
महाघोरारावयुक्तातिभीषणा । चिन्त्योग्रताराः कततं
भक्तिमद्भिः सुखेप्सुभिः” अन्यत्र च “रूपं शृणु नरश्रेष्ठ!
येन ध्येया सदा शिवा । कृष्णा लम्बोदरी दीर्घा विरला रक्त-
दन्तिका । चतुर्भुजा कृशाङ्गी तु दक्षे कर्तृकखर्परौ ।
खड्ग चेन्दीवरं वामे शीर्षे त्वेकजटां पुनः । वामपादं
शवस्योर्व्वोर्निधायोत्थाप्य दक्षिणम् । शवस्य हृदये न्यस्य
साट्टहासं प्रकुर्व्वती । नागहारशिरोमालाभूषिता
कामदा परा” । अस्यारूपविषये बहुविप्रतिपत्तिरस्ती-
त्यतस्तन्निरूपणं तावत् क्रियते
राघवकृते पञ्चकल्पतरौ मन्दारवृक्षप्रकरणे श्रीशङ्कराचार्य्य
कृतैतदीयमूर्त्तिप्रकाशकस्तोत्रं यथा । “ज्वलत्पाबक-
ज्वालयोज्ज्वालभास्वच्चितामध्यसंस्थां सुपुष्टां सुखर्वाम् ।
शवं वामपादेन कण्ठे निपीड्य स्थितां दक्षिणेनाङ्घ्रिणोरू
निपीड्य । वृहद्भीमलम्बोदरीं मेघवर्ण्णां समुत्तुङ्गपीनस्तना
भोगरम्याम् । जवारागरागप्रवृत्तत्रिनेत्रां ललज्जि-
ह्वया दंष्ट्रया भीषणास्याम् । लसद्द्वीपिचर्म्मावृताङ्गीं
नितम्बे जटाजूटमध्यस्थितेन्दीवरालीम् । शिरोदेशभा-
स्वत्पिशङ्गाभसर्पां जटाजूटमध्यस्थिताक्षोभ्यमूर्तिम् । मिथः
केशबन्धात् शिरश्छिन्नसद्योगलच्छोणितां मानवीं मुण्डमा-
लाम् । दधानां च पञ्चाशदाख्यानसंख्याम् अतश्छिन्नमु-
ण्डालिसंनामिताङ्गीम् । समाच्छिन्नमांसोत्करामूर्द्धदक्षे स्फुर-
त्पाणिना धारयन्तीं महासीम् । करे वाम ईषत्स्फुर-
द्रक्तनालं लसन्नीलपङ्केरुहं धारयन्तीम् । करे सव्य उच्चै-
रधस्ताद्दधानां शितां कर्त्तृकां वामपाणौ कपालम् ।
जगद्वर्त्तिसंसारसंजातजाड्यं स्वतः कर्त्तृकाधारया खण्ड-
यन्तीम् । विचित्रास्थिमालं करालं कपालं ललाटे च
पञ्चान्वितं धारयन्तीम्” । इति तत्रैव मन्त्रप्रदीपे “महा-
ष्टासिद्धिप्रकटाहिभूषणाम् इत्यनेन अष्टनागानामष्टसिद्धिरूप-
त्वोक्त्या तेषां भूषणविशेषरूतया यथा स्थितिस्तथा तत्रैव
दर्शितं यथा । “जटास्वनन्तः श्रवसोश्च तक्षको महादि-
पद्मो हृदि हारभूषणम् । तथैव कर्कोटकृतोपवीतकम् स
मेखलायामथ देवि! वासुकिः । स शङ्खपालः किल कङ्क-
णोद्गतः करेषु, पद्मः पदयुक्समाश्रयः । भुजेषु नागः कुलि-
कोऽङ्गदे मतः” इति “तेषां वर्ण्णा अपि क्रमशोदर्शिताः
सितोऽथ रक्तीधवलश्च मेचकः तथैव पोतोऽप्यसिप्तश्च पाटलः ।
भुजङ्गमानामिह वर्णजातयो भवन्ति सर्वेषु नरेषुसन्ति ताः” ।
ततश्चायं निर्गलितार्थः । अभ्रं लिहपिशङ्कैकजटा जवाकुसुम-
सङ्काशतक्षकनागकृतकुण्डला शुभ्रशेषनागकृतहारा दूर्व्वा-
[Page1057-a+ 38]
दलश्यामनागकृतयज्ञोपवीता नीलवर्ण्णा लम्वोदरी खर्वा
चतुर्भुजा तत्र उपरि दक्षिणे सरक्तमांसखण्डमण्डितमुष्टि-
निविष्टजटाजूटसंलग्नोग्रखड्गविभूषितकरा उपरि वामे
रक्तनालकिञ्चिद्विकस्वरनीलोत्पलकरा अधस्तात् दक्षिणे
वीजभूषितकर्त्तृकालङ्क्रतकरा अधस्तात् वामे त्रिजगज्जाड्य-
खण्डककपालमण्डितकरा भुजचतुष्टये धूम्राभनागकृतके-
यूरा कनकाभनागकृतकङ्कणा शवारूढा प्रत्यालीढस्थाना-
धिष्ठिता निर्भरयन्त्रणाप्रायेण शवहृदयस्थितदक्षिणचरणा
शवोरुद्वयस्थितप्रासारितवामपादा कुन्दाभनागकृतकटीसूत्रा
पाटलनागकृतनुपूरालङ्कृता सद्यश्छिन्नगलद्रधिरान्योन्यकेश-
ग्रथितपादपद्म प्रलम्बित--पञ्चाशत्तमनृमुण्डमाला ज्वल-
दनलचितामध्यस्थिता द्वीपिचर्म्मालङ्कृतकृष्णवस्त्रा योषि-
दखिलालङ्कारभूषिता मौलावक्षोभ्यरूपनागभूषिता पञ्च-
संख्यान्वितकपालमालाभूषितललाटा ललज्जिह्वा वृहद्दंष्ट्रा
इत्येवं रूपा । अत्र प्रमाणवाक्ययोः शवहृदयस्थत्वे वामद-
क्षिणपादयोर्विकल्पैत्यतोमूर्त्तिद्वयमित्यन्ये । प्रत्यीलाढपदा-
ङ्घिशवहृदित्युक्तेः आलोढं दक्षिणं पादं प्रत्यालीढं तु
वामकमित्युक्तेः आलीढशब्दे दर्शितवाक्याच्च प्रत्यालीढ-
शब्दस्य आलीढविपर्य्ययरूपत्वात् वामचरणस्यैव शव-
हृदयस्थितिरिति तु न्याय्यम् ।
<LEND>
