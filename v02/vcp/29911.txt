<L>29911<pc>4155,b<k1>न्याय<k2>न्याय
न्याय¦ पु० नि + इण्--भावकरणादौ घञ् । १ उचिते २ गोतप-
<>णीतपोडशपदार्थनिरूपके शास्त्रभेदे प्रतिज्ञाहेतूदाहरणो-
<>पनयननिगमनात्मके ३ वाक्यमेदे “अनुमितिचरमकारण
<>लिङ्गपरामर्शप्रयोजकशब्दज्ञानजनकवाक्यत्वम्” तल्लक्षण-
<>मिति चिन्तामणिः । “उचितानुपूर्वीकप्रतिज्ञादिपञ्चकस-
<>सुदायत्वमिति” शिरोमणिः । अवयवशब्दे ४३२ पृ० दृश्यम् ।
<>यथा पर्बतो वह्निमान् (प्रतिज्ञा) पूमात् (हेतुः) यो यो
<>धूमवान् स वह्निमान् यथा महानसम् (उदा०) वह्निव्या-
<>प्यधूमवांश्चायम् । (उपनयनम्) तस्माद्वह्निमान् (निगमनम्)
<>एतद्दर्शनमतञ्च सर्वदर्शनसंग्रहे दर्शितं यथा
<P>“तत्त्वज्ञानाद्दुःखात्यन्तोच्छेदलक्षणं निश्रेयमम्भव-
<>तोति समानतन्त्रेऽपि प्रतिपादित्नं तदाह सूत्रकारः
<>प्रमाणप्रमेयसंशयप्रयोजनदृष्टान्तसिद्धान्तावयवतर्कनिर्णय-
<>बादजल्पवितण्डाहेत्वासच्छलजातिनिग्रहस्थानां तत्त्व०
[Page4156-a+ 38]
<>ज्ञानान्निश्रेयसाधिगमः” इति । इदं न्यायशास्त्र-
<>स्यादिमं सूत्रम् । न्यायशास्त्रञ्च पञ्चाध्यायात्मकं तत्र
<>प्रत्यध्यायस्याह्निकद्वयम् । तत्र प्रथमाध्यायस्य प्रथमा-
<>ह्निके भगवता गोतमेन प्रमाणादिपदार्थनवकलक्षण-
<>निरूपणं विधाय द्वितीये वादादिसप्तपदार्थलक्षणनि-
<>रूणं कृतम् । द्वितीयस्य प्रथमे संशयपरीक्षणं प्रमा-
<>णचतुष्टयाप्रामाण्यशङ्कानिराकरणञ्च । द्वितीये अर्था-
<>पत्त्यादेरन्तर्भावनिरूपणम् । तृतीयस्य प्रथमे शरीरेन्द्रि-
<>यार्थपरीक्षणं द्वितीये बुद्धिमनःपरीक्षणम् । चतुर्थस्य
<>प्रथमे प्रवृत्तिदोषप्रेत्यभावफलदुःखापवर्गपरीक्षणं द्वितीये
<>दोषनिमित्तकत्वनिरूपणम् अवयव्यादिनिरूपणञ्च । प-
<>ञ्चमस्य प्रथमे जातिभेदनिरूपणं द्वितीये निग्रहस्थान
<>भेदनिरूपणम् । “मानाधीना मेयसिद्धिरिति” न्यायेन
<>प्रमाणस्य प्रथममुद्देशः तदनुसारेण लक्षणस्य कथनीयतया
<>प्रथमोद्दिष्टस्य प्रमाणस्य प्रथमं लक्षणं कथ्यते । साधना-
<>श्रयाव्यतिरिक्तत्वे सति प्रमाव्याप्तं प्रमाणम् १ । एवञ्च
<>प्रतितन्त्रसिद्धान्तसिद्धं परमेश्वरप्रामाण्यं संगृहीतं
<>भवति यदचकथत् सूत्रकारः “मन्त्रायुर्वेदप्रामाण्यवच्च
<>तत्प्रामाण्यमाप्तप्रामाण्यादिति” । तथाच न्यायपारा-
<>वारं दृष्ट्वा विश्वविख्यातकीर्त्तिरुदयनाचार्य्योऽपि कुसुमा-
<>ञ्जलौ चतुर्थे स्तबके “मितिः सम्यकपरिच्छित्तिस्तद्वत्ता
<>च प्रमातृता । तदयोगव्यवच्छेदः प्रामाण्यं गौतमे
<>मते” इति । “साक्षात्कारिणि नित्ययोगिनि परद्वारानपे-
<>क्षस्थितौ भूतार्थानुभवे निविष्टनिखिलप्रस्ताविवस्तुक्रमः ।
<>लेशादृष्टिनिमित्तदुष्टिविगमप्रभ्रष्टशङ्कातुषः शङ्कोन्मेष-
<>कलङ्किभिः किमपरैस्तन्मे प्रमाणं शिवः” इति । तच्चतु-
<>र्विधं प्रत्यक्षानुमानोपमानशब्दभेदात् । २ प्रमेयं द्वादश-
<>प्रकारकम् आत्मशरीरेन्द्रियार्थवुद्धिमनःप्रवृत्तिदोषप्रेत्य-
<>भावफलदुःखापवर्गभेदात् । अनवधारणात्मकं ज्ञानं
<>३ संशयः स त्रिविधः साधारणधर्मासाधारणधर्मविप्रतिप-
<>त्तिलक्षणभेदात् । यमधिकृत्य प्रवर्त्तन्ते पुरुषास्तत्प्रयोजनं ४
<>तद्द्विविधं दृष्टादृष्टभेदात् । व्याप्तिसंवेदनभूमिर्दृष्टान्तः ५
<>स द्विविधः साधर्म्यवैधर्म्यभेदात् । प्रामाणिकत्वेना-
<>म्युपगतोऽर्थः सिद्धान्तः ६ स चतुर्विधः सर्वतन्त्रप्रतितन्त्रा-
<>धिकरणाभ्यु पगमभेदात् । परार्थानुमानवाक्यैकदेशोऽव-
<>यवः ७ स पञ्चविधः प्रतिज्ञाहेतूदाहरणोपनयननिगभनभे-
<>दात् । व्याप्यारोपे व्यापकारोपस्तर्कः ८ स चैकादशविधः
<>व्याधातात्माश्रयेतरेतराश्नयचक्रकाश्रयानवस्थाप्रतिबन्दि-
[Page4156-b+ 38]
<>कल्पनालाघवकल्पनागौरवोत्सर्गापवादबैजात्यभेदात् । म-
<>थार्थानुभवपर्य्याया प्रमितिर्निर्णयः ९ सा चतुर्विधा साक्षात्-
<>कृत्यनुमित्युपमितिशाब्दीभेदात् । तत्त्वनिर्णयफलः क-
<>थाविशेषो वादः १० । उभयसाघनवती विजिगीषुकथा
<>जल्पः ११ । स्वपक्षस्थापनाहीनः कथाविशेषो वितण्डा १२ ।
<>कथा नाम वादिप्रतिवादिनोः पक्षप्रतिपक्षपरिग्रहः ।
<>असाधको हेतुत्वेनाभिमतो हेत्वाभासः १३ सच पञ्चविधः
<>सव्यमिचारविरुद्धप्रकरणसमसाध्यसमातीतकालभेदात् ।
<>शब्दवृत्तिव्यत्ययेन प्रतिषेधहेतुश्छलं १४ तत्त्रिविधं अभि-
<>धानतात्पर्य्योपचारव्यत्ययवृत्तिभेदात् । स्वव्याघातकमु-
<>त्तरं जातिः १५ । सा चतुर्विंशतिविधा साधर्म्यवैधर्म्योत्-
<>कर्षापकर्षवर्ण्यावर्ण्यविकल्पसाध्यप्राप्त्यप्राप्तिप्रसङ्गप्रतिदृ-
<>ष्टान्तानुपपत्तिसम्शयप्रकरणाहेत्वर्थापत्तिविशेषापत्त्युपल-
<>ब्ध्यनुपलब्धिनित्यानित्यकार्यसमभेदात् । पराजयनिमित्तं
<>निग्रहस्थानं १६ तद्द्वाविंशतिप्रकारं प्रतिज्ञाहानिप्रतिज्ञा-
<>न्तरप्रतिज्ञाविरोधप्रतिज्ञासन्यासहेत्वन्तरार्थान्तरनिरर्थका-
<>विज्ञातार्थापार्थकाष्राप्तकालन्यूनाधिकपुनरुक्ताननुभाषणा
<>ज्ञानाप्रतिभाविक्षेपमतानुज्ञापर्य्यनुयोज्योपेक्षणनिरनुयो-
<>ज्यानुयोगापसिद्धान्तहेत्वाभासभेदात् । अत्र सर्वान्तर्गणि-
<>कस्तु विशेषस्तत्र शास्त्रे विस्पष्टो विस्तरभिया न
<>प्रस्तूयते । ननु प्रमाणादिपदार्थषोडशके प्रतिपाद्यमाने
<>कथमिदं न्यायशास्त्रमिति व्यवदिश्यते सत्यं तथापि “अ-
<>साधाण्येन व्यपदेशा भवन्तीति” न्यायेन न्यायस्य परा-
<>र्थानुमानापरपर्य्यायस्य सकलविद्यानुग्राहकतया सर्वक-
<>र्मानुष्ठानसाधनतया प्रधानत्वेन तथा व्यपदेशो युज्यते ।
<>तथाऽभाणि सर्वज्ञेन, “सोऽयं परमो न्यायः विप्रतिपन्न-
<>पुरुषप्रतिपादकत्वात् तथा प्रवृत्तिहेतुत्वाच्चेति” । पक्षिल-
<>स्वामिना च “सेयमान्वीक्षिकी विद्या प्रमाणाद्रिभिः पदार्थैः
<>प्रविभज्यमाना “प्रदीपः सर्वविद्यानामुपायः सर्वकर्म-
<>णाम् । आश्रयः सर्वधर्माणां विद्योद्देशे परीक्षितेति” ।
<>ननु तत्त्वज्ञानान्निःश्रेयसम्भवतीत्युक्तं तत्र किं? तत्त्व-
<>ज्ञानादनन्तरमेव निःश्रेयसं सम्पद्यते नेत्युच्यते किन्तु
<>तत्त्वज्ञानाददुःखजन्मप्रवृत्तिदोषमिय्याज्ञानानामुत्तरोत्तरा-
<>पाये तदनन्तराभाव इति । तत्र मिय्याज्ञानं नामाना-
<>त्मनि देहादावात्मबुद्धिः तदनुकूलेषु रागः तत्प्रतिकूलेषु
<>द्वेषः वस्तुतस्त्वात्मनः प्रतिकूलमनुकूलं वा न किञ्चित्
<>समस्ति परस्परानुबन्धाच्च रागादीनां, मूढो रज्यति
<>रक्तो सुह्यति मूढः कृप्यति कुपितो सुह्यतीति ततस्तै-
[Page4157-a+ 38]
<>र्दोषैः प्रेरितः प्राणी प्रतिषिद्धानि शरीरेण हिंसास्तेया-
<>दीन्याचरति, वाचा अनृतादीनि, भनसा परद्रोहादीनि,
<>सेयं पापरूपा प्रवृत्तिरधर्ममावहतीति । शरीरेण
<>प्रशस्तानि दानपरपरित्राणादीनि, वाचा हितसत्यादीनि,
<>मनसा अहिंसादीनि, सेयं पुण्यरूपा प्रवृत्तिर्धर्मः । सेय-
<>मुभयी प्रवृत्तिः । ततः स्वस्वानुरूपं प्रशस्तं निन्दितं वा
<>जन्म पुनः शरीरादेः प्रादुर्भावः । तस्मिन् सति प्रतिकूल-
<>वेदनीयतया वासनात्मकं दुःखं भवति । त इमे मिथ्याज्ञा-
<>नादयो दुःखान्ता अविच्छेदेन प्रवर्त्तमानाः संसारशब्दार्थो
<>घटीयन्त्रवन्निरवधिरनुवर्त्तते । यदा कश्चित् पुरुषधौरेयः
<>पुराकृतसुकृतपरिपाकवशादाचार्य्योपदेशेन सर्वमिदं दुःखा-
<>यतनं दुःखानुषक्तञ्च पश्यति तदा तत्सर्वं हेयत्वेन
<>बुध्यते ततस्तन्निवर्त्तकमविद्यादि निवर्त्तयितुमिच्छति
<>तन्निवृत्त्युपायश्च तत्त्वज्ञानमिति कस्यचिच्चतसृतिर्वि-
<>द्याभिर्विभक्तं प्रमेयं भावयतः सम्यग्दर्शनपदवेदनीय-
<>तया तत्त्वज्ञानं जायते तत्त्वज्ञानान्मिथ्याज्ञानमपैति
<>मिथ्याज्ञानापाये दोषाः अपयान्ति दोषापाये प्रवृत्तिर-
<>पैति प्रवृत्त्यपाये जन्मापैति जन्मापाये दुःखमत्थन्तं नि-
<>वर्त्तते सात्यन्तिकी निवृत्तिरपवर्गः । निवृत्तेरात्यन्ति-
<>कत्वं नाम निवर्त्त्यसजातीयस्य पुनस्तत्रानुत्पाद इति
<>तथा च पारमर्षं सूत्रं “दुःखजन्मप्रवृत्तिदोषमिथ्याज्ञा-
<>नानामुत्तरोत्तरापाये तदनन्तराभावादपवर्गः” इति ।
<>ननु दुःखात्यन्तच्छेदोऽपवर्ग इत्येतदद्यापि कफोणिगु-
<>डायितं वर्त्तते तत्कथं सिद्धवत्कृत्य व्यवह्रियत इति
<>चेन्मैवं सर्वेषां मोक्षवादिनामपवर्गदशायामात्यन्तिकी
<>दुःखनिवृत्तिरस्तीत्यस्यार्थस्य सर्वतन्त्रसिद्धान्तसिद्धतया घ-
<>ण्टापथत्वात् न ह्यप्रवृत्तस्य दुःखं प्रत्यापद्यते इति क-
<>श्चित् प्रपद्यते तथा हि आत्मोच्छेदो मोक्ष इति माध्य-
<>मिकमते दुःखोच्छेदोऽस्तीत्येतावत्तावदविवादम् । अथ
<>मन्येथाः शरीरादिवदात्मापि दुःखहेतुत्वादुच्छेद्य इति
<>तन्न सङ्गच्छ्रते विकल्पानुपपत्तेः किमात्मा ज्ञानसन्तानो
<>विवक्षितः तदरिक्तो वा । प्रथमे न विप्रतिपत्तिः कः
<>खल्वनुकूलमाचरति प्रतिकूलमाचरेत । द्वितीये तस्य
<>नित्यत्वे निवृत्तिरशक्यविधानैव प्रवृत्त्यनुपपत्तिश्चाधिकं
<>दूषणं, न खलु कश्चित् प्रेक्षावान् “आत्मनस्तु कामाय सर्वं
<>प्रियं भवतीति” सर्वतः प्रियतमस्यात्मनः समुच्छेदाय प्रय-
<>तते सर्वो हि प्राणी मुक्त इति व्यवहरति ।
<P>धर्मिनिवृत्तौ निर्मलज्ञानोदयो महोदय इति विज्ञान-
[Page4157-b+ 38]
<>वादिवादे सामग्र्यभावः सामानाधिकरण्यानुपपत्तिश्च ।
<>भावनाचतुष्टयं हि तस्य कारणमभीष्टं तच्च क्षणभङ्गपक्षे
<>स्थिरैकाधारासम्भवात् लङ्घनाभ्यासादिवदनासादितप्र-
<>कर्षं न स्फुटमभिज्ञानमभिजनयितुं प्रभवति सोपप्लवस्य
<>ज्ञानसन्तानस्य बद्धत्वे निरुपप्लवस्य च मुक्तत्वे यो बद्धः
<>स एव मुक्त इति सामानाधिकरण्यं न सङ्गच्छते ।
<P>आवरणमुक्तिर्मुक्तिरिति जैनजनाभिमतोऽपि मार्गो
<>न निरर्गलः अङ्ग भवान् पृष्टो व्याचष्टां किमा-
<>वरणं? धर्माधर्मभ्रान्तय इति चेत् इष्टमेव । अथ देह-
<>मेवावरणं तथा च तन्निवृत्तौ पञ्जरान्मुक्तस्य शुकस्येवा-
<>त्मनः सततोर्द्ध्वगमनं मुक्तिरिति चेत्तदा वक्तव्यं किमय-
<>मात्मा मूर्त्तोऽमूर्त्तो वा । प्रथमे निरवयवः सावयवो वा
<>निरवयवत्वे निरवयवो मूर्त्तः परमाणुरिति परमाणु-
<>लक्षणापत्त्या परमाणुधर्मवदात्मधर्माणामतीन्द्रियत्वं प्रस-
<>जेत् । सावयवत्वे यत्सावयवं तदनित्यमिति प्रतिबन्ध-
<>बलेनानित्यत्वापत्तौ कृतप्राणाशाकृताभ्यागमौ निष्प्रति-
<>बन्धौ प्रसरेताम् । अमूर्त्तत्वे गमनमनुपपन्नमेव चल-
<>नात्मिकायाः क्रियायाः मूर्त्तप्रतिबन्धात् ।
<P>पारतन्त्र्यं बन्धः स्वातन्त्र्यं मोक्ष इति चार्वाकपक्षेऽपि
<>स्वातन्त्र्यं दुःखनिवृत्तिश्चेदविवादम् ऐश्वर्य्यं चेत् साति-
<>शयतया सापेक्षतया च प्रेक्षवतां नाभिमतम् ।
<>प्रकृतिपुरुषान्यत्वख्यातौ प्रकृत्युपरमे पुरुषस्य स्वरूपेणा-
<>वस्थानं मुक्तिरिति साङ्ख्याख्यातेऽपि पक्षे दुःखोच्छेदोऽ-
<>भ्युपेयते विवेकज्ञानं पुरुषाश्रयं प्रकृत्याश्रयं वेति
<>एतावदवशिष्यते तत्र पुरुषाश्रयमिति न श्लिष्यते पुरुषस्य
<>कौटस्थ्यात् स्थाननिरोधापातान्नापि प्रकृत्याश्रयः अचेन-
<>त्वात् तस्याः । किञ्च प्रकृतिः प्रवृत्तिस्वभावा निवृत्ति-
<>स्वभावा वा आद्ये अनिर्मोक्षः स्वभावस्यानपायात् द्वितीये
<>सम्प्रति संसारोऽस्तमियात् ।
<P>नित्यनिरतिशयसुखाभिव्यक्तिर्मुक्तिरिति भट्टसर्वज्ञा-
<>द्यभिमतेऽपि दुःखनिवृत्तिरभिमतैव परन्तु नित्यसुखं
<>न प्रमाणपद्धतिमध्यास्ते । श्रुतिस्तत्र प्रमाणमिति चेन्न
<>योग्यानुपलब्धिबाधिते तदनवकाशादवकाशे वा ग्राव-
<>प्लावेऽपि तथा भावप्रसङ्गात् । ननु सुखाभिव्यक्तिर्मु-
<>क्तिरिति पक्षं परित्यज्य दुःखनिवृत्तिरेव मुक्तिरिति
<>स्वीकारः क्षीरं विहायारोचकग्रस्तस्य सौवीररुचि-
<>मनुहरतीति चेत्तदेतन्नाटकपक्षपतितं त्वद्वच इत्यु-
<>पेक्ष्यते । सुखस्य सातिशयत्वेन प्रत्यक्षतया बहुप्रत्व-
[Page4158-a+ 38]
<>नीकाक्रान्ततया साधनप्रार्थनापरिक्लिष्टतया च दुःखा-
<>विनाभूतत्वेन विषानुषक्तमधुवत् दुःखपक्षनिःक्षेपात् । ननु
<>“एकमनुसन्धित्सतोऽपरं प्रच्यवते” इति न्यायेन दुःखवत्
<>सुखमप्युच्छिद्यत इति अकाम्योऽयं पक्ष इति चेन्मैवं
<>मस्थाः सुखसम्पादने दुःखसाधनबाहुल्यानुषङ्गनियमेन
<>तप्तायःपिण्डे तपनीयबुद्ध्या प्रवर्त्तमानेन साम्यापातात्
<>तथा हि न्यायोपार्जितेषु विषयेषु कियन्तः सुखखद्योताः
<>कियन्ति दुःखदुर्दिनानि अन्यायोपार्जितेषु तु यद्भवि-
<>ष्यति तन्मनसापि चिन्तयितुं न शक्यमित्येतत् स्वानु-
<>भवमनाच्छादयन्तः सन्तोविदाङ्कुर्वन्तु विदांवरा भवन्तः ।
<>तस्मात् परिशेषात् परमेश्वरानुग्रहवशाच्छवणादिक्रमे-
<>णात्मतत्त्वसाक्षात्कारवतः पुरुषधौरेयस्य दुःखनिवृत्ति-
<>रात्यन्तिकी निःश्रेयसमिति निरवद्यम् । नन्वीश्वरसद्भावे
<>किं प्रमाणं प्रत्यक्षमनुमानमागमो वा न तावदत्र प्र-
<>त्यक्षं क्रमते, रूपादिरहितत्वेनातीन्द्रियत्वात् नाप्यनु-
<>मानं तद्व्याप्तिलिङ्गामावात् नागमः विकल्पासहत्वात्
<>किं नित्योऽवगमयत्यनित्यो वा । आद्ये अपसिद्धान्ता-
<>पातः द्वितोये परस्पराश्रयापातः । उपमानादिकमशक्य-
<>शङ्कं नियतविषयत्वात् । तस्मादीश्वरः शशविषाणायते
<>इति चेत्तदेतन्न चतुरचेतसां चेतसि चमत्कारमाविष्क-
<>रोति । विवादास्पदं नगसागरादिकं सकर्तृकं कार्य्य-
<>त्वात् कुम्भवत् । न चायमसिद्धो हेतुः सावयवत्वेन तस्य
<>सुसाधनत्वात् । ननु किमिदं सावयवत्वम् अवयवसंयो-
<>गित्वम् अवयवसमवायित्वं वा नाद्यः गगनादौ व्यमि-
<>चारात् न द्वितीयः तन्तुत्वादावनैकान्त्यात् । तस्मादनु-
<>पपन्नमिति चेन्मैवं वादीः समवेतद्रव्यत्वं सावयवत्व-
<>मिति निरुक्तेर्वक्तुंशक्यत्वात् । नापि विरुद्धो हेतुः
<>माध्यविपर्य्ययव्याप्तेरभावात् नाप्यनैकान्तिकः पक्षाद-
<>न्यत्र वृत्तेरदर्शनात् नापि कालात्ययोपदिष्टः बाधकानु-
<>पलम्भात् नापि सत्प्रतिपक्षः प्रतिभटादर्शनात् । ननु
<>नगादिकमकर्तृकं शरीराजन्यत्वात् गगनवदिति चेन्नै-
<>तत् परीक्षाक्षममीक्ष्यते नहि कठोरकण्ठीरवस्य कुरङ्ग-
<>शावः प्रतिभटो भवति अजन्यत्वस्यैव समर्थतया शरीर-
<>विशेषणवैयर्थ्यात् । तर्ह्यजन्यत्वमेव साधनमिति चेन्ना-
<>सिद्धेः । नापि सोपाधिकत्वशङ्काकलङ्काङ्कुरः सम्भवी
<>अतुकूलतर्कसम्भवात् यद्ययमकर्तृकः स्यात् कार्य्यमपि
<>न स्यादिह जगति नास्त्येव तत्कार्य्यं नाम यत्कारकच-
<>क्रमवधीर्य्यात्मानमासादयेदित्येतदविवादम् । तच्च सर्वं
[Page4158-b+ 38]
<>कर्तृविशेषोपहितमर्य्यादं कर्तृत्वं चेतरकारकाप्रयोज्यत्वे
<>सति सकलकारकप्रयोक्तृत्वलक्षणं ज्ञानचिकीर्षाप्रयत्ना-
<>धारत्वम् । एवञ्चकर्तृव्यावृत्तेस्तदुपहितसमस्तकारकव्या-
<>वृत्तावकारणककार्य्योत्पादप्रसङ्गः । इति स्थूलः प्रमादः ।
<>तथा निरटङ्कि शङ्करकिङ्करेण “अनुकूलेन तर्केण
<>सनाथे सति साधने । साध्यव्यापकताभङ्गात् पक्षे नो-
<>पाधिसम्भवः” इति । यदीश्वरः कर्त्ता स्वात्तर्हि शरीरी
<>स्यादित्यादिप्रतिकूलतर्कजातं जागर्त्तीति चेदीश्वरसिद्ध्य-
<>सिद्धिभ्यां व्याघातात् तदुदितमुदयनेन “आगमादेः प्रमा-
<>णत्वे वाधनादनिषेधनम् । आभासत्वे तु सैव स्यादा-
<>श्रयासिद्धिरुद्धता” इति । न च विशेषविरोधः शक्य-
<>शङ्कः ज्ञातत्वाज्ञातत्वविकल्पपराहतत्वात् । तदेतत्
<>परमेश्वरस्य जगन्निर्माणे प्रवृत्तिः किमर्था स्वार्था परार्था
<>वा आद्येऽपीष्टप्राप्त्यर्था अनिष्टपरिहारार्था वा नाद्यः
<>अवाप्तसकलकामस्य तदनुपपत्तेः अतएव न द्वितीयः ।
<>द्वितीये प्रवृत्त्यनुपपत्तिः कः खलु परार्थं प्रवर्त्तमानं
<>प्रेक्षावानित्याचक्षीत । अथ करुणया प्रवृत्त्युपपत्तिरि-
<>त्याचक्षीत कश्चित्तं प्रत्याचक्षीत तर्हि सर्वान् प्राणिनः
<>सुखिन एव सृजेदीश्वरः न दुःखशबलान् करुणाविरो-
<>धात् । स्वार्थमनपेक्ष्य परदुःखप्रहरणेच्छा हि कारुण्यं
<>तस्मादीश्वरस्य जगत्सर्जनं न युज्यते । तदुक्तं भट्टाचार्य्यैः
<>“प्रयोजनमनुद्दिश्य न मन्दो हि प्रवर्त्तते । जगच्च सृ-
<>जतस्तस्य किं नाम न कृतं भवेत्” इति । नास्तिकशि-
<>रोमणे! तावदीर्ष्याकषायिते चक्षुषी निमील्य परिभाव-
<>यतु भवान् करुणया प्रवृत्तिरस्त्येव, न च निसर्गवः
<>सुखमयसर्गप्रसङ्गः सृज्यप्राणिकृतसुकृतदुष्कृतपरिपाकवि-
<>शेषाद्वैषम्योपपत्तेः न च स्वातन्त्र्यभङ्गः शङ्कनीयः “स्वाङ्गं
<>स्वव्यवधायकं न भवतीति, न्यायेन प्रत्युत तन्निर्वाहाच्च ।
<>“एक एव रुद्रो न द्वितीयोऽवतस्थे” इत्यादिरागमस्तत्र
<>प्रमाणम् । यद्येवं तर्हि परस्पराश्रयबाधव्याधिं समाध-
<>त्स्वेति चेत् तस्यानुत्थानात् किमुत्पत्तौ परस्पराश्रयः
<>शङ्क्यते ज्ञप्तौ वा । नाद्यः आगमस्येश्वराधीनोत्पत्तिकत्वे-
<>ऽपि तस्यान्यतोऽवगमात् नापि तदनित्यत्वं ज्ञप्तौ, आग-
<>मानित्यत्वस्य तीव्रादिधर्मोपेतत्वादिना सुगसत्वात् । तस्मा-
<>न्निवर्त्तकधर्मानुष्ठानवशादीश्वरप्रसादसिद्धावभिमतेष्टसिद्धि-
<>रिति सर्वमवदातम्” ।
<>४ नये नीतौ ५ नीतिसाधने उपाये ६ विष्णौ च “अग्रणी-
<>र्ग्रामणीः श्रीमान् न्यायो तेता समीरणः” विष्णुस०
[Page4159-a+ 38]
<>“प्रमाणानुग्राहकस्तर्को न्यायः” भा० तदनुगृहीतप्रमा-
<>णगम्यो भगवानपि न्यायशब्देन लक्षितलक्षणया
<>प्रतिपाद्यते” आनन्दगिरिः । “न्यायप्रसूनाञ्जलिः”
<>कुसुमाञ्जलिः “समस्तोपपन्नलिङ्गप्रतिपादकं वाक्यं
<>न्यायः” हरिदासः । निश्चितमीयते निर्णीयतेऽनेन करणे
<>घञ् । ७ वेदार्थनिर्णयसाधने अधिकरणात्मके पदार्थे
<>अधिकरणशब्दे १२६ पृ० दृश्यम् । स च न्यायः पूर्वोत्त-
<>रवेदसम्बन्धी जैमिनिवेदव्यासाभ्यां बहुप्रकारो दर्शितः ।
<>ततएव संक्षिप्य माधबाचार्य्येण जैमिनीयन्यायमालायां
<>वैयासिकन्यायमालायाञ्च प्रायशः सर्वे न्याया दर्शितास्ते
<>च ततएवावगन्तव्याः । ८ लोकशास्त्रप्रसिद्धदृष्टान्तभेदेषु ते
<>च लौकिकन्यायतया प्रसिद्धाः । ते च नानास्थानात् सं-
<>गृह्यात्र प्रदर्श्यन्ते
<HI>१ “अक्रे चेन्मधु विन्देत किमर्थं पर्वतं व्रजेत्” इति न्यायः
<>यत्राल्पायासेनाभीष्टसिद्धिर्जायते तत्र बह्वायाससाध्ये
<>प्रेक्षावतां न प्रवृत्तिरिति प्रदर्शनायास्य न्यायस्य प्रवृत्तिः ।
<HI>२ अजाकृपाणीयन्यायः अजाकृपाणपदे तत्स्थितक्रियाविशेष-
<>परे अजागमनकालीनं कृपाणपतनं यथाकस्मिकम् ।
<>तथा चाकस्मिकाजागमनकालीनकृपाणपतनतुल्ये आक-
<>त्मिकानिष्टलाभस्थलेऽस्य न्यायस्य प्रवृत्तिः ।
<HI>३ अजातपुत्रनामोत्कीर्त्तनन्यायः भाविसंज्ञया निर्देशेऽस्य प्रवृत्तिः ।
<HI>४ अधिकं तु प्रविष्टं न च तद्धानिरिति न्यायः यत्राधिकप्रवेशे-
<>ऽपि प्रकृतस्य न हानिस्तत्रायं प्रवर्त्तते ।
<HI>५ अध्यारोपन्यायः अध्यारोपो नाम वस्तुन्यवस्त्वारोपः यथा-
<>ऽरजतभूतायां शुक्तौ रजतारोप इति वेदान्तिनः । ननु
<>कथमवस्तुनोनिरात्मकस्य आरोपः क्वचिद्दृष्टपूर्वस्य सतः
<>क्वचिदारोपदर्शनात् यथा जबायां दृष्टस्य लौहित्यस्य
<>स्फटिके आरोपः इति चेत्सत्यं तत्सिद्धयेऽनुभवमात्र-
<>मपेक्ष्यते न तु पूर्वमनुभूतस्य तात्त्विकत्वमपि व्यतिरेकाभा-
<>वात् सन्दिग्धविपर्य्ययेष्वपि अत्र स्थाणौ मे नरो वा
<>राक्षसोवेति सन्देह आसीत् अस्यां रज्ज्वां सर्पोऽय-
<>मिति विपर्य्ययं आसीत् इत्यादिसंस्कारकार्यस्मृतिदर्श-
<>नात् । न च सन्देहविपर्य्यययोरेवेयं स्मृतिर्न तदर्थ-
<>योरिति वाच्यम् अर्थविरहिणोस्तयोः स्मृतिगोचर-
<>त्वायोगात् । तस्मात्तुच्छेतरस्य पूर्वपूर्वभ्रमानुभूतस्या-
<>प्युत्तरोत्तरारोपोपपत्तिः । भ्रमतवाहस्य च वीजाङ्कु-
<>रप्रवाहन्यायेनानादितयाऽन्योन्याश्रयानवस्थादिप्रसङ्गान-
<>बकाशात् । तथा च परमार्थसति सच्चिदानन्दब्रह्मणि
[Page4159-b+ 38]
<>वस्तुनि अवस्तुनोऽनिर्वचनीयस्याज्ञानतत्कार्य्यादेरध्या-
<>रोपः । ब्रह्मतत्त्वसाक्षात्कारेण चाध्यारोपिताज्ञाना-
<>देर्निवृत्तिः यथा शुक्तिकादिज्ञानेन रजतादिनिवृत्तिः ।
<>अतएवाज्ञानादीनां ज्ञाननिर्वत्त्यत्वान्यथानुपपत्त्या अ-
<>ध्यारोपितत्वं कल्प्यते इत्याकरे स्थितम् ।
<HI>६ अन्धकूपपतनन्यायः अनेन पथा गन्तव्यमिति सत्पुरुषे-
<>णोपदिष्टस्तत्पथं परिमुञ्चन्नन्धो यथा कूपे पतति एबं
<>वेदाद्युपदिष्टमार्गं परित्यजन्नज्ञः नरकादौ पततीत्यस्य
<>न्यायस्य तत्र प्रवृत्तिः” ।
<HI>७ अन्धगजन्यायः अन्धैर्निर्धारितो गजः शा० त० अन्घगजः ।
<>तत्तुल्यन्यायः । यथा हि जन्मान्धा बहवः कञ्चिटनन्धं
<>पुरुषमूचुरस्मान् गजं ज्ञापयेति । स च गजशालायां
<>नीत्वा कञ्चित् कञ्चित् गजावयवं केनचित् केनचित्
<>ग्राहयित्वोवाच अयं गज इति ते चान्धास्तदुप-
<>दिष्टास्तत्तदवयवं गजत्वेन निश्चित्य स्वस्वगृहे आ-
<>गताः परस्परं विवदन्ते । तत्र कर्णस्पंर्शीं शूर्पाकारो
<>गज इति, शुण्डास्पर्शी महासर्पतुल्य इति जङ्घाग्रा-
<>ही स्तम्भतुल्य इति पुच्छग्राहकः स्थूलरज्जुसम इति
<>पृष्ठग्राही चतुरस्रसमो गज इति । एवमुपदिष्टाज्ञपुरुष
<>बुद्धिवैचित्र्यात् ईश्वरस्य नानारूपकल्पनमित्यत्र न्यायाव-
<>तारः । अन्धहस्तीत्यादिन्यायोऽप्यत्र प्रसरति ।
<HI>८ अन्धगोलाङ्गूलन्यायः अन्धेन गृहीतं गोलाङ्गूलम् शा० त०
<>अन्धगोलाङ्गूलंतत्तुल्यन्यायः “तन्निष्ठस्य मोक्षोपदेशात्”
<>शा० सू० भाष्ये “यदि चाज्ञस्य सतो मुमुक्षोरचेतनमना-
<>त्मानमात्मेत्युपदिशेत् प्रमाणभूतं शास्त्रं स च श्रद्दधान-
<>तयाऽन्धगोलाङ्गूलन्यायेन तदात्मदृष्टिं न परित्यजेत् तद-
<>तिरिक्तं चात्मानं न प्रतिपायेत् तथा सति पुरुषार्था-
<>द्विहन्येत अनर्थञ्च ऋच्छेत्” इत्युक्तम् । विवृतञ्चैतत्
<>रत्नप्रभायां यथा “यथा कश्चित्किल दुष्टात्मा महारण्ये
<>पतितमन्धं बन्धुनगरं जिगमिषुं बभाषे किमत्रायुष्मता
<>दुःखितेन स्थीयते इति । स चान्धः सुखवाणीमाकर्ण्य
<>तमाप्तं मत्वोवाच अहो मद्भागधेयं यदत्रभवान् दीनं
<>मां स्वाभीष्टनगरं गन्तुमसमर्थं भाषते इति स च
<>विप्रलिप्सुः दुष्टं गोयुवानमानीय तदीयलाङ्गूलमन्धेन
<>ग्राहयामास उपदिदेश च एनमन्धम् एष गोयुवा त्वा-
<>मिष्टनगरं नेष्यति मा त्यजास्य लाडूलमिति स चान्धः
<>श्रद्धालुतया तदत्यजन् स्वाभीष्टमप्राधानर्थपरस्परां प्राप्तः
<>तेन न्यायेनेति” । एवमन्यत्राप्येवं विषयेऽस्य प्रचारः ।
[Page4160-a+ 38]
<HI>९ अन्धचटकन्यायः अन्धस्य हस्ते पतितश्चटकः शा० त० ।
<>यथा दैवात् अन्धस्य हस्ते पतितश्चटकोऽन्धेन गृहीत
<>इति लोकप्रसिद्धिः । एवं दैवादभीष्टलाभे कस्यचिदकार-
<>णस्यापि कारणत्वकल्पनं घुणाक्षरन्यायविषये इवास्य
<>प्रवृत्तिः ।
<HI>१० अन्धपरम्परान्यायः एकेनान्धेन यथोपदिष्टमन्धान्तरं पुनर-
<>न्यमन्धं तथैवोपदिशति इत्येवमज्ञस्याज्ञान्तरं प्रत्युपदेश-
<>परम्परा न प्रामाणिकीति विवक्षायामस्य प्रवृत्तिः ।
<HI>११ अपवादन्यायः अधिष्ठाने भ्रान्त्या प्रतीतस्य तदतिरेकेणा-
<>भविनिश्चयोऽपवादः, यथा स्थाण्वादौ भ्रान्त्या प्रतीतस्य
<>पुरुषादेः स्थास्वाद्यतिरेकेणाभावनिश्चयः । अयमेव बाधो
<>विलापनमिति चोच्यते स चायं बाधस्त्रिविधः श्रौतो
<>यौक्तिकः प्रत्यक्षश्चेति । “अथात आदेशी नेति नेति”
<>“नेह नानास्ति किञ्चन” इत्यादिश्रुतेर्व्रह्मातिरिक्ताभाव-
<>निश्चयः श्रौतो बाधः । कनकाद्यतिरेकेण कटका-
<>द्यभावनिश्चयवन्निखिलकारणब्रह्मातिरेकेण निखिल-
<>प्रपञ्चाभावं निर्द्धार्त दृश्यमानस्य मिथ्यात्वनिर्द्धारणात्
<>प्रपञ्चस्य ब्रह्ममात्रात्मकत्वनिश्चयो यौक्तिको बाधः । इयं
<>रज्वुः न सर्प इत्युपदेशसहकृतप्रत्यक्षेणेव तत्त्वम-
<>स्यादिवाक्यजनितेन चिन्मात्रोऽहमिति प्रत्यक्षेण ब्रह्मात्म-
<>निश्चयः प्रत्यक्षबाधः ।
<HI>१२ अर्द्धजरतीयन्यायः इवार्थे छ । अयं च ३७४ पृ० दर्शितः ।
<HI>१३ अशोकवनिकान्यायः अशोकवनिकागमने यथेष्टच्छायासौ-
<>रभलाभेन अन्यत्र गमनाकाङ्क्षा यथा न भवेत् एवं यत्रेष्ट
<>लाभादन्यत्रेच्छाभावस्तत्रायं प्रवर्त्तते ।
<HI>१४ अश्मलोष्ट्रन्यायः लेष्ट्रस्य तूलाद्यपेक्षया काठिन्येऽपि अ-
<>श्मापेक्षया मृदुत्वं यथा । तथा यस्य यदपेक्षया वैषम्या-
<>पिक्यं विवक्ष्यते तत्रास्य प्रवृत्तिः । अल्पान्तरत्वविवक्षायां
<>तु पाषाणेष्टकान्यायोऽवतरति ।
<HI>१५ असाधारण्येन व्यपदेशाभवन्तीति न्यायः यथा गोतमोक्त-
<>शास्त्रे प्रमाणादिषोडशपदार्थप्रतिपादनेऽपि तदेकदेश
<>न्यायपदार्थस्य अन्यशास्त्रापेक्षयाप्राधान्येन प्रतिपाद-
<>नात् न्यायशास्त्रमिति तस्य संज्ञा एवमन्यत्र प्राधा-
<>न्यविवक्षया तत्तत्संज्ञेति तत्रास्य प्रवृत्तिः ।
<HI>१६ अहिकुण्डलन्यायः अहेः सर्पस्य यथा कुण्डलाकृतिवेष्टनं
<>स्वाभाविकं तथा यस्य स्वाभाविकधर्मो व्यपदिश्यते त-
<>त्रास्य प्रवृत्तिः ।
<HI>१७ आषाणकन्यायः लोकप्रसिद्धकथनमाभाणकं तद्वद्यम्य प्रसिद्धाभाणकं तत्रास्य प्रवृत्तिः ।
[Page4160-b+ 38]
<HI>१८ आम्रवणन्यायः वने इतरवृक्षसत्त्वेऽपि आम्राणां बाहुल्ये
<>यथा आम्रवणव्यवदेश एवमेकस्य प्राधान्ये “भूयस्त्वास्त-
<>द्वाद इति” न्यायेन तद्व्यपदेशो यत्र तत्रास्य प्रवृत्तिः ।
<HI>१९ उदकनिमज्जनन्यायः सत्याभिसन्धस्य उदकनिमज्जनरूपे
<>दिव्ये शोध्यस्य जलनिमज्जनसमये तत्स्थानान्निःक्षिप्तं
<>शरमादाय तत्पतनस्थानादितोऽपरो नरो यद्यतिवेगेन
<>शोध्यस्थानमागत्य तच्छिरोतिरिक्तं मुखनासिकाद्यवयवं
<>न पश्यति तदा शुद्धिः मिथ्याभिसन्धस्य तद्दर्शनादशुद्धि-
<>रित्येवं दिव्ये प्रसिद्धिवत् यत्र सत्यासत्ययोर्ज्ञानं तत्रास्य
<>प्रवृत्तिः ।
<HI>२० उपयन्नपयन् धर्मोविकरोति हि धर्मिणमिति न्यायः
<>यथा पूर्वस्य रूपरसादिरूपधर्मपरावृत्तौ रूपरसाद्यन्तरो-
<>त्पत्तौ च घटादेर्धर्मिणोविकृतिरेवं यस्य घर्मिणः पूर्वध-
<>र्मस्यापगमे अन्यधर्मस्योत्पत्तिस्तत्रायं न्यायोऽवतरति ।
<HI>२१ उपवासाद्वरं भैक्ष्यमितिन्यायः भिक्षायाः क्लेशजनकत्वे-
<>ऽपि उपवासस्याधिकदुःखप्रदस्यापेक्षया इष्टत्वेन यथा
<>वरत्वं तथा क्लेशदायकतारतम्येन बहुदुःखदायकापेक्षया
<>स्वल्पदुःखदायकस्य वरत्वं यत्रोपदिश्यते तत्रास्य प्रवृत्तिः ।
<HI>२२ उभयतः पाशारज्वुन्यायः रज्ज्वां यथा उपयपार्श्वे पा-
<>शसत्त्वे उभयपार्श्वयोर्गमने बन्धनम् एवमुपन्यस्तयोः
<>पक्षयोर्दुष्टत्वे दोषोद्धारणाभावेन बद्धवद्भावेऽस्य प्रवृत्तिः ।
<HI>२३ उष्ट्रकण्टकभक्षणन्यायः उष्ट्रस्य शमीकण्टकवेधजातदुःख-
<>कालेऽपि शमोपत्रभक्षणजसुखलेशो यथा तथाभीष्टविष-
<>योपार्जनदुःखकाले तदुपार्जितद्रव्यजसुखलेशो यत्रोप-
<>दिश्यते तत्रास्य प्रवृत्तिः ।
<HI>२४ एकं सन्धित्सतोऽपरं प्रच्यवत इति न्यायः यथा एकं
<>कांस्यपात्रावयवभेदं सन्धातुमिच्छतोऽपरं तदवयवमत्यन्ता-
<>नलसंयोगेन नष्टमिव प्रच्यवते एवमन्यत्र एकस्य सन्धाने-
<>च्छया कृतव्याषारभेदेऽन्थस्य यत्र प्रच्यवः, तत्रास्य प्र-
<>वृत्तिः । तथा एकामसिद्धिं परिहरतोद्वितीयासि-
<>द्धिप्रसङ्गः । यथोदाहृतं बौद्धाधिकारे उदयनेन
<>यथा अङ्कुराद्यकर्तृकं शरीराजन्यत्वादित्यत्र शरीरीति
<>विशेषणेन स्वरूपासिद्धिं परिहरतो बौद्धस्य व्याप्यत्वा-
<>सिद्धिरापद्यते इत्यन्तेन” ।
<HI>२५ एकवाक्यतापन्नानां सम्भूयैकार्थप्रतिपादकत्वमिति न्यायः
<>सम्भूय मिलित्वा इतरसाचिव्येनेत्यर्थः । यथा प्रयाजा-
<>द्यङ्गजातवाक्यसम्भूयानां दर्शापूर्वार्थकसाधकत्वेनैकवा-
<>क्यत्वमित्येवं यत्र विचक्ष्यते तत्रास्य प्रवृत्तिः ।
[Page4161-a+ 38]
<HI>२६ एकसम्बन्धिज्ञानमपरसम्बन्धिस्मारकमिति न्यायः यथा
<>हस्तिदर्शनात् तत्सम्बन्धिनो हस्तिपकादेः स्मरणमेवं
<>शब्दज्ञानात् वृत्तिसम्बन्धेन शब्दसम्बन्धिनोऽर्थस्य स्मरण-
<>मित्यादि यत्रोपदिश्यते तत्रास्य प्रवृत्तिः ।
<HI>२७ एकाकिनी प्रतिज्ञा हि प्रतिज्ञातं न साधयेदिति न्यायः
<>एकाकिनी हेत्वादिचतुष्कहीना परार्थानुमाने हि प्रति-
<>ज्ञादिपञ्चकेनैवार्थसिद्धिः न केवलप्रतिज्ञामात्रेणार्थसिद्धिः
<>तथात्वे सर्वत्र सर्वेसिद्धिप्रसङ्गात् । प्रतिज्ञादिपञ्चकञ्चानु-
<>पदमुक्तम् । न हि प्रतिज्ञामात्रेणार्थसिद्धिरिति न्या-
<>योऽप्येतादृशएव शब्दमात्र भेदः ।
<HI>२८ औपाधिकाकाशभेदन्यायः यथा औपाधिकाकाशगोचरं
<>ज्ञानं सविशेषणे हीति न्यायेनोपाधिभेदविषयं तथा
<>जीवब्रह्मभेदविषयं प्रत्यक्षादिकं तदुपाधिभेदविषय-
<>मित्येवं यत्र विवक्ष्यते तत्रायं प्रवर्त्तते । “घटसंवृत
<>आकाशे नीयमाने यथा पुनः । घटो नीयेत नाकाशं
<>तद्वज्जीबो नभोपमः” इति श्रुत्युक्तिश्चैतन्न्यायमूलिका ।
<HI>२९ कण्ठचामीकरन्यायः चामीकरशब्दः चामीकरनिर्मित-
<>भूषणपरः । तद्धि यथा कण्ठगतमपि चिरप्राप्तमपि
<>विस्मृतं सत् दुःखाकरोति आप्तोदेशात् प्राप्नमिव भवत्
<>सुखाकरोति न तु वस्तुतोज्ञानातिरिक्ता तस्य प्राप्ति-
<>रस्ति प्राप्तत्वात् । एवं यस्य प्राप्तस्य नष्टभ्रान्त्या दुःखं
<>सदुपदेशेन तज्ज्ञानाच्च सुखं यत्रोपदिश्यते तत्रास्य प्र-
<>वृत्तिः । तथा जीवस्य स्वतःसिद्धब्रह्मात्मकस्य अज्ञानादि
<>दोषात् तद्विस्मरणं तत्त्वमस्यादिवाक्यजसाक्षात्कारेण अप्रा-
<>प्तस्य प्राप्तिरिव भवतीत्युपचर्य्यते ।
<HI>३० कदम्बगोलकन्त्यायः कदम्बगोलकस्य गोलाकारकदम्बस्य
<>सर्वावयवेषु यथा युगपत् पुष्पोद्गमः एवं सर्वप्रदेशेषु
<>युगपत् यत्र प्रसरस्तत्रास्य न्यायस्य प्रवृत्तिः । “कदम्ब-
<>गोलकन्यायादुत्पत्तिः कस्यचिन्नये” भाषा० ।
<HI>३१ कफोणिगुडन्यायः कफोणौ गुडाभावेऽपि तदाशया यथा
<>लेहनमेवं यत्र वस्त्वसद्भावेऽपि तत्प्रत्याशया व्यापारभेद-
<>स्तत्रास्य प्रवृत्तिः ।
<HI>३२ करकङ्कणन्यायः कङ्कणं करभूषणमित्यमरोक्तेः कङ्कणश-
<>ब्दस्यैव करभूषणवाचित्वेऽपि तत्पूर्वं करशब्दप्रयोगे यथा
<>प्रयोगकाले तस्य करसम्बन्धिता द्योत्यते एवमन्यस्यापि
<>तत्काले तत्सम्बन्धद्योतनार्थं यत्र प्रयोगस्तत्रास्य प्रवृत्तिः ।
<HI>३३ काकतालीयन्यायः इवार्थे छ । काकतालोयशब्दे १८४३ पृ०
<>दृश्यः । अत्रायं विशेषः अतर्कितेष्टलाभे अतर्कितानिष्ट
[Page4161-b+ 38]
<>लाभे चायमवतरति तथा हि अकस्मान्महाफलस्याग्रै पत-
<>नात् काकस्योपभोगलाभः । एवं तत्फलस्य शिरसि पत-
<>नात् मरणमपि सम्भवति । तत्रानिष्टलाभे “फलन्ति
<>काकतालीयं तेभ्यः प्राज्ञान बिभ्यति” वेणीस० । इष्टा-
<>वाप्तौ “यत्तया मेलनं तत्र लाभो मे यश्च सुभ्रुवः । तदेतनु
<>काकतालीयमवितर्कितसम्भवम्” चन्द्रालोकः । “पतत्
<>तालफलं यथा काकेनोपभुक्तमेवं रहोदर्शनक्षुभितहृदया
<>तन्वी मया भुक्तेति” कुवलयानन्दः ।
<HI>३४ काकदध्युपघातकन्यायः यथा काकेभ्यो दधि रक्ष्यतामित्यादौ
<>उपघातकमात्राभिप्रायत्वेन काकशब्दस्य दध्युपघातक-
<>मात्रे लक्षणा एवं यत्र तात्पर्य्यवशेनेतरार्थपरत्वं तत्रास्य
<>प्रवृत्तिः । तदुक्तमभियुक्तैः “काकेभ्यो रक्ष्यतामन्नमिति
<>बालोऽपि देशितः । उपघातप्रधानत्वात् न श्वादिभ्योऽपि
<>रक्षति?” ।
<HI>३५ काकदन्तगवेषणान्यायः काकस्य दन्ताः सन्ति नवा तेषां
<>शौक्ल्यं नवेत्यन्वेषणं यथा निष्फलं तथा यस्यान्वेषण
<>निष्फर्ल तत्रास्य प्रवृत्तिः ।
<HI>३६ काकमांसं शुनोच्छिष्टं स्वल्पं तदपि दुर्लभम् इति न्यायः
<>अत्यन्तनिकृष्टस्यातितुच्छ्रस्यापि दुर्लभत्वेऽयं न्यायः प्रवृर्त्तते ।
<HI>३७ काकाक्षिगोलकन्यायः एकस्य काकचक्षुषः प्रयोजनवशा
<>द्यथा उभयगोलके सञ्चारः तथा एकस्य पदार्धस्यो
<>भयत्र सम्बन्धविवक्षायामस्य प्रवृत्तिः ।
<HI>३८ कारणगुणप्रक्रमन्यायः कारणगुणाः सजातीयगुणान् कार्ये
<>आरभन्ते यथा तन्तुरूपादयः स्वकार्य्ये पटे सजातीय-
<>रूपादीनारभन्ते न विजातीयानेवं यत्र कारणगुणानु-
<>गमस्तत्रास्य प्रवृत्तिः ।
<HI>३९ कारयितुः कर्त्तृत्वन्यायः यः कारयति स करोत्येव यथा
<>राजा भटादिभिर्युद्धं कारयन् तत्कर्त्तेति व्यपदिश्यते
<>युद्धफलविजयराज्यलाभादेस्तद्गामित्वात् । तथा यत्र
<>विवक्षा तत्रास्य प्रवृत्तिः ।
<HI>४० कार्य्येण कारणसंप्रत्ययन्यायः कार्य्येण धूभादिना यथा
<>वह्न्यादेरनुमानरूपः संप्रत्यय एवं यत्र कार्येण कारण-
<>संप्रत्ययस्य विवक्षा तत्रास्य प्रवृत्तिः ।
<HI>४१ कुशकाशावलम्बनन्यायः नद्यादौ पतितस्य सन्तरणानभि-
<>ज्ञस्य यथ कुशकाशावलम्बनं निरर्थकमेवं प्रवलयुक्तिषु
<>निराकृतासु दुर्बलयुक्त्यवलम्बनं निरर्थकमित्येवमबलम्ब-
<>नस्य निरर्थकत्वविवक्षायामस्य प्रवृत्तिः ।
<HI>४२ कूपखानकन्यायः कूपखानकस्य कूपखननकाले गात्रे संलग्नं
[Page4162-a+ 38]
<>पङ्कं कूपोत्थितजलेन यथापयाति एवं विग्रहावच्छिन्ने-
<>श्वरभेदबुद्धिजन्योदोषस्तदुपासनजन्यसुकृतविशेषजेनाद्वै-
<>तवोधेन समूलं निवर्त्त्यतेत्येवं विवक्षायामस्य प्रवृत्तिः ।
<HI>४३ कूपमण्डूकन्यायः समुद्रमण्डूकं कथञ्चित्तीरसमीपस्थकूपं
<>गतं कूपस्थमण्डूकः पप्रच्छ कुत आगतोभवान्निति स च
<>समुद्रादिति प्रत्युक्तवान् । पुनः कूपमण्डूकः कीदृशः
<>समुद्र इति पप्रच्छ तेन चातीव सहानिति प्रत्युक्तं तत्किं
<>कूपसदृश इत्युक्ते तेन प्रत्युक्तं नहि नहि नास्ति तत्तु-
<>ल्योऽन्यः सहि सरितां पतिरनवगाह्यगाम्भीर्य्योऽलक्ष्य-
<>पारोऽतीव महत्तम इति । कूपमण्डूकस्तु कूपात् महान्
<>नास्ति त्वं तु मिथ्यैव प्रलपसीव्युक्तबान् । समुद्रभेकस्तु
<>तत् श्रुत्वा मनसा तमुपजहासेति लोके गाथा गीयते
<>तथा च यथा समुद्रमज्ञात्वा तन्महिमानं निराकुर्वन्
<>कूपमण्डूक उपहास्यतां प्राप्तस्तथा परसिद्धान्तानभि-
<>ज्ञस्तद्दूषणाय प्रवर्त्तमान उपहास्यतां गच्छतीति विव
<>क्षायामस्य प्रवृत्तिः ।
<HI>४४ कूपयन्त्रघटिकान्यायः कूपात् गभीरादपि यन्त्रेण यथा
<>घटिका उत्तोल्यते एवं अतिदुर्वोघत्वेन गम्भीरादपि
<>शास्त्रात् उपदेशादिरूपयन्त्रेण सारोद्धरणं यत्र विवक्ष्यते
<>तत्रास्य प्रवृत्तिः ।
<HI>४५ कूर्माङ्गन्यायः कूर्मः स्वेच्छया यथा निजाङ्गस्य सङ्कोच-
<>विकाशौ करोति एवं यस्येच्छावशात् स्वोपाध्यज्ञानका-
<>र्यजातस्य स्वोपाधौ सङ्कोचविकाशकारित्वमित्येवं विव-
<>क्षाविषयेऽस्य प्रवृत्तिः “यया संहरते चायं कूर्माङ्गा-
<>नीव सर्वशः” गीता ।
<HI>४६ कैमुतिकन्यायः यत्र दुर्बोधस्य दुःसाध्यस्य सुखेन बोध-
<>साघनादि तत्र सुबोधस्य सुसाध्यस्य नितरां सिद्धिरित्येवं
<>यत्र विवक्षा तत्रास्य प्रवृत्तिः ।
<HI>४७ कोषपानन्यायः कोषपानं दिव्यभेदः । तत्र यथा सर्व-
<>दिव्यसाधारणधर्मपूर्वदिनोपवासवतोऽभिशस्तस्य मिथ्यावा-
<>दिनः प्रभृतित्रयजलपानकाले कश्चित् सुखविशेषो भवति
<>शास्त्रनिर्दिष्टावधिकाले तु महद्दुःखं तथा हरिहरा-
<>दिष्वेकस्मिन् भक्तिव्याजेनेतरनिन्दां कुर्वतो निन्दाव्यस-
<>निनो यद्यपि तत्काले कश्चित् सुखविशेषः स्यात् तथापि
<>निन्दाजन्यदुरितपरिपाककाले कुम्भीपाकादिजन्यं घोर-
<>तमं दुःखं भवतीत्यस्य विवक्षायामस्य न्यायस्य प्रवृत्तिः ।
<HI>४८ क्रिया हि विकल्प्यते न वस्त्विति त्यायः क्रिया हि
<>कर्तुमकर्तुमन्यथा वा कर्तुं शक्यत्वात् विकल्प्यते न
[Page4162-b+ 38]
<>तु वस्तु एवं नैवं वेति विकल्प्यते । तदेतदुक्तं शा० भाष्ये
<>“कर्तुमकर्तुमन्यथा वा कर्तुंशक्यं लौकिकं वैदिकञ्च कर्म
<>यथा अतिरात्रे षोडशिनं गृह्णाति नातिरात्रे षोड-
<>शिनं गृह्णाति उदिते जुहोति अनुदिते जुहोति”
<>रथेन पद्भ्यामन्यथा वा गच्छति न गच्छति वेति । न तु
<>वस्त्वेवं नैवमस्ति नास्तीति वा विकल्प्यते विकल्पना
<>हि पुरुषबुद्धिसापेक्षा न वस्तुयाथात्म्यज्ञानं पुरुषबु-
<>ड्यपेक्षं किं तर्हि वस्तुतन्त्रमेव न हि स्थाणावेकस्मिन्
<>स्थाणुर्वा पुरुषोऽन्योवेति तत्त्वज्ञानं भवति तत्र पुरुषो
<>वान्योवेति मिथ्याज्ञानं स्थाणुरेवेति तत्त्वज्ञानम्” एव-
<>मन्यत्राप्यूह्यम् ।
<HI>४९ खले कपोतन्यायः “वृद्धा युवानः शिशवः कपोताः खले
<>यथाऽमी युगवत् पतन्ति । तथैव सर्वे युगपत् पदार्थाः
<>परस्परेणान्वयिनोभवन्ति” इत्युक्तरीत्या यत्र पदार्थानां
<>युगपदन्वयस्तत्रास्थ प्रवृत्तिः ।
<HI>५० गड्डलिकाप्रवाहन्यायः गड्डलिकानामवीनां संघादे
<>का चेत् नद्यादौ पतति तदा तत्सङ्घान्तर्गताः सर्वेऽपि
<>वार्यमाणा अपि तत्र पतन्तीति लोकप्रसिद्ध्या यत्र वार्य्य-
<>माणानामपि अनिष्टमार्गे धावनं तत्रास्य प्रवृत्तिः ।
<HI>५१ गुडजिह्विकान्यायः यथा तिक्तताभिया निम्बपानम-
<>कुर्वाणस्य बालस्य जिह्वायां गुडलेपं दत्त्वा पित्रा-
<>दिस्तं निम्बं पाययति एवमर्थवादवाक्यानि बहा-
<>याससाध्ये कर्मण्यप्रवर्त्तमानं पुरुषं स्वर्गाक्षय्यादिकं
<>श्रावयित्वा प्रवर्त्तयन्ति । फलश्रुतिरपि रोचनार्था
<>तदुक्तं मल० त० भाग० ११ स्क० “वेदोक्तमेव कुर्वाणो
<>निःसङ्गोऽर्पितुमीश्वरे । नैष्कर्म्यां लभते सिद्धिं रोच-
<>नार्था फलश्रुतिः” “फलश्रुतिरियं नणां नाश्रेयो
<>रोचनं परम् । श्रेयोविवक्षया प्रोक्ता यथा भैषज्य-
<>रोचनम्” अस्य तात्पर्य्यमुक्तं तत्रैव “पिब निम्बं प्रदा-
<>स्यामि खलु खण्डकलड्डुकान् । पित्रैवमुक्तः पिबति
<>तिक्तमप्यतिबालकः” । तत्र यथा निम्बादिपानस्य न
<>खलु खण्डादिलामएव प्रयोजनं किन्त्वारोग्यं तथा वेदो-
<>ऽप्यवान्तरफलैः प्रलोभयन् मोक्षायैव कर्माणि विधत्ते” ।
<HI>५२ गोबलीवर्द्दन्यायः बलीवर्द्दस्य गोविशेषत्वेऽपि बलीवर्द्दस्य
<>झटिति गोत्वेन बोधनार्थं यथा प्रयोगः तथाऽन्ययोः
<>सामान्यविशेषरूपयोर्झटिति बोधमार्थं यत्र प्रयोगस्त-
<>त्रास्य प्रवृत्तिः । एवं गोवृषन्यायोऽप्येतादृशार्थेऽवतरति ।
<HI>५३ घट्टकुटीप्रभातन्यायः तच्छब्दे २७८४ पृ० अस्य विवरणम् ।
[Page4163-a+ 38]
<HI>५४ घुणाक्षरन्यायः घुणः कीटभेदः तेन यथेष्टं वंशस्य खोदने
<>कृते ततो रेखासन्निवेशभेदेन दैवाद् यथाऽक्षराकारनि-
<>ष्पत्तिः एवमन्यार्थप्रवृत्तस्य दैवादन्यार्थस्य यत्र निष्पत्ति-
<>र्बिवक्ष्यते तत्रास्य प्रवृत्तिः ।
<HI>५५ चतुर्वदविन्न्यायः यथा गोहिरण्यादिरूपं बहुधनं चतु-
<>र्वेदविदे मया देयमिति कस्यचित् दातुर्वचनं श्रुत्वा कश्चित्
<>मूढः वेदाश्चत्वार इत्यहं जाने मह्यमिदं सर्वं
<>धनं देयमिति वदन् तद्धनं न लभते प्रत्युत उपहसनी-
<>यश्च भवति एवं सच्चिदानन्दरूपं प्रत्यगभिन्नं ब्रह्मेति
<>शब्द मात्राभिज्ञस्तदर्थशाब्दवोधमात्रशाली वा यस्तत्त्ववि-
<>त्त्वाभिमानेन तत्त्वविदां गतिं वाञ्छति स न तां प्रा-
<>प्नोति प्रत्युत उपहास्यश्च भवति । तथा च वेदसङ्ख्या-
<>मात्रज्ञाने तद्विशेषस्वरूपार्थयोरज्ञाने यथा तदभिज्ञयो-
<>ग्यसम्मानपूजामानालाभः तथा सच्चिदानन्दादिशब्दमात्र
<>ज्ञाने तदर्थस्य साक्षात्काराभावे न ब्रह्मभावापत्तिलक्ष-
<>णमुक्तिप्राप्तिरित्येवं यत्र विवक्ष्यते तत्रास्य प्रवृत्तिः ।
<HI>५६ चालनीयन्यायः चालनीभ्रामणे तत्स्थतण्डुलानां स्वछिद्र-
<>द्वारा सर्वेषां यथा पतनम् । एवं क्वचित्स्थितवस्तूनां सर्वेषां
<>लक्षणादिवहिर्भावो यत्र सम्भाव्यते तत्रास्य प्रवृत्तिः ।
<>यथा व्यापकतालक्षणे साध्यप्रतियोगिकामावप्रवेशे महा-
<>नसोयवह्न्यधिकरणे पर्वतीयवह्न्यभावस्य एवं पर्व-
<>तीयवह्न्यधिकरणे महानसीयवह्न्यभावस्य च सत्त्येन
<>वह्निप्रतियोगिकाभावस्य तत्तदधिकरणे सत्त्वात् सर्वेषां
<>वह्नीनां व्यापकतालक्षणबहिर्भावः ।
<HI>५७ चौरापराधेन माण्डव्यदण्डन्यायः चौरस्यापराधेन यथा
<>माण्डव्यर्षेः शूलारोपणं पुराणप्रसिद्धम् । एवमेकस्याप-
<>राधेनान्यस्य दोषारोपणं यत्र विवक्ष्यते तत्रास्य प्रवृत्तिः ।
<HI>५८ जकतुम्बिकान्यायः यथा पङ्कलिप्ता तुम्बिका नद्यादौ
<>निमज्जति पङ्कलेपापगमे च उन्मज्जति तद्गतिप्रतिरो-
<>धकविरहादेवं जीवः देहादिसम्बन्धहेतुमलादौ क्षीणे
<>सति आलोकाकाशे स्वयमेव गत्वा तिष्ठति तादृशएव
<>तस्यमोक्ष इति दिगम्बरमते स्थितम् ।
<HI>५९ जलानयनन्यायः यथा जलमानीयतामित्युक्ते अनुक्त-
<>मपि तत्पात्रानयनं नान्तरीयकतया प्रतिभाति एवमेक-
<>स्योक्तौ तदाधारादेरनुक्तस्यापि अन्यस्य यत्र प्रतीतिस्त-
<>त्रास्य प्रवृत्तिः ।
<HI>६० तण्डुखभक्षणन्यायः यथा चौरस्य तण्डुलभक्षणरूपदिव्ये
<>शीघ्रमेव लोहितादिनिष्ठीवनं दृश्यते “लोहितं दृश्यते
[Page4163-b+ 38]
<>यस्य सुखे हनुश्च शीर्य्यते । गात्रं च कम्पते यस्य
<>तमशुद्धं विनिर्दिशेत्” पितामहेन तस्य सद्योऽनिष्ट-
<>स्योक्तेस्तथा यत्र सद्योऽनिष्टसम्भवस्तत्रास्य प्रवृत्तिः ।
<HI>६१ तप्तपरशुग्रहस्पन्यायः सत्याभिसन्धस्य मोक्षो मिथ्याभि-
<>सन्धस्य वन्ध इति विवक्षायामस्य न्यायस्य प्रवृत्तिः ।
<>तप्तपरशुग्रहणञ्च दिव्यभेदः । तथा हि चोरत्वसन्देहे
<>निर्णयार्थं तादृशसन्देहविषयं पुरुषमुद्दिश्य पञ्चाशत्-
<>पलसम्मितमस्रिरहितमष्टाङ्गुलायामं लौह परशुमग्नौ
<>प्रक्षिप्याग्निवर्णं कृत्वा अश्वत्थपत्रदधिपूर्वाद्यन्तरितयोः
<>शोध्यस्य हस्तयोर्विधिना प्राड्विपाको निःक्षिपेत् स चेद-
<>नृतवादी नाहं चौर इति तदा तादृशपरशुग्रहणे दह्यते
<>यस्तु नाहं चौर इति सत्यवादी स तादृशपरशुग्रहणे-
<>ऽपि न दह्यते तत्र दाहाभावप्रयोजकं नाहं चौर
<>इति विषयस्य सत्यत्वं दाहप्रयोजकं तु तद्विषयस्यानृ-
<>तत्वम् । तथा मुक्तौ प्रयोजकमहं ब्रह्मेति वाक्यविष-
<>यस्य सत्यत्वं बन्धप्रयोजकं तु नाहं ब्रह्मेति वाक्यविष-
<>यस्यानृतत्वम् । अयमेव न्यायः छा० उ० श्रुत्या प्रति-
<>पादितो यथा “तद्यथा पुरुषं सोम्योत हस्तगृहीत-
<>मानयत्यपहार्षीत् स्तेयमकाषींत् परशुमस्मै तपतेति स
<>यदि तस्य कर्त्ता भवति तत एवानृतमात्मानं कुरुते
<>मोऽनृताभिसन्धोऽनृतेनात्मानमन्तर्धाय परशुं तप्तं प्रति-
<>गृह्णाति स दह्यतेऽथ हन्यते अथ यदि तस्याकर्त्ता भवति
<>ततएव सत्यमात्मानं कुरुते सत्याभिसन्धः सत्ये नात्मानम
<>न्तर्थाय परशुं तप्तं प्रतिगृह्णाति स न दह्यतेऽथ
<>मुच्यते स यथा तत्र नादह्यतैतदात्म्यमिदं सर्वं स आत्मा
<>तत्त्वमसि श्वेतकेतो” इति ।
<HI>६२ तप्तमाषकोद्धरणन्यायः तप्तपरशुग्रहणन्थायविषयेऽस्य
<>प्रवृत्तिः तप्तमाषकग्रहणमपि दिव्यभेदः । तत्रापि
<>अतितप्ततैलादितः सौवणमाषकोद्धरणे शोध्यस्य करे
<>स्फोटाद्यभावे शुद्धिः अन्यथा त्वशुद्धिः ।
<HI>६३ तुष्यतु दुर्जन इति न्यायः यत्र प्रतिवाद्युक्तपक्षं दुष्ट-
<>मपि वादिना प्रौढिवादेन अङ्गीकृत्यापि दूषणान्त-
<>रस्य दानं तत्रास्य प्रवृत्तिः ।
<HI>६४ तृणजलौकान्यायः यथा जलौका तृणान्तरमवलम्ब्यैव
<>पूर्वमाश्रितं तृणं त्यजति तथा जीवः स्वाविद्याकाम-
<>कर्मवासमादिभिर्देहान्तरमुत्पाद्यैव पूर्वं देहं त्यजतीति
<>विवक्षायामस्य प्रवृत्तिः ।
<HI>६५ तृणारणिमणिन्यायः तार्णवह्निं प्रति तृणस्य, आरणेत्र
[Page4164-a+ 38]
<>वर्ह्नि प्रति अरणेः मणिजन्यवह्निं प्रतिमणेश्च कारणत्वं
<>न तु वह्नित्वावच्छिन्नं प्रति तृणादेः कारणत्वं परस्पर-
<>व्यभिचारात् । एवं यत्र कार्य्यकारणभावबाहुल्यं कार्य-
<>तावच्छेदकं कारणतावच्छेदकञ्च नाता तत्रास्य प्रवृत्तिः ।
<HI>६६ दग्धपत्रन्यायः पत्रस्य दग्धत्वेऽपि यथा पूर्वाकारेणा-
<>वस्थानं गृह्यते एवं यत्र वस्तुनो दाहेऽपि तदाकार-
<>प्रतीतिस्तत्रास्य प्रवृत्तिः एवं दग्धपटन्यायोऽप्येवं विषयः ।
<HI>६७ दग्धवोजन्यायः दग्धस्य वीजस्य यथा नाङ्गुरोत्पादकता
<>एवमविवेकनाशे न ससारवृक्षपरोह इत्येवं यत्र विवक्षा
<>तत्रास्य प्रवृत्तिः ।
<HI>६८ दण्डचक्रन्यायः दण्डचक्रसूत्रसलिलादेर्यथा घटत्वाद्येक-
<>धर्मावच्छिन्नं प्रति कारणत्वमेवं विवक्षायामस्य प्रवृत्तिः ।
<HI>६९ दण्डापूपन्यायः दण्डस्याखुना भक्षणे प्रतीते तत्संलग्ना-
<>पूपस्य भक्षणमर्थात् यथा प्रतीयते एवं यत्र दुष्करे
<>कस्मिंश्चिदर्थे कृतऽन्यस्य सुकरस्य कृतत्वमर्थात् सिद्धं
<>प्रतीयते इत्यस्य विवक्षायामस्य प्रवृत्तिः ।
<HI>७० देवदत्तापुत्रन्यायः पुत्रस्य मातापितृसम्बन्धित्वेऽपि मातुः
<>प्राधान्यविवक्षायां यथा देवदत्तापुत्र इत्युच्यते तथाऽन्यत्र
<>यत्र भातुः प्राधान्यविवक्षा तत्रास्य प्रवृत्तिः । पितुः
<>प्राधान्ये देवदत्तपुत्र इति व्यपदेशः । अतएव यजुर्वेदवंश-
<>कीर्त्तने स्त्रीप्राधान्येनैव निर्देशो यथा “अथ वंशः तदिदं
<>वयं भारद्वाजीपुत्राद्भारद्वाजीपुत्रो वात्सीमाण्डवी
<>पुत्राद्वात्सीमाण्डवीपुत्रः इत्यादि” शत० ब्रा० १४ । ९ । ४ । ३० ।
<HI>७१ धटारोहणन्यायः धटारोहणं तुलारोहणं दिव्यभेदः ।
<>तत्र सत्याभिसन्धस्य शुद्धिः मिथ्याभिसन्धस्याशुद्धिः
<>तथा हि “तुलितो यदि बर्द्धेत स शुद्धः स्यान्न मंशयः ।
<>समावा हीयमानो वा न विशुद्धो भवन्नरः” इत्युक्तदिशा
<>शुद्ध्यशुद्धी ज्ञेये । एवं यत्र विवक्षा तत्रास्य प्रवृत्तिः ।
<HI>७२ धर्माधर्मग्रहणन्यायः धर्माधर्ममूर्त्तिग्रहणरूपदिव्ये सत्या-
<>भिसन्धस्य यथा धर्ममूर्त्तिग्रहणं मिथ्याभिसन्धस्याधर्ममू-
<>त्तिग्रहणम् ताभ्यां च जयपराजयौ यथा भवतः । एवं
<>यत्र विवक्षा तत्रास्य प्रवृत्तिः । तच्च दिव्यं पितामहेनोक्तं
<>यथा “राजतं कारयेत् धर्ममधर्मं सीसकायसम् । लि-
<>खद्भूर्जे पटे वापि धर्माधर्मौ सितासितौ । अभ्युक्ष्य
<>षञ्चगव्येन गन्धमाल्यैः सभर्चयेत् । सितपुष्पस्तु धर्मः
<>स्यादधर्माऽसितपुष्पभृत् । एवंविधावथालेख्य पिण्डयोस्तौ
<>निधापयेत् । गोमयेन मृदा वापि पिण्डौ कार्यौ सम-
<>न्वतः । मृद्भाण्डकेऽनुपहते स्थाप्यौ चानुपलक्षितौ ।
[Page4164-b+ 38]
<>उपलिप्ते शुचौ देशे देवब्राह्मणसन्निधौ । आवाहयेत्
<>ततो देवाल्लाँकपालाँश्च पूर्ववत् । धर्मावाहनपूर्वं तु
<>प्रतिज्ञापत्रकं ततः । यदि पापविमुक्तोऽहं धर्मस्त्वायातु
<>मे करे” “अभियुक्तस्तयोश्चैकं प्रगृह्णीताविलम्बितः ।
<>धर्मे गृहीते शुद्धिः स्यादधर्ने तु स हीयते” ।
<HI>७३ नष्टाश्वदग्धरथन्यायः इत्थं लोकप्रसिद्धिः द्वौ हि रयिनौ
<>कञ्चिद्ग्रामं प्रविश्य रथाभ्यामवतीर्य्याश्वाँश्च मोचयित्वा
<>खष्ट्वायां निविष्टौ दैवेन तदानीं दन्दह्यमाने तस्मिन्
<>ग्रामे तयोरेकः पश्चादश्वान्निःसारमिष्यामीति धिया
<>रथमादौ निःसारितवान् अपरस्त्वश्वान्, तावता
<>तस्मिन्स्थले दग्धे एकस्याश्वानष्ठा द्वितीयस्य रथोदग्धः
<>तौ चान्योन्यापेक्षया एकं रथं कृत्वा यथेष्टदेशं यथा
<>प्रजग्मतुस्तथार्थवादविधिवाक्ये प्रधानाङ्गवाक्ये चेतरेत-
<>राकाङ्क्षयैकवाक्यतां प्राप्य प्रवृत्त्यादिकं जनयतः ।
<HI>७४ न हि करकङ्कणदर्शनायादर्शापेक्षेति न्यायः यथा
<>प्रत्यक्षयोग्यं करेस्थितं कङ्कणं प्रत्यक्षेणैव गृह्यते न तद्द-
<>र्शनायादर्शापेक्षा एवं प्रत्यक्षसामग्रीसत्त्वे तयैव पदा-
<>र्थप्रतीतिर्नानुमित्यादिसामग्र्यपेक्षेति विवक्षायामस्य प्र-
<>वृत्तिः “न हि करिणि दृष्टे चीत्कारेण तमनुमि-
<>मतेऽनुमातारः” वाचस्पत्युक्तमेतन्यायमूलकम् । अनुमि-
<>त्सायां तु तदपेक्षा “प्रत्यक्षपरिकलितमप्यर्थमनुमानेन
<>बुभुत्सन्ते तर्करसिकाः” इति वाचस्पत्युक्तेः ।
<HI>७५ न हि त्रिपुत्रोद्विपुत्रः कथ्यते इति न्यायः त्रित्वस्य द्वि-
<>त्वव्यापककत्वेऽपि वाक्यस्य सावधारणत्वात् पुत्रत्रयवतः
<>पुत्रद्वयवत्त्वेऽपि न तस्य द्विपुत्रशब्दवाच्यता न्यूनसख्या
<>व्यवच्छेदकत्वेन त्रिशब्दस्य न यथा द्विपुत्रवाचकतेत्येवं
<>यत्र विवक्षा तत्रास्य प्रवृत्तिः ।
<HI>७६ न हि दृष्टेऽनुपपन्नं नामेति न्यायः न प्रत्यक्षविषये
<>प्रमाणान्तरान्वेषणमिति यत्र विबक्षा तत्रास्य प्रवृत्तिः
<>तथा हि प्रत्यक्षस्य सर्वप्रमाणबाधकत्वात् अनुपपत्ते-
<>रर्थापत्तिरूपतया व्यभिरेकानुमितिरूपतया वा प्रत्यक्षेण
<>बाध्यत्वात् प्रत्यक्षविषये विरोधिन्या अनुपपत्तेर्नसम्भवः ।
<HI>७७ नहि निन्दा निन्द्यं निन्दितुं प्रवर्त्तते किन्तु विधेयं
<>स्तोतुमिति न्यायः निन्दार्थवादस्य तदितरत्र प्राशस्त्य-
<>विधानार्थमेव प्रवृत्तिर्न तु तस्य निन्दार्थं निन्दायां प्रयो-
<>जनाभावादित्येवं मीमांसायां लोके च प्रसिद्धम् ।
<HI>७८ निम्नगाप्रवाहन्यायः नदीप्रवाहो हि यां दिशं स्वभा-
<>वतो गच्छति ततोऽन्यत्र तस्य नयने महाप्रयासेऽपि न
[Page4165-a+ 38]
<>सम्भव एवं जन्मान्तरीयसंस्कारवशाद्यस्मिन्नीशविग्रहे
<>ध्यान्याद्यात्मकचिवृत्तिप्रवाहस्ततोऽन्यत्र नयने महा-
<>यत्नस्यापि वैफल्यम् इत्येवं बिवक्षायामस्य प्रवृत्तिः
<HI>७९ नृपनापितन्यायः इत्थं हि लौकिकी गाथा कस्यचिन्नृ-
<>पस्य भृत्यो नापितः कश्चित्, प्रातः समस्तनगरमन्विष्या-
<>तिरमणीयतमो बालो मे दर्शनाय त्वयाऽऽनेतव्य इति,
<>नृपेणाज्ञप्नः प्रातरुत्थाय सर्वं पुरमन्विष्य दृष्ट्वापि च तत्र
<>तत्रातिरमणीयतमान्वालान् स्वपुत्रतुल्यानमत्वा तमेव
<>राजवेश्मनि नीत्वा निवेदयामास स्वामिन्नानीतोऽयं
<>द्वितीय इव रतिपतिरतिमनोज्ञाकृतिर्बाल इति राजा
<>च तमुपशान्तानलाङ्गाराभं खल्वाटकाणं स्थूललम्बो-
<>दरं कृशह्रस्वबाहुजङ्घमालोक्य उपहासमयं मे खलु कृत-
<>वानिति मत्वा चुकोप उवाच च अरे जाल्म किमिद-
<>मुपहसनं क्रयते इति । नापितश्च कूपितं नृपं ज्ञात्वा
<>कृताञ्जलिर्भूत्वोवाच राजेन्द्रमौले! तव चरणमुपालभे
<>नायमुपहासः किन्तु मे मनसीत्थमेव निश्चयो नास्त्ये-
<>तादृशस्त्रिलोक्यां तव पुर्य्यां तु का कथेति राजा च
<>सत्यमेतादृश्येव स्नेहातिशयवशंवदस्य चित्तस्य दशेति
<>मत्वा कोपं तत्याजेति । तथा च यथाऽतिकुरूपेऽपि
<>पुत्रे रागातिशयवशान्नापितस्य सर्वोतमत्वधीस्तथा भन्द-
<>धियां केषाञ्चिज्जन्मान्तरीयसंस्कारप्रयुक्तरागातिशयवशात्
<>कणिश्चिदतिक्षुद्रेऽपि देवे सर्वोत्तमत्वधीः परित्यज्य च
<>हरिहरादींस्तदुपासने प्रवृत्तिरित्येवं विषयेऽस्य प्रवृत्तिः
<HI>८० पङ्कप्रक्षालनन्यायः “प्रक्षालनाद्धि पङ्कस्य दूरादस्पर्शनं
<>वरम्” इत्युक्तदिशा पङ्कलेपने प्रक्षालनमपेक्ष्य पङ्क-
<>स्पर्शनमेव न कर्त्तव्यमिति लोकप्रसिद्धिवदन्यत्रापि अनि-
<>ष्टसाथनस्य कारणान्तरेण निवारणमपेक्ष्य अनिष्टसाधन-
<>मेव न कर्त्तव्यमिति यत्र विवक्षा तत्रास्य प्रवृत्तिः ।
<HI>८१ पञ्जरचालनन्यायः यथा दशभिः पञ्जरस्थपक्षिभिः
<>स्वस्वयत्नैरेकां पञ्जरे क्रियामुत्प द्य तस्य चालनं तिर्य्य
<>गूर्द्ध्वनयनं च क्रियते तथा दशभिरिन्द्रियैरेकां प्राणनरूपां
<>क्रियामुत्पाद्य देहचालनं क्रियते इति सांख्ये स्थितम् ।
<HI>८२ पञ्जरमुक्तपक्षिन्यायः पञ्जरस्था विहगामुक्ता यथेष्टमुत्-
<>प्लुत्य यथा देशान्तरं गच्छन्ति तथा जीवः बन्धनान्मुक्त
<>ऊर्द्ध्वाकाशे तिष्ठतीति जैनमते स्थितम् ।
<HI>८३ पाषाणेष्टकान्यायः यथा तूलादपेक्षया कठिनाया अपि
<>इष्टकायाः पाषाणापेक्षयामृदुत्वम् एवं यत्र विवक्षा
<>तत्रास्य प्रवृत्तिः ।
[Page4165-b+ 38]
<HI>८४ पिष्टपेषणन्यायः पिष्टस्य पुनःपेषणं यथा निरर्थकम्
<>एवं कृतस्य करणं वृथेति विवक्षायामस्य प्रवृत्तिः । तथा-
<>चोक्तं “कृतस्य करणं नास्तीति” ।
<HI>८५ पुत्रलिप्सया देवं भजन्त्या भर्त्तापि नष्ट इति न्यायः
<>अभीष्टान्तराशया व्यापारवतस्तन्मूलं यत्र नश्यति
<>तत्रास्य प्रवृत्तिः तथा च वृद्धिमिष्टवतोमूलं विनष्टमिति
<>न्यायविषयेऽस्य प्रवृत्तिः ।
<HI>८६ प्रपाणकन्यायः सितादिनानाद्रव्यैर्मिलितैर्यथा एको-
<>ऽद्भुतरसोनिष्पाद्यते तथा यत्र अनेकसाधनैश्चित्ररूपः
<>पदार्थो जायते तत्रास्य प्रवृत्तिः । यथा विभावानुभावा-
<>दिभिः शृङ्गारादिरसाभिव्यक्तिः एवमन्यत्रापि!
<HI>८७ पासादवासिन्यायः एक एव देवदत्तः प्रासादस्योपर्य्य-
<>धस्ताच्च कालभेदेन वसन्नषि प्रासादवासप्राधान्ये प्रासा-
<>दवासीत्युच्यते तथाऽन्यस्य प्राधान्यधर्मेण व्यपदेश
<>विवक्षायामस्य प्रवृत्तिः ।
<HI>८८ फलवत्सहकारन्यायः यथातिमधुरपक्वफलनमिनशा-
<>खोऽतिसौरभ आम्रवृक्षः स्वमुपसन्नं छायार्थिनं जनं
<>फलं परिमल चाप्रार्थितमपि ददातीति तथा विवक्षा-
<>यामस्य प्रवृत्तिः ।
<HI>८९ वहुराजपुरन्यायः एकस्मिन् पुरे यदा वहवो राजान-
<>स्तदा तेषामैकमत्याभावेन यथा प्रजानां क्लेशस्तथा एक-
<>स्मिन् देहे नानेन्द्रियाणां कर्तृत्वे स्वीकृते मिथोविरोधा-
<>न्नैकमपि सिध्येत् । तथा हि यदा चक्षुर्दशैनाय प्रवर्त्त
<>मानं भवति तदा अन्यानि च इन्दियाणि स्वस्वक्रिया-
<>निर्वाहोद्यतानि भवन्ति चेत्तदा दर्शनादि नैकमपि न
<>जायते एवं विवक्षायामस्य प्रचारः ।
<HI>९० बहुवृकाकृष्टमृगन्यायः यथा तुल्यबलैः वहुभिर्वृकैराकृष्टस्य
<>मृगस्य न नियतैकत्र स्थितिरेवं यत्र बहूनां परस्पर-
<>विरोधस्तत्र नैकस्य स्थिरतेत्येवं विषयेऽस्य प्रवृत्तिः ।
<HI>९१ बहूनामनुग्रहोनाय्य इति न्यायः अनुग्रहः साहार्य्य
<>न्याय्यः न्यायान्नीतेरनपेतोऽर्थस्ततदुपेतः कार्य्यसाधक
<>इति यावत् यथाहुः “बहूनामप्यसाराणां मेलनं
<>कार्य्यसाधकम् । तृणैः संपाद्यते रज्जुस्तया नागोऽपि
<>बध्यते” इति तथा विवक्षायामस्य प्रवृत्तिः ।
<HI>९२ बिलवर्त्तिगोधान्यायः बिले गर्त्ते वर्त्तमानायाः गोधाया
<>विभजनं विभाजकधर्मेण निर्देशो यथा न सम्भवति तस्य
<>अदृष्टत्वादेवमज्ञातपरसिद्धान्तस्य तद्दूषणाय प्रवृत्ति-
<>र्भवतीत्येवं विवक्षायामस्य प्रवृत्तिः ।
[Page4166-a+ 38]
<HI>९३ ब्राह्मणग्रामन्यायः यथा ग्रामे अन्येषु वर्णेषु वसत्स्वषि
<>ब्राह्माणानां बाहुल्ये ब्राह्मणग्राम इत्युच्यते एवं
<>विवाक्षायामस्य प्रवृत्तिः । एवं मल्लग्रामन्यायादयो-
<>ऽपि प्राधान्यविवक्षायां “प्रधान्येन व्यपदेशा भवन्तीति”
<>न्यायविषये प्रवर्त्तन्ते
<HI>९४ ब्राह्मणश्रमणन्यायः श्रमणो वौद्धयतिः तस्याशास्त्रीय-
<>विधिना त्यक्तशिखासूत्रकच्छादेस्त्यक्तनित्यादिकर्मणश्च
<>तदानीं ब्राह्मणत्वाभावेऽपि यथाभूतपूर्वेण ब्राह्मणत्वेन
<>निर्देशस्तथा यत्र भूतपूर्वगत्या निर्देशस्तत्रास्य प्रवृत्तिः ।
<HI>९५ भिक्षुपादप्रसारणन्यायः यथा कश्चिद्भिक्षुर्यथेष्टभोजनाच्छाद-
<>नवासगृहादिलाभार्थं कस्यचिद्धनिनो गृहे प्रविश्य युग-
<>वत् सर्वाभीष्टालाभं मन्यमानः प्रथमं धनिगृहे मे पादप्र-
<>सारणमस्तु पश्चादनेन परिचयमुत्पाद्य सर्वं स्वाभीष्टं संपा-
<>दयिष्यामीति धिया स्वल्पामपि भिक्षां बहु मन्यमानः
<>पश्चात् क्रमेण स्वाभीष्टं सम्पादयति एवं यत्र विवक्षा
<>तत्रास्य प्रवृत्तिः ।
<HI>९६ मज्जनोन्मज्जनन्यायः यथा नद्यादौ पतितः सन्तरणान-
<>मिज्ञः कदाचिन्मज्जति कदाचिदुन्मज्जति । एवं दुष्ट-
<>वादिना स्वपक्षसमर्थनाय यतमानेन प्रवलयुक्तिमनासाद्य
<>क्लिश्यते इति यत्र विवक्षा तत्रास्य प्रवृत्तिः ।
<HI>९७ मणिमन्त्रन्यायः मणिमन्त्रादीनां वह्नेर्दाहं प्रति यथा
<>स्वातन्त्र्येण प्रतिवन्धकत्वम् लोकसिद्धम् न च तत्र युक्त्य-
<>पेक्षा एवं कामिनीजिज्ञासाया अपि ज्ञानमात्रं प्रति-
<>प्रतिबन्धकत्वमित्येवं यत्र पृथक् प्रतिबन्धकत्वं तत्रास्य
<>प्रवृत्तिः ।
<HI>९८ मण्डूकतोलनन्यायः केनचित् कापटिकषणिजा स्वाभी-
<>ष्टमानपूरणार्थं मण्डूकेषु मेयद्रव्यसहकारेण तुलामारो-
<>पितेषु मध्ये कतिचिदुत्प्लुतत्य यदा पलायन्ते तदा
<>तस्य यथा कपटव्यक्तिर्भवति एवं यत्र विवक्षा तत्रास्य
<>प्रवृत्तिः ।
<HI>९९ मरणाद्वरं व्याधिरितिन्यायः वरमिति सामान्येन
<>क्लीवम । अत्यन्तदुःखजनकविषयोपस्थितौ यथा तदपे-
<>क्षयाऽल्पदुःखजनकस्वीकारो तथा विवक्षायामस्य प्र-
<>वृत्तिः । अत्रैव विषये “मारणाय गृहीतोऽङ्गच्छेदं
<>स्वीकरोतीति, न्यायोऽपि प्रवर्त्तते “सर्वनाशे समुत्पन्ने
<>अर्द्धं त्यजति पण्डितः” इति सर्वजनीनप्रसिद्धेः ।
<HI>१०० मुञ्जादिषोकोद्धरणन्यायः मुञ्जादेतन्नामकतृणविशेषादि-
<>पीका गर्भस्थं कोमलं तृणम् । वहिरावरकतया स्थि-
[Page4166-b+ 38]
<>तानां स्थ्लतृणानां मुञ्जाख्यानां विभजनेन यथेषीका
<>समुद्ध्रियते तथा यत्र विवक्षा तत्रास्य प्रचारः ।
<HI>१०१ यत्कृतकं तदनित्यमिति न्यायः कृतकं कार्यं जन्यभाव
<>इति यावत् तथा च कार्य्यभावस्य उत्पत्तेः प्रागसत्त्वेन
<>प्रागभावप्रतियोगित्वात् न प्रागभावाप्रतियोगित्वघटित-
<>नित्यत्वम् । ध्वंसस्य प्रागभावप्रतियोगित्वेऽपि भावत्वा-
<>भावात् न व्यभिचार इति तार्किकाः । वेदान्तिमते
<>तु ध्वंसस्यापि नाशाभ्युपगमेन न भावत्वं विशेषणीय-
<>मिति भेदः ।
<HI>१०२ यत्रोभयोः समोदोषो न तत्रैकोऽनुयोज्य इति न्यायः
<>वादिप्रतिवादिभ्यां न्यस्तपक्षयोर्यत्र तुल्योदोषो न तत्र
<>एकः पर्य्यनुयोज्यः स्वपक्षेऽपि तद्दोषसत्त्वात् इत्येवं यत्र
<>विवक्षा तत्रास्य प्रवृत्तिः “यत्रोभयोः समोदोषः परिहा-
<>रोऽपि वा समः । नैकः पर्य्यनुयोक्तव्यस्तादृशार्थविचा-
<>रणे” इति सां० प्र० भा० धृतवाक्यम् ।
<HI>१०३ यद्विशेषयाः कार्यकारणभावोऽसति वाधके तत्सामा-
<>न्ययोरपीति न्यायः यथा तार्किकाणां घटत्वकुलाल-
<>कृतित्वादिना कार्यकारणभावे सिद्धे कार्य्यत्वेन कृतित्वे
<>न च कार्यकारणभावः नतु कुलालकृतेर्जातित्वेन द्रव्यत्वेन
<>घटादिकं प्रति कारणत्वं तथात्वे तयोरन्यथासिद्धत्वेना-
<>कारणत्वं स्यात् कारणतां प्रति अन्यथासिद्धेर्बाधकत्वात्
<>अतएव न द्रव्यत्वेन दण्डादेर्घटादिं प्रति, कारणत्वं
<>नापीन्द्रियत्वेन प्रत्यक्षत्वावच्छिन्नं प्रति, इन्द्रियत्वस्यैक-
<>स्याभावदिति”
<HI>१०४ यादृशं मुखं तादृशी चपेटेति न्यायः तुल्यरूपपरिहार
<>विवक्षायामस्य प्रवृत्तिः ।
<HI>१०५ यादृशो यक्षस्तादृशो वलिरिति न्यायः तुल्यरूपोपहार विवक्षायामस्य प्रवृत्तिः ।
<HI>१०६ येनोक्रम्यते येन चोपसंह्रियते स वाक्यार्थ इति न्यायः
<>यथा गिरिरग्निमान् इति प्रतिज्ञावाक्येन पवतस्यैवो-
<>पक्रमः तस्माद्वह्निवानिति निगमनवाक्येऽपि गिरेरेव
<>वह्निमत्त्वेन बोधात् सएव वाक्यार्थएवमन्यत्रापि ।
<HI>१०७ योजनप्राप्यायां कावेर्य्यां मल्वबन्धनमिति न्यायः कावेरी
<>नदीविशेषः मल्लः कैवर्त्तभेदस्तद्वेशः वस्त्रभेदस्य बन्धनं यद्वा
<>मल्लो बाहुयुद्धकुशलस्तद्वद्बन्धोलम्बितवाससां कटौ बन्धनं
<>मल्लबन्धनं तच्च नदीतारणाय कार्यमिति लोकप्रसिद्धम् ।
<>तद्यथा योजनमार्गेण प्राप्यायां तस्यामयुक्तं तथा यत्र
<>विवक्षा तत्रास्य प्रचारः ।
<HI>१०८ रक्तपटन्यायः यदा तु निराकाङ्क्षेऽपि वाक्ये आकाङ्क्षा-
[Page4167-a+ 38]
<>मुत्थाप्यैकवाक्यता क्रियते तदा रक्तपटन्यायप्रवृत्तिः
<>यथा पटोऽस्तीति वाक्यस्य निराकाङ्क्षस्यापि कीदृश इत्या-
<>काङ्क्षामुत्थाप्य रक्त इत्यनेनैकवाक्यता क्रियते तथा प्रकृ-
<>तीनां दर्शपूर्णमासादीनां स्वपकरणस्थाङ्गैर्निवृत्तोपका-
<>राकाङ्क्षाणामनारभ्याधीताङ्गैः, विकृतीनां चातिदिष्टाङ्गैः
<>परिपूर्णानां शरमयादिभिः सहोत्थिताकाङ्क्षाविरहेऽप्यु-
<>त्थापिताकाङ्क्षयान्वय इत्येवं विषयेऽस्य प्रचारः ।
<HI>१०९ राजपुरप्रवेशन्यायः विशृङ्खलतया राजपुरप्रवेशे राज-
<>पुररक्षकैस्ताडनादिकं क्रियेतेतिभिया श्रेणीभूततया यथा
<>तत्पुरप्रवेश एवं सुशृङ्खलतया यत्र कार्यकरणस्य विवक्षा
<>तत्रास्य प्रवृत्तिः ।
<HI>११० लक्षणप्रमाणाभ्यां हि वस्तुसिद्धिरिति न्यायः सजातीय
<>विजातीयव्यावर्त्तको लक्ष्यवस्तुगतः कश्चिल्लौके वेदे वा
<>प्रसिद्धो धर्मः लक्षणं तेन लक्ष्ये वस्तुनि सम्भावनायां
<>जातायां प्रमातुमुद्युक्तः प्रमाणेन तदवगच्छति यथा
<>ताभ्यां वस्तुसिद्धिस्तत्तद्व्यवहारयोग्यतया ज्ञानं, तथा
<>च यथा गन्धवत्त्वादिलक्षणेन प्रत्यक्षादिप्रमाणेन च पृथि-
<>व्यादिसिद्धिस्तथा यत्र विवक्षा तत्रास्य प्रवृत्तिः ।
<HI>१११ लूतातन्तुन्यायः लूता कीटविशेषः सा यथा स्वदेहात्
<>तन्तून् निर्माति संहरति च स्वदेहे, यथा च तस्याः
<>स्वतः तन्तुनिर्माणे स्वतः निमित्तकारणत्वरूपकर्तृत्वं,
<>स्वदेहापेक्षया उपादानकारणत्वम् एवं ब्रह्मणः जगतां
<>स्वतः कर्तृत्वं, स्वशक्तिमायाद्वारा उपादानत्वं च एवञ्च
<>जगत् स्वशक्त्या निर्माति स्वशक्तौ संहरति च इत्येवं
<>विंवक्षायामस्य प्रवृत्तिः ।
<HI>११२ लोष्टलगुडन्यायः लोष्टस्य उपमर्दकः लगुडो यथा, तथा
<>उपमर्द्योपमर्दकयोः साचिष्यविवक्षायामस्य प्रवृत्तिः ।
<HI>११३ लोहचुम्बकन्यायः चुम्बकः मणिभेदः स यथा निष्क्रि-
<>योऽपि सन्निधिमात्रेण लौहस्याकर्षकः तत्क्रियाहेतुश्च
<>भवति एवमसङ्गस्याकर्तुरपि पुरुषस्य प्रकृत्यादिक्रिया-
<>प्रवर्त्तकत्वमित्यादि यत्र विवक्षा तत्रास्य प्रवृत्तिः ।
<HI>११४ वरगोष्ठीन्यायः गोष्ठी बधूवरपक्षयोः अन्योन्यवार्त्ता
<>वरस्य वरलाभाय गोष्ठी वरगोष्ठो वरबधूवन्धूनामन्योन्य-
<>गोष्ठी तया ऐकमत्ये सति वरलाभरूपमेकं कार्यं यथा
<>निष्पाद्यते एवं यत्र विवक्षा तत्रास्य प्रवृत्तिः ।
<HI>११५ वरघाताय कन्यावरणमिति न्यायः विषकन्यायां वृतायां
<>यत्र वरस्य घातः सम्भाव्यते तत्र तां नोद्वहेत् एवं विव-
<>क्षायामस्य प्रवृत्तिः । तथा च अनिष्ठान्तरपातादिसम्भा-
[Page4167-b+ 38]
<>वनायाम् अभीष्टहेतुरपि वस्तु न वरणीयमित्येवं तन्न्याय
<>तात्पर्य्यम् । अयमेव न्यायः क्वचित् “नहि वरघाताय
<>कन्यामुद्वाहयतीति” न्यायतया पठ्यते ।
<HI>११६ वह्निधूमन्यायः धूमरूपकार्यदर्शनात् यथा कारणरूप
<>वह्नेरनुमानं तथा यत्र कार्यलिङ्गेन कारणानुमानं
<>तत्रास्य प्रवृत्तिः ।
<HI>११७ विल्लखल्लाटन्यायः अयं न्यायः श्लोकेनाभियुक्तैर्नि-
<>बद्धो यथा “खल्वाटो दिवसेश्वरस्य किरणैः सन्ता-
<>पितो मस्तके वाञ्छन् देशमनातपं विधिवशाद्विल्वस्य मूल-
<>ङ्गतः । तत्राप्यस्य महाफलेन पतता भग्नं सशब्दं शिरः
<>प्रायोगच्छति यत्र भाग्यरहितस्तत्रापदां भाजनमिति” ।
<>तथा च इष्टान्तरं समीहमानस्याभीष्टप्राप्तिर्दूरतःप्रत्यु-
<>तानिष्टप्राप्तिरित्येवं यत्र विवक्षा तत्रास्य प्रवृत्तिः ।
<HI>११८ विशेष्ये विशेषणं तत्रापि च विशेषणमिति न्यायः भूतलं
<>जलवद्घटवदित्यादौ भूतले घटोविशेषणं स च भूतलांशे
<>विशेषणमितिरोत्या यत्र भासते तत्रास्य प्रवृत्तिः ।
<HI>११९ विषभक्षणत्यायः विषभक्षणं दिव्यभेदः । तस्य यथा
<>सत्याभिसन्धस्यानिष्टामुत्पादकत्वम् मिथ्याभिसन्धस्या-
<>निष्टहेतुत्वमेवं यत्र विवक्षा तत्रास्य प्रवृत्तिः । तत्व-
<>कारमाह नारदः “दद्याद्विषं सोपबासो देवब्राह्मस-
<>न्निधौ । घूपोपहारमन्त्रैश्च पूजयित्वा महेश्वरम् ।
<>द्विजानां सन्निधावेव दक्षिणाभिमुखे स्थिते । उदङ्तुखः
<>प्राङ्मुखो वा विषं दद्यात् समाहितः” इति । विषञ्च
<>वत्सानाभादि ग्राह्यम् “शृङ्गिणो दृत्सनाभस्य हिमजस्य
<>विषस्य च” इति पितामहस्मृतेः । शुद्धत्वाशुद्धत्वपरीक्षा
<>तु याज्ञवल्क्येनोक्ता “यस्य वेगैर्विना जीर्येच्छुद्धिं तस्य
<>विनिर्दिशेत्” इति । विषवेगो नाम धातोर्धात्वन्तरप्राप्तिः
<>“धातोर्धात्वन्तरं प्राप्तिर्विषवेग इति स्मृतः” इति वचनात्
<>तेषां लक्षणानि तु विषतन्त्राद्बोध्यानि । “पूर्वाह्णे
<>शीतले देशे विषं देयं तु देहिनाम् । घृतेन योजितं
<>श्लक्ष्णं पिष्टं त्रिंशद्गुणान्वितम्” इति पितामहोक्तमितं
<>देयम् । तथा च एबं विषे पीते यावत्करतालिकाशत-
<>पञ्चकं तावत्कालः प्रतीक्षणीयः अनन्तरं चिकित्सनीयः
<>“पञ्चतालशतं कालं निर्विकारो यदा भवेत् । तदा भवति
<>संशुद्धस्ततः कुर्य्यात् चिकित्सितम्” इति वचनात् यदा
<>तु सविकारस्तदाऽशुद्ध इत्यर्थात् सिद्धम् ।
<HI>१२० विषवृक्षन्यायः अन्थोवृक्षस्तावदास्तां विषस्य वृक्षोऽपि
<>कुतश्चित्कारणात् सम्यग्बर्द्धयित्वा स्वयं छेतुमनर्हः
[Page4168-a+ 38]
<>इति न्यायार्थः एवं स्वार्जितस्यानिकृष्टस्यापि स्वयंनाशन-
<>नयुक्तमिति विवक्षायामस्य प्रवृत्तिः ।
<HI>१२१ वीचितरङ्गन्यायः यथा वीच्यान्तरङ्गान्तरमुत्पद्यते तेन
<>च पुनस्तरङ्गाररित्येवं यत्र परम्परया उत्पत्तिस्तत्रास्य
<>प्रवृत्तिः “वीचितरङ्गन्यायेन तदुत्पत्तिस्तु कीर्त्तिता”
<>भाषा० “प्रथमशब्देन बहिर्दिगवच्छिन्नोऽन्यः शब्दस्तेनैव
<>चान्यः शब्दो जन्यते तेन चान्यस्तद्व्यापकः एवं क्रमेण
<>श्रोत्रोत्पन्नो गृह्यते” सि० मुक्ता० ।
<HI>१२२ वीजाङ्कुरन्यायः वीजं विना नाङ्कुरो जायते अङ्कुरं
<>विना च न वीजोत्पत्तिः इत्येवं यत्र परस्परकार्य्यकार-
<>णभावस्तत्रायं न्यायः प्रवर्त्तते तथा च वीजजातीयं प्रति
<>अङ्कुरजातीयं, अङ्कुरजातीयं प्रति च बीजजातीयं कार
<>णमतो वीजाङ्कुरप्रवाहोऽनादिः तथा च यद्वीजं प्रति
<>यदङ्कुरस्य कारणत्वं तदङ्कुरं प्रति तद्वीजस्य न कारण-
<>त्वमतो नान्योल्य श्रयः एष च प्रामाणिकत्वात् गृह्यते
<>यत्र च न प्रामाणिकत्व तत्र नानादित्वकल्पनेति प्रामा-
<>णिकप्रवाहस्यैवानादित्वकल्पना नान्यस्येति सिद्धान्तात्
<>सूचितं च तथा शा० भा० यथा
<>“तत्कृतधर्माधर्मनिमित्तं सशरीरत्वमिति चेत् न शरी-
<>रसम्बन्धस्यासिद्धत्वाद्धर्माधर्मयोरात्मकृतत्वासिद्धेः । शरी-
<>रसम्बन्धस्य धर्माधर्मयोस्तत्कृतत्वस्य चेतरेतराश्रयत्वप्रस-
<>ङ्गादन्धपरम्परैवैषा अनादित्वकल्पना” भा० “आत्मनः श-
<>रीरसम्बन्धे जाते धर्माधर्मोत्पत्तिः तस्यां च सत्यां सम्बन्ध-
<>रूपजन्मेत्यन्योन्याश्रयादेकस्यासिद्ध्या द्वितीयस्यासिद्धिः
<>स्यादिति परिहरति नेत्यादिना नन्वेतद्देहजन्यधर्मा-
<>धर्मकर्मण एतद्देहसम्बन्धहेतुत्वे स्यादन्योन्याश्रयः
<>पूर्वदेहकर्मण एतद्देहसम्बन्धोत्पत्तिः, पूर्वदेहश्च तत्पूर्व-
<>देहकर्मणः तद्देहसम्बन्धोत्पत्तिः, तत्पूर्वदेहश्च तत्पूर्वदे-
<>हकृतकर्मण इति वीजाङ्कुरवदनादित्वान्नायं दोष इत्यत
<>आह अन्धेति अप्रमाणिकीत्यर्थ । न हि वीजादङ्कुरः
<>ततो वीजान्तरञ्च यथा प्रत्यक्षेण दृश्यते तथात्मनो देह-
<>सम्बन्धः पूर्वकर्मकृतः प्रत्यक्षः नाप्यस्ति कश्चिदागमः
<>प्रत्युतासङ्गो हीत्यादि श्रुतिः सर्वकर्तृत्वं वारयतीति
<>भावः” आनन्दगिरिणा ।
<HI>१२३ वृक्षप्रकम्पनन्यायः यथा वृक्षमारूडः अधःस्थेन केन-
<>चिद नरेण प्रथममिय शाखा प्रकत्प्रयितव्या अन्येन
<>च प्रथममिय शाखा प्रकम्बयितव्येति भिन्नगिन्नशाखा
<>प्रकम्पने नियोजितस्तदधःस्थेनैव केनचित् सर्ववृक्षप्रकम्पने
[Page4168-b+ 38]
<>नियोजितः सन् सर्वैः प्रथमशाखाविशेषप्रकम्पनस्याज्ञप्त-
<>त्वेन यौगपद्यस्यासम्भवेन क्रमविकल्पोपगमेऽपि सर्वा-
<>विरोधासिद्धेः तच्चिकीर्षया सर्वं वृक्षं प्रकम्पयति तत्-
<>प्रकम्पनेन हि सर्वाः शाखा अपि प्रकम्पिताः स्युरिति
<>भवति सर्वैरविरोधः एवं यत्र सर्वाविरोधेनाचरणं
<>तत्रास्य प्रवृत्तिः ।
<HI>१२४ वृद्धकुमारीवाक्यन्यायः अयं न्यायो महाभाष्ये व्या-
<>ख्यातः “तद्यथा वृद्धकुमारी इन्द्रेणोक्ता वरं वृणीष्वेति
<>सा च वरमवृणीत पुत्रा मे बहुक्षीरघृतमोदनं काञ्चन
<>पात्र्यां भुञ्जीरन्निति न च तावटस्याः पतिर्भवति कुतः
<>पुत्राः कुतो गावः कुतो धान्यादिकं तत्रानया एकेन
<>वाक्येन पतिः पुत्रा गावो धान्यं हिरण्यञ्चेति सर्वं
<>संगृहीतं भवतीति तथा तत्तदुपासनया मोक्षप्रतिपा-
<>दकवाक्यैरपि चित्तशमादिश्रवणादिसाधनसहिततत्त्वज्ञानं
<>च यदन्तरेण मोक्षासिद्धिस्तत्सर्वं संगृहीतं भवतीति
<>एवमेकवाक्यैर्यत्र नानार्थप्रतिपादनं तत्रास्य प्रवृत्तिः
<>अयं च वृद्धमारीवरन्यायः इति क्वचित् पठ्यते ।
<HI>१२५ वृद्धिमिष्टवतो मूलमपि विनष्टमिति न्यायः वृद्धिर्धन-
<>प्रयोगे अधर्मर्णात् प्राप्यांशभेदलाभः तामिष्टवतः उत्तम-
<>र्णस्य अधमर्णदौष्ट्यात् यथा मूलं नश्यति एवं यत्र
<>अभीष्टान्तरमम्पादानाय प्रयतमानस्य मूलं नश्यति तत्रास्य
<>प्रवृत्तिः ।
<HI>१२६ शङ्खवेलान्यायः वेलाविशेषे शङ्खध्वनिविशेषः यत्र निय-
<>मितः तत्र शङ्खध्वनिना वेलाविशेषज्ञानं यथा जायते
<>तथा यत्र विवक्षा तत्रास्य प्रवृत्तिः । यथा चैत्रोत्तरं
<>वैशाखः वैशाखोत्तरं ज्यैष्ठ इति क्रमविशेषज्ञानं शङ्ख-
<>वेलान्यायादिति म० त० रघु० ।
<HI>१२७ शतपत्रपत्रभेदनन्यायः यथा सूच्या शतपत्रभेदने काल-
<>यौगपद्यप्रतीतिर्भ्रमः तथा हि प्रथमक्षणे सूचीक्रियया
<>तस्याः पत्रेण संयोगः द्वितीये षत्रावयवयोः क्रिया
<>तृतीये तयोर्विभागः तुरीये आरम्भसंवोगनाशः पञ्चमे
<>पत्रनाश इति प्रतिपत्रभेदने बहुक्षणविलम्वस्य युक्ति-
<>सिद्धत्वात् तथा दीर्घशष्कुल्यादिभक्षणादौ रांसनादि-
<>ज्ञानानां यौगपद्यप्रतीतिर्भ्रम इति एवं क्रमण जाय-
<>मानायां यौगपद्यभ्रमो यत्र विवक्ष्यते तत्रास्य प्रवृत्तिः ।
<HI>१२८ शते पञ्चाशदिति न्यायः व्यापकशतसंख्यायां यथा
<>व्याप्यपञ्चाशत्संख्या निविष्टा एवं यत्र व्यापके व्याप्यस्य
<>निवेशस्तत्रास्य प्रवृत्तिः ।
[Page4169-a+ 38]
<HI>१२९ शालिसम्पत्तौ कोद्रवाशनन्यायः शालिः उत्तमधान्यभेदः
<>कोद्रवः अधमधान्यभेदः उत्तमवस्तुसद्भावे यत्राधम-
<>वस्तुसेवनं तत्रास्य प्रवृत्तिः ।
<HI>१३० श्यामरक्तन्यायः घटादौ श्यामगुणनाशे यथा रक्त-
<>गुणोत्पत्तिरेवं यत्र पूर्वगुणनाशे अपरगुणसमावेशस्त-
<>त्रास्य प्रवृत्तिः ।
<HI>१३१ श्यालशुनकन्यायः इत्थं लौकिक्याख्यायिका कश्चित्-
<>पुरुषः स्वगृहे वर्त्तमाने शुनि श्यालनामसङ्केतं कृतवान्
<>सुग्धा च तद्भार्या तं भ्रातरं मन्यते स्म स च यदा तस्याः
<>कोपोत्पादनाय तं श्वानं प्रति गालीर्ददाति स्म तदा साति-
<>कोपपरीतात्मीयतयाऽतिदुःखवती बभूवेति तथा च स्वाभ्रा-
<>तरि शुनके भ्रातृताभ्रान्तिमत्या भार्य्यायाः कोपोत्पादनाय
<>भर्त्त्रा शुनकनिन्द्रा क्रियते तथात्यन्ताभिन्नेऽपि तत्तद्विग्र-
<>हावच्छिन्ने परमेश्वरे भेदभ्रमवतां कोपोत्पादनाय शा-
<>स्त्रेण तदिष्टविग्रहावच्छिन्नपरमेश्वरनिन्दाव्याजेनेतर-
<>विग्रहावच्छिन्नेशस्तुतिः क्रियते इति केचित् । वस्तुतस्तु
<>यथा श्यालगालिप्रदाने वक्तृतात्पर्य्याभावेऽपि श्या-
<>लैक्येन तात्पर्यभ्रमात्तस्याः कोपोत्पादस्तथा शास्त्रस्य
<>ब्रह्मविष्ण्वाद्यपकर्षे तात्पर्य्यभावेऽपि तेषां सूत्रविराडादि-
<>नामसाम्येन तात्पर्य्यभ्रमवतां कोपादिः । इयांस्तु
<>विशेषो यत्तस्य कुपितप्रियामुखावलोकनाय प्रवृत्तिः
<>शास्त्रस्य तु मारणाय गृहीत इति न्यायेन कथञ्चिदै-
<>क्यबोधनायेति भेदः ।
<HI>१२२ सन्दंशपतितन्यायः संदशः । (साँडाशी) इति यस्य
<>प्रसिद्धिः तेन स्वावयवयोर्मध्यपातिनः पदार्थस्य यथा
<>ग्रहणम् एवं पूर्वोत्तरयोः पदार्थयोर्ग्रहणेन तन्म-
<>ध्यस्थपदार्थस्य ग्रहणं यत्र विवक्ष्यते तत्रास्य प्रवृत्तिः ।
<HI>१३३ सन्निहितादपि व्यवहितं साकाङ्क्षं बलीय इति न्यायः
<>शाब्दबोधयोग्यतया साकाङ्क्षस्य स्वार्थान्वयबोध प्रयो-
<>जकतेति नियमेन तस्य चासत्तिक्रममनादृत्य अन्वययोग्य
<>पदार्थवाचकशब्दस्य व्यवहितत्वेऽपि आसत्तिं पृकल्प्य
<>यथा काव्यादावन्वयः एवं यत्रं साकाङ्क्षकत्वं तत्रैव त-
<>स्यान्वय इति यत्र विवक्षा तत्रास्य प्रवृत्ति ।
<HI>१३४ सन्निहिते बुद्धिरन्तरङ्गमिति न्यायः सन्निकृष्टविप्रकृष्ट-
<>योर्यत्रोभयोरन्वयसम्भावना तत्र सन्निहितस्यैव आसत्ति
<>बलादन्वयः न विप्रकृष्टस्येत्येवं विवक्षायामस्य प्रवृत्तिः ।
<HI>१३५ समूहालम्बनन्यायः यत्र उपस्थितपदार्थानां विशे-
<>षणविशेष्यभावेनान्वयासम्भवः तत्र उपस्थितपदार्थानां
[Page4169-b+ 38]
<>समूहमालम्ब्यैव बोधः यथा घटः पटश्च इत्यादौ घटपट
<>योरुभयोरेव विशेष्यता । सभूहालम्बनबोधे च विशे-
<>ष्यताद्वयम् संशये तु एका विशेष्यतेति भेदः ।
<HI>१३६ सम्भवत्येकवाक्यत्वे वाक्यभेदो न चेष्यते इति न्यायः
<>पशुना यजेतेत्यादौ यागे एकत्वविशिष्टपशुकरणकत्वं
<>विधेयं न तु पशौ एकत्वं यागे च पशुकरणकत्वमित्येवं
<>विधेयद्वयम् । एवमन्यत्रापि ।
<HI>१३७ सर्वं विशेषणं सावधारणमिति न्यायः यथा श्वेतः
<>शङ्ख इत्यादौ श्वेत एवेत्यर्थपरत्वमेवन्यत्रापि ।
<HI>१३८ सर्वं वाक्यं सावधारणमिति न्यायः अवधारणवाचकस्या-
<>भावे यत्रावधारणं प्रतीयते तत्रास्य पवृत्तिः । एवका-
<>रादिसत्त्वे तु तस्यैवावधारणवाचकत्वम् न तत्रास्य प्रवृत्तिः ।
<HI>१३९ सर्वापेक्षान्यायः बहुषु निमन्त्रितेषु एकस्मिन् आगते
<>ऽपि यथा न तस्मै भोजनं दीयते अपेक्षते च सर्वान्
<>एवं यत्र सर्वापेक्षा तत्रास्य प्रवृत्तिः ।
<HI>१४० सविशेषणे हि वर्त्तमानौ विधिनिशेधौ विशेषणमुपसं-
<>क्रामतः सति विशेष्ये बाधे इति न्यायः यथा घटा-
<>काशमानय न मण्याकाशमित्यानयनविषयौ विधिनिषेधौ
<>विशेष्ये आकाशे वाधाद्घटादिरूपं विशेषणमुपसंक्राम-
<>तस्तथा यत्र विवक्षा तत्रास्य प्रचारः । न च निषे-
<>धस्य कथं बाधः तस्य प्रसक्तिपूर्वकतया तदभावेऽनु-
<>पपत्तेः किं चात्र विधिनिषेधशब्दौ भावाभावमात्रबोधकौ
<>तथा च घटाकाशोऽत्रानीतो न मण्याकाशः घटाकाश
<>उत्पन्नः शरावाकाशो विनष्ट इत्यादौ भावाभावौ वि-
<>शेष्ये बाधाद्विशेषणमुपसंक्रामतस्तथा विवक्षायामस्य
<>प्रवृत्तिः । विशेष्ये बाधाद्विशेषणे तयोः पर्यवसानभित्यर्थः ।
<HI>१४१ साक्षात् प्रकृतौ विकारलय इति न्यायः यथा घटा-
<>दीनां लयः स्वप्रकृतौ कपालादावेव न तु परमाणौ
<>तथैवानुभवादित्येवं विकारस्य स्वप्रकृतिलयो यत्र विव-
<>क्ष्यते तत्रास्य पवृत्तिः ।
<HI>१४२ सावकाशनिरवकाशयोर्मध्ये निरकाशोबलयान् इति
<>न्यायः सम्भवद्विषयान्तरः सावकाशः अतथाभूतो
<>निरवकाशः तेन निरवकाशेन साव काशोविधिर्वाध्यते यथा
<>माहिंस्यात् सर्वाभूतानीति निषेधवाक्यं निरवकाशेन
<>श्वेतमालभेतेति वाक्येन बाध्यते हिंसाया वैधेतरविष-
<>यकत्वसम्भवेन तत्र तस्य सावकाशत्वात् पश्वालम्भनस्य
<>विषयान्तराभावात् न तस्य सङ्कोच एवमन्यत्रापि ।
<HI>१४३ सिंहावलोकन्यायः सिंहो यथा कञ्चिन्मृगं हत्वाग्रे
[Page4170-a+ 38]
<>गच्छन्नन्योऽपि कश्चित् मृगश्चेत् स्यात्तदा तमपि ह न्या-
<>मिति बुद्ध्या पृष्ठदेशाबलोकनं पुरोदेशावलोकनञ्च करोति
<>हन्ति च दृष्टिपथमागतं मृगादिकं इति प्रसिद्धम् तथा
<>एकस्य शब्दस्य पुरतः पृष्ठे च यत्र उभयोरन्वयस्तत्रास्य
<>प्रवृत्तिः ।
<HI>१४४ सूचीकटाहन्यायः अल्पायाससाध्या सूची वह्वायास
<>साध्यः कटाहः यथा तयोर्निर्माणाय प्रयतमानस्य
<>प्रथमं स्वल्पायाससाध्ये सूचीनिर्माणे प्रवृत्तिः ततो
<>बह्वायाससाध्यकटाहनिर्माणे एवं यत्र बह्वायाससाध्य-
<>मुपेक्ष्य स्वल्पायाससाध्यस्य निर्देशादि तत्रास्य प्रवृत्तिः ।
<HI>१४५ सूत्रशाटिकान्यायः सूत्रस्य शाटिकोपादानत्वेऽपि यथा
<>भाविन्या शाटिकासंज्ञया निर्देशस्तथा यत्र भाविन्या सं-
<>ज्ञया उपादानस्य कार्यसंज्ञया निर्देशस्तत्रास्य प्रवृत्तिः ।
<HI>१४६ सोपानारोहणन्यायः यथा प्रासादमारोढुकामः क-
<>श्चिद्युगपदारोढुमशक्नुवन् पूर्वां पूर्वां कक्षां परित्यज-
<>न्नुत्तरामुत्तरां च कक्षामारोहन् क्रमेण प्रासादमारोहति
<>तथा स्वस्वरूपभूतमपि ब्रह्म अज्ञानेन व्यवहितमिवापन्न-
<>मात्मत्वेन ज्ञातुकामो मुमुक्षुः सहसा साक्षात्कर्तुमशक्नु-
<>वन् पुत्रादाराभ्यानन्दमयान्तेषूत्तरस्मिन्नुत्तरस्मिन्नात्मत्य-
<>बुद्ध्या पूर्वेषु पूर्वेष्वात्मत्वबुद्धित्यागे कृते सति क्रमेण प्रप-
<>ञ्चोपशमं शिवमद्वैतं चतुर्थनात्मत्वेन जानातीति एवमा-
<>दिषु तस्य प्रवृत्तिः ।
<HI>१४७ सोपानावरोहणन्यायः यथा हि येन क्रमेण सोपान-
<>मारोहन्ति तद्विपरीतक्रमेण ततोऽवरोहन्तीति लोके
<>प्रसिद्धं तथा पञ्चकोषावतरणक्रमेण अद्वैततत्त्वे
<>बुद्धिमारोहयितुमशक्तो भोग्यभोगायतनतदाश्रयचतुर्द-
<>शभुवनतदाधारब्रह्मण्डानि पञ्चीकृतपञ्चभूतमात्राणि
<>न तेभ्योऽतिरिच्यन्ते इति सम्भावयेत् पञ्चीकृतानि ।
<>भूतानि सूक्ष्मशरीराणि चापञ्चीकृतभूतेभ्यो नाति-
<>रिच्यन्ते इति जानीयात् । एवं गन्धतन्मात्रात्मिकां
<>पृथिवीं रसतन्मात्रात्मकाम्मात्रत्वेन भावयेत् अपश्र रूप-
<>तन्मात्रात्मकत्रेजोमात्रत्वेन, तच्च तेजः स्पर्शतन्मात्रात्मक
<>बायुमात्रत्वेन, तञ्च वायुं शब्दतन्मात्रात्मकाकाशमात्रत्वेन,
<>तञ्चाकाशं स्वकारणभूतमायोपहितमहेश्वरमात्रत्वेन
<>भावयेदिति एवं च यथा पूर्वोक्तक्रमेणावरोहणात् सुखेन
<>भूमिं प्राप्नोति तथैवानेन विपरीतक्रमेण भावनात् सुखेन
<>भूमानमद्वितीयं शिवमाप्नोतीति । प्रलयोऽप्यनेनैव व्युत्-
<>क्रमेण भवतीति बोध्यं साक्षात् प्रकृतौ विकारलयः इति
[Page4170-b+ 38]
<>न्यायात् तथा चस्मर्य्यते “जगत् प्रतिष्ठा देवर्षे! पृथि-
<>व्यप्सु प्रलीयते ज्योतिष्यापः प्रलीयन्ते ज्योतिर्वायौ
<>प्रलीयते । वायुश्च लीयते व्योम्नि तच्चाव्यक्ते प्रलीथते ।
<>अव्यक्तं पुरुषे ब्रह्मनिष्कले संप्रलीयत इति ।
<HI>१४८ स्थविरलगुडन्यायः वृद्धहस्तपातितलगुडस्य यथा यथा-
<>स्थानं न पतनमेवं लक्ष्यस्थानेऽपातेऽस्य प्रवृत्तिः ।
<HI>१४९ स्थूणानिखननन्यायः स्थूणा गृहस्तम्भभेदः तस्या निख
<>सनदाढ्यार्थमुत्तोत्तोल्यः पुनःपुनः कराभ्यां चालयित्वा यथा
<>निखननं क्रियते एवं समर्थितपक्षस्य दाढ्यार्थमुदाह-
<>रणयुक्त्यादिभि पुनःपुनर्यत्र समर्थनं तत्रास्य प्रवृत्तिः ।
<HI>१५० स्थूलारुन्धतीन्यायः यथा हि ध्रुवमरुन्घतीञ्च दर्श-
<>यतीति विधिबलाद्वरबध्वोरन्धतीदर्शने प्राप्ते सूक्ष्मतमा-
<>यास्तस्याझटिति दर्शयितुमशक्यतया अरुन्धती दृश्य-
<>तामित्युक्ते चन्दाद्यपेक्षयाह्यरुन्धत्या अतिदूरस्थत्वेन-
<>नभस्थलस्थमेव किञ्चिदरुन्धतीत्वेन इयं दृश्यतामित्यङ्गुलि-
<>निर्देशेन तावच्चन्द्रमरुन्धतीत्वेन वदति ततश्चन्द्रेतरास्त-
<>त्समीपस्थास्तारकाः, तत इतरतारकाभिन्नाः सप्त-
<>र्षिसंज्ञिकाः समीपतराः, ततस्तन्मध्यवर्त्तिनीं वसिष्ठ-
<>रूपां समीपतमां तारकामणन्धीयामत्युक्ता तत्पार्श्वव-
<>र्त्तिनीमरुन्धतीमेवारुन्धतीत्वेन बोधयति एवं यत्राति-
<>सूक्ष्मदुर्विज्ञेयवस्तुविज्ञानाय क्रमेण तत्समीपसमीप-
<>तरसमीपतमं वस्तु शास्त्रेण तत्तयोच्यते तत्र स्थूला-
<>रुन्धतीन्यायोऽवतरति । अयमेव केनचिदरुन्धतीप्रदर्शन-
<>न्यायत्वेनोदाह्रियते ।
<HI>१५१ स्वामिभृत्यन्यायः स्वामिन उपकारार्थं प्रवर्त्तमाना
<>भृत्यास्तदुपकारकरणेन सन्तोषितात् स्वामिनः प्रसाद-
<>लब्धामुपकृतिं यथा लभन्ते एवं यत्र परस्परोपकार्य्य-
<>कारकभावो विवक्ष्यते तत्रास्य प्रवृत्तिः ।
<P>सांख्यसूत्रे ४ अ० कतिचित् प्रसिद्धदृष्टान्ता उक्तास्तेऽपि
<>न्यायशब्देनानुक्ता अपि प्रसिद्धदृष्टान्तदर्शनप्रसङ्गादत्र
<>अकारादिक्रममनादृत्य सूत्रक्रमेणैव प्रदर्श्यन्ते यथा
<>“राजपुत्रवत् तत्त्वोपदेशात्” सां० प्र० ४ । १ सू० “राजपुत्रस्येव
<>तत्रौपदेशाद्विवेको जायत इत्यर्थः । अत्रेयमाख्यायिका
<>कश्चिद्राजपुत्रो गण्डर्क्षजन्मना पुरान्निःसारितः शवरेण
<>केनचित् पोषितोऽहं शवर इत्यभिमन्यमान आस्तो तं जी-
<>वन्तंज्ञात्वा कश्चिदमात्यः प्रबोधयति न त्वं शवरो राजो-
<>पुत्रऽसीति स यथा झटित्येव चाण्डालाभिमानं त्यक्त्वा
<>तात्त्विकं राजभावमेवालम्बते राजाहमस्मीति । एवमे-
[Page4171-a+ 38]
<>वादिपुरुषात् परिपूर्णचिन्मात्रेणाभिव्यक्तादुत्पन्नस्त्वं त-
<>स्यांश इति कारुणिकोपदेशात् प्रकृत्यभिमानं त्यक्त्रा
<>ब्रह्मपुत्रत्वादहमपि ब्रह्मैव न तु तद्विलक्षणः संसारी-
<>त्येवं स्वस्वरूपमेवालम्बत इत्यर्थः । तथा च गारुडे
<>“यथैकहेममणिना सर्वं हेममयं जगत् । तथैव जात-
<>मीशेन जातेनाप्यखिलं भवेत् । ग्रहाविष्टो द्विजः क-
<>श्चिच्छूद्रोऽहमिति मन्यते । ग्रहनाशात् पुनः स्वीयं
<>ब्राह्मण्यं मन्यते यथा । मायाविष्टस्तथा जीवो देहो-
<>ऽहमिति मन्यते । मायानाशात् पुनःस्वीयं रूपं ब्र-
<>ह्मास्मि मन्यते” भा० । “पिशाचवदन्यार्थोपदेशेऽपि” ४ । २ सू०
<>“अर्जुनार्थं श्रीकृष्णेन तत्त्वोपदेशे क्रियमाणेऽपि समी-
<>पस्थस्य पिशाचस्य यथा विवेकज्ञानं जातमेवमन्येषामपि
<>गवेदित्यर्थः” भा० । “श्येनवत् सुखदुःखी त्यानवियोगा-
<>भ्याम्” ४ । ५ सू० “परिग्रहो न कर्त्तव्यो यतो द्रव्याणां
<>त्यागेन लोकः सुखी वियोगेन च दुःखी भवति श्येनव-
<>दित्यर्थः । श्येनो हि सामिषः केनाप्यपहत्यामिषाद्वि-
<>योज्य दुःखी क्रियते स्वयं चेत् त्यजति तदा दुःखाद्वि-
<>मुच्यते तदुक्तम् “सामिषं कुररं जघ्नुबलिनोऽन्थे नि-
<>रामिषाः । तदामिषं परित्यज्य स सुखं समविन्दत”
<>इति मनुनाप्युक्तम् “नदीकूलं यथा वृक्षो वृक्षं वा
<>शकुनिर्यथा । तथा त्यजन्निमं देहं कृच्छ्राद् ग्राहाद्वि-
<>मुच्यते” भा० । “अहनिर्ल्वयिणीवत्” ४ । ६ सू० “यथाहिर्जीर्णां
<>त्वचं परित्यजत्यनायासेन हेयबुद्ध्या तथैव मुमुक्षुः
<>प्रकृतिं वहुकालोपभुक्तां जीर्णां हेयबुद्ध्या त्यजेदित्यर्थः ।
<>तदुक्तम् “जीर्णां त्वचमिवोरगः इति” भा० । “क्षिन्नहस्तवद्वा”
<>४ । ७ सू० यथा “छिन्नहस्तं पुनः कोऽपि नादत्त तथैवैतत्
<>त्यक्तं पुनर्नाभिमन्थेतेत्यर्थः” भा० । “असाधनानचिन्तनं
<>बन्धाय भरतवत्” ४ । ८ सू० “विवेकस्य यदन्तरङ्गसाधनं न
<>स चेद्धर्मोऽपि स्यात् तथापि तदनुचिन्तनं तदनुष्ठाने
<>चित्तस्य तात्पर्य्यं न कर्त्तव्यं यतस्तद्बन्धाय भवति विवेक
<>विणारकतया भरतवत् यथा भरतस्य राजर्षेर्धर्म्य-
<>नपि दीनानाथहरिणशावकस्य पोषणमित्यर्थः । तथा च
<>जडभरतं प्रकृत्य विष्णुपुराणे “चपलं चपले तस्मिन्
<>दूरगं दूरगामिनि । आसीच्चेतः समासक्तं तस्मिन् ह-
<>रिणपोतके” भा० । “वहुभिर्योगे विरोधो रागादिभिः
<>कुमारीशङ्खवत्” ४ । ९ सू० “बहुभिःसङ्गो न कार्य्यः ।
<>बहुभिः सङ्गे हि रानाद्यभिव्यक्त्या कलहो भवति
<>योगभ्रंशकः । यथा कुमारीहस्तशङ्खानामन्योऽन्यस-
[Page4171-b+ 38]
<>ङ्गेन झणत्कारो भवतीत्यर्थः” साङ्ख्यप्रवचनभाष्यम् ।
<>“अनारम्भेऽपि परगृहे सुखी सर्पवत्” ४ । १२ सू०
<>“सुखी भवेदिति शेषः शेषं सुगमम् । तदुक्तम् “गृहा-
<>रम्भो हि दुःखाय न सुखाय कथञ्चन । सर्पः परकृटं
<>वेश्म प्रावश्य सुखमेधते” भा० ।
<>“बहुशास्त्रगुरूपासनेऽपि सारादानं षट्पदवत्” ४ । १३ सू०
<>“कर्त्तव्यमिति शेषः । तदुक्तं “अणुभ्यश्च महद्भ्यश्च
<>शास्त्रेभ्यः कुशलो नरः । सर्वतः सारमादद्यात् पुष्पेभ्य
<>इव षट्पदः” । “सारभूतमुपासीत ज्ञानं यत् स्वार्थ-
<>साधकम् । ज्ञानानां बहुता यैषा योनविघ्नकरी हि सा ।
<>इदं ज्ञेयमिदं ज्ञेयमिति यस्तृषितश्चरेत् । असौ कल्प-
<>सहस्तेषु नैव ज्ञानमवाप्नुयात्” मार्क० पु० भा० ।
<>“इषुकारवन्नैकचित्तस्य समाधिहानिः” ४ । १४ सू० “यथा
<>शरनिर्माणयैकचित्तस्येषुकारस्य पार्श्वे राज्ञो गमनेनापि
<>न वृत्त्वन्तरनिरोधो हीयत एवमेकाग्रचित्तस्य मर्बथापि
<>न समाधिहानिर्वृत्थन्तरनिरोधक्षतिर्भवति । ततश्च वि-
<>षयान्तरसञ्चाराभावे ध्येयसाक्षात्कारोऽप्यबश्यं भवती-
<>त्वेकाग्रतां कुर्य्यादित्यर्यः । तदुक्तं “तदैवमात्मन्यवरुद्ध-
<>चित्तो न वेद किञ्चिद् बहिरन्तरं वा । यथेषुकारो
<>नृपतिं प्रबन्तमिषौ गतात्मा न ददर्श पार्श्वे” भा० ।
<>“कृतनियमलङ्घनादानर्थक्यं लोकवत्” ४ । १५ सू० “यः शा-
<>रवेषु कृतो योगिनां नियमस्तल्लङ्घने ज्ञाननिष्पत्त्या-
<>ख्योऽर्थो न भवति कोकवत् । यथा लोके भैषज्यादौ
<>विहितपथ्यादीनां जङ्घने तत्तत्सिद्धिर्न भवति तद्वदि-
<>त्यर्थः । णशक्त्या ज्ञानरक्षार्थं वा लङ्घने तु न
<>ज्ञानप्रतिबन्धः । “अपेतव्रतकर्मा तु केवलं ब्रह्मणि-
<>स्थितः । ब्रह्मभूतश्चरन् लोके ब्रह्वचारीति कथ्यते” भा० ।
<>“तद्विस्मरणेऽपि भेकोवत्” ४ । १६ सू० “सुगभम् । भेक्या-
<>चेयमाख्यायिका कश्चिद्राजा मृगयां गतो विपिने
<>सुन्दरीं कन्यां ददर्श । सा च राज्ञा भार्य्याभावाय प्रा-
<>र्थिता नियमं चक्रे यदा मह्यं त्वया जलं प्रदर्श्यते तदा
<>जया गन्तव्यमिति । एकदातु क्रीडया परिश्रान्ता राजानं
<>पप्रच्छ कुत्र जलमिति । राजापि सभयं विस्मृत्य-
<>जलमदर्शयत् । ततः सा भैकराजदुहिता कामरूपिणो
<>भेकी भूत्वा जलं विवेश ततश्च राजा जालादिभिरनि-
<>ष्यापि न तामाविददिति” भा० ।
<>“नोपदेशश्रवणेऽपि कृतकृत्यता परामर्शादृते विरोसनवत्”
<>४ । १७ सू० परामर्शो सुसवाक्यतात्पर्य्यर्थनिर्णायक
[Page4172-a+ 38]
<>विचारस्तं विनोपदेशवाक्यश्रवणेऽपि तत्त्वज्ञाननियमो
<>नास्ति प्रजापतेरुपदेशश्रवणेऽपीन्द्रविरोचनयोर्मध्ये
<>विरोजनस्य परामर्शाभावेन भ्रान्तत्वश्रुतेः (छा० उ०) अतो
<>गुरूपदिष्टस्य मननमपि कार्य्यमिति । दृश्यते चेदानी-
<>मप्येकस्यैव तत्त्वमस्युपदेशस्य नानारूपैरर्थैः सम्भावना ।
<>अखण्डत्वमवैधर्म्यलक्षणाभेदोऽविभागश्चेति” भा० ।
<>“न कालनियमो वामदेवत्” ४२० सू० “ऐहिकसाधना-
<>देव भवतीत्यादिर्ज्ञानोदये कालनियमो नास्ति वाम-
<>देववत् । वामदेवस्य जन्मान्तरीयसाधनेभ्यो गर्भेऽपि
<>यथा ज्ञानोदयस्तथान्यस्यापीत्यर्थः । तथा च श्रुतिः
<>“तद्धैतत् पश्यन्नृषिर्वामदेवः प्रतिपेदेऽहं मनुरभवं सूर्य्य-
<>श्चेति तदिदमप्येतर्हि य एवं वेदाहं ब्रह्मास्मीति स इदं
<>भवतीत्यादिरिति” । अहं मनुरभवमित्यादिकमवैधर्म्यल-
<>क्षणाभेदपरं सर्वव्यापकताख्यब्रह्मतापरं वा । “सर्वं समा-
<>प्नोषि ततोऽसि सर्वः” इत्यादि स्मृरणात् भा० ।
<P>“विरक्तस्यैव हेयहानमुपादेयोपादानं हंसक्षीरवत्”
<>४ । २३ सू० “विरक्तस्यैव हेयानां प्रकृत्यादीनां हा-
<>नमुपादेयस्य चात्मन उपादानं भवति । यथा दुग्ध-
<>जलयोरेकीभावापन्नयोर्मध्येऽसारजलत्यागेन सारभूत
<>क्षीरोपादानं हंसस्यैव न तु काकादेरित्यर्थः” भा० ।
<>“न कामचारित्वं रागोपहते शुकवत्” ४२४ सू० “रा-
<>गोपहते पुरुषे कामतः सङ्गो न कर्त्तव्यः शुकवत् । यथा
<>शुकपक्षी प्रकृष्टरूप इति कृत्वा कामचारं न करोति
<>रूपलोलुपैर्बन्धनभयात् तद्वदित्यर्थः” भा० ।
<P>“गुणयोगाद्बद्धः शुकवत्” ४२६ सू० “तेषां
<>सङ्गे तु गुणयोगात् तदीयरागादियोगाद्बद्धः स्यात्
<>शुकवदेव । यथा शुकपक्षी व्याधस्य गुणैरज्जुभिर्बद्धो
<>भवति तद्वदित्यर्थः । अथ वा गुणितया गुणलोलुपैर्बद्धो
<>भवति शुकवदित्यर्थः । तथैवोक्तं सौभरिणा “स मे समा-
<>धिर्जलवासमित्रमत्स्यस्य सङ्गात् सहसैव नष्टः । परिग्रहः
<>सङ्गकृतो ममायं परिग्रहोत्थाश्च महाविधित्साः” भा ।
<>“न भोगाद्रागशान्तिर्मुनिवत्” सां० ४२७ सू० “यथा मुनेः
<>सौभरेर्भोगान्न रागशान्तिरभूत् एवमन्येषामपि न०
<>भवतीत्यर्थः । तदुक्तं सौभरिणैव “आ मृत्युतो नैव मनो-
<>रथानामन्तोऽस्ति विज्ञातमिदं मयाद्य । मनोरथासक्तिपरस्य
<>चित्तं नो जायते वै परमार्थसङ्गि” भा० ।
<>“न मलिनचेतस्युपदेशवीजप्ररोहोऽजवत्” ४ । २९ सू०
<>“उपदेशरूपं यज्ज्ञानवृक्षस्य वाजं तस्याङ्कुरोऽपि रागा-
[Page4172-b+ 38]
<>दिमलिनचित्ते नोत्पद्यते अजवत् । यथाऽजनाम्नि नृपे
<>भार्य्याशोकमलिनचित्ते वशिष्ठेनोक्तस्याप्युपदेशवीजस्य
<>नाङ्कुर उत्पन्न इत्यर्थः” भा० ।
<P>“नाभासमात्रमपि मलिनदर्पणवत्” ४ । ३० सू०
<>“आपातज्ञानमपि मलिनचेतस्युपदेशान्न जायते विषया-
<>न्तरसञ्चारादिभिः प्रतिबन्धात् यथा मलैः प्रतिबन्धात्
<>मलिनदर्पणेऽर्थो न प्रतिविम्बति तद्वदित्यर्थः” भा० ।
<P>“न तज्जस्यापि तद्रूपता पङ्कजवत्” ४ । ३१ सू०
<>तस्मादुपदेशाज्जातस्यापि ज्ञानस्योपादेशानुरूपता न भ-
<>वति सामग्र्येणानवोधात् । पङ्कजवत् । यथा वीजस्यो-
<>त्तमत्वेऽपि पङ्कदोषाद्वीजानुरूपता पङ्कजस्य न भवति
<>तद्वदित्यर्थः । पङ्कस्थानीयं शिष्यचित्तम्” भा० ।
<LEND>
