<L>27309<pc>3890,a<k1>धाव<k2>धाव
धाव¦ जवे शुद्धौ अक० शुद्धीकरणे संमार्जने च सक० भ्वा०
उभ० सेट् । स्वरितेत् पा० । धावति धावते अधावीत्
अधाविष्ट दधाव--वे । सार्वधातुके परतः वेगगतौ
सर्त्त्यादेशस्तु पर० । अनेनैवोपपत्तौ तदादेशविधानं
वेगगतौ सरतेः सार्वधातुके प्रयोगवारणार्थं
शब्दस्तोमे आत्मनेपदत्वोक्तिः मुद्रादोषात् । “गच्छति
पुरःशरीरं घावति पश्चादसंस्थितं चेतः” शकु० । “रेतः
सिक्तमधावत्” ऐ० ब्रा० । “अधावीच्चारिसंमुखम्” भट्टिः ।
“यथा पराञ्चं धावन्तमनुलिप्सेत” शत० ब्रा० ३ । २ । १ । ३६ ।
“दिवस्पृष्टे धावमानं सुपर्णम्” अथ० १३ । २ । ३७ “सततं
धावमानश्च चिन्तमानो विशाम्पते!” भा० व० १८८ अ० ।
जवे अस्य न उदित्त्वम् तेन धावित्वा धावित इत्यादि
“दिशश्चतस्रः सहसा प्रधाविताः” भा० श० २० अ० ।
“वनान्तरे तोयमिति प्रधाविताः” । ऋतुसं० अन्यत्रार्थे
उदित् धावित्वा धौत्वा धौत इत्यादि । “बाह्योद्यानस्थित्
हरशिरश्चन्द्रिकाधौतहर्म्या” “धौतापाङ्गं हरशशि-
रुचा” मेघ० । “तुषारस्रुतिधौतरक्तम्” कुमा० ।
प्राद्युपसर्गपूर्वकस्तु तत्तदुपसर्गद्योतार्थयुक्ते धावने ।
<LEND>
