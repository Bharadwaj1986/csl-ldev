<L>3274<pc>0285,b<k1>अभिघात<k2>अभिघात
अभिघात¦ पु० अभि + हन--भावे घञ् । १ निःशेषहनने समू-
लनाशने “दुःखत्रयाभिघाताज्जिज्ञासा तदभिघातके हेतौ”
सां० का० । २ ताडने । “तडाभिघातादिव लग्नपङ्के”
कुमा० । अभिहन्यतेऽस्मै फलाय उद्दिश्यार्थे बा० घञ् ।
द्रव्यान्तरक्रियया उत्पादितद्रव्यान्तरसंयोगे, वैशेषि-
कोक्ते शब्दहेतौ, संयोगिनोर्मिथोविभागजनकक्रिया-
हेतौ च ३ संयोगभेदे । यथोक्तं “नोदनाभिघातात्
संयुक्तसंयोगाच्च पृथिव्यां कर्म्मेति वै० सू० । “यः संयोगः
शब्दनिमित्तकारणं, यज्जनितं कर्म्म संयोगिनोः परस्पर-
विभागहेतुश्च भवति स संयोगविशेषोऽभिघातः नोदनं तु
तद्विलक्षणः संयोगः । ताभ्यामप्रि प्रत्येकं कर्म्म जन्यते पङ्का-
ख्यायां पृथिव्यां चरणेन नोदनात् चरणाभिघाताच्च कर्म्म
जायते तत्र पङ्कः समवायिकारणम् नोदनाभिघातौ यथा
यथमसवायिकारणम् गुरुत्ववेगप्रयत्ना निमित्तकारणानि
संयुक्तसंयोगात् नोदनाभिघाताद्वा पङ्के कर्म पङ्कस्थिते घटा
दावपि, तत्समकालमेव कर्मदर्शनादिति” श० उपम्करः ।
“आत्मसंयोगप्रयत्नाभ्यां हस्ते कर्म, तथा हस्तसंयोगाच्च
मुषले, अभिघातजे मुषले कर्म्मणि व्यतिरेकादकारणं हस्त-
संयोगः” बै० सू० तथात्मसंयोगात् हस्तकर्मणि, अभिघाता-
न्मुषलसंयोगाच्च हस्ते कर्म “आत्मजन्या भवेदिच्छा इच्छा-
जन्या भवेत् कृतिः कृतिजन्या भवेच्चेष्टा चेष्टाजन्या भवेत्
क्रिये” त्युक्तिममुसृत्याह आत्ससंयोगप्रयत्नाभ्यां हस्तेसमवाथि-
कारणे कर्म, तस्य च कर्मणः प्रयत्नवदात्मसंयोगोऽसमवायि
कारणं प्रयत्नस्तु निमित्तकारणम् प्रयत्नवदात्मसंयोगासमवायि
कारणिका च क्रियैव चेष्टा । तथा उत्क्षेपबद्धस्तसंयोगात्
मुषले उत्क्षेपणं कर्म जायते । तथाच प्रयत्नवदात्मसंयुक्ते-
न हस्तेन यो मुषलस्य संयोगः स तत्रासमायिकारणम् मुषलं
समवायिकारणमिति । उदूखलाभिहतस्य मुषलस्य कर्म-
यदुत्पपतनं जायते तत्र कारणमाह । मुषलादौ उत्पतन
कर्मणि अभिघात एव हेतुः, न तु हस्तसंयोगः तस्य तं प्रति
कारणत्वेनान्ययासिद्धत्वात् तद्व्यतिरेकेऽपि अभिघात-
[Page0286-a+ 38]
मात्रेण अभिहतप्रधानगुरुद्रव्य संयोगेनैव उत्पतनदर्शनात्
यथा भूम्यादौ हस्तेन वेगक्षिप्तलोष्टादेर्हस्तयोगं विनाऽपि
उत्पत्ति र्दृश्यतेऽत उत्पतने अभिघात एव असमनायि-
कारणम् “अभिघातात् मुषले संयोगाद्धस्ते कर्म” वै० सू०
अभिघातात् अभिघातजनितसंस्कारजनितात् हस्तमुषल-
संयोगात् हस्ते उत्पतनं कर्म तत्र मुषलसंयोगोऽसमायि-
कारणम् । तीव्रवेगप्रयुक्तक्रियाजनितः संयोगः शब्दहेतुः ।
“तृतीयः स्यात् कर्म्मजोऽपि द्विधैव परिकीर्त्तितः अभि-
घातोनोदनञ्च शब्दहेतुरिहादिमः । शब्दाहेतुर्द्वितीयः
स्यादिति” “शब्दोध्वनिश्च वर्ण्णश्च मृदङ्गादिभवोध्वनिः ।
“कण्ठसंयोगादिजन्यावर्ण्णास्ते कादयोमता” इति च भाषा०
अतएवोक्तम् “कण्ठताल्वाद्यभिघातजन्यः शब्दः” इति
वृद्धैः । शिक्षायामप्युक्तम् “आत्मा बुद्ध्या समेत्यार्थान्
मनोयुङ्क्ते विवक्षया । मनः कामाग्निमाहन्ति स प्रेरयति
मारुतम् । सो दीर्ण्णो मूर्द्ध्न्यभिहतो वक्त्रमापद्य मारुतः
वर्ण्णान् जनयते” इति । स उदीर्णः सन्धिः पादपूरणार्थः ।
मृदङ्गादौ तीव्रवेगेन काष्ठादिताडनसंयोगे शब्दोजन्यते
इति लौके प्रसिद्धिः । वृक्षादौ प्रवलतरवायुसंयोगाच्च-
शब्दो ध्वन्यात्मक एव । मृदुवेगेन क्रियया संयोगे
नोदनरूपे न शब्दः इति तस्यं शब्दाहेतुत्वमुक्तम् अधिकं
नोदनशब्दे वक्ष्यते । “अभिघातोऽस्त्यस्य अर्श० अच् ।
अभिघातयुक्ते त्रि० “अभिघातं स्यात् पूर्व्वं वेदद्वित्र्यदि-
वर्णायेत् । नववर्गाणां नवतो धरणीचन्द्रद्विरामाद्या” इति
केरलोक्ते वर्णभेदे, न० शब्दकल्पद्रुमः ।
<LEND>
