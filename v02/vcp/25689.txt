<L>25689<pc>3666,a<k1>दृढ<k2>दृढ
दृढ¦ त्रि० दृह दृहि वा वृद्धौ क्तः “स्थूलबलयोः” इडभावः इदि-
तोऽपि नि० नलोपः । १ स्थूले २ अशिथिले प्रगाढे ३ व-
लवति च मेदि० ४ कठिने अमरः ५ लौहे न० शब्दच० ।
भावे क्त । ६ अतिशये न० अमरः । क्रियाविशेषणत्वे
ऽस्य क्लीवता “दृढभक्तिरिति ज्येष्ठे” रघुव्या० “दृढं
भक्तिरस्येति विग्रहः” मल्लिना० । “दृढा भक्तिश्च
केशवे” विष्णुस्तवः । दृढत्वं च काठिन्यं तच्च स्पर्शत्वव्याप्यं
जातिभेदः, अशिथिलावयवसंयोगभेदः, उपचारात् अति-
शयश्च । “दृढकारी मृदुर्दान्तः क्रूराचारैरसंवसन्”
मनुः “दृढग्राही करोमीति जप्यं जपति जापकः ।
न संपूर्णो न संयुक्तो निरयं सोऽनुगच्छति” भा० शा०
१९७ अ० । दृढस्य भावः इमनिच् द्रढिमन् तद्भावे पु०
“बधान द्रागेव द्रढिमरमणीयं परिकरम्” गङ्गालहरी
त्व दृढत्व न० तल् दृढता स्त्री ष्यञ् दार्ढ्य न० स्थौल्ये
अतिशये च । अतिशयेन दृढः इष्ठन् ऋतोरः द्रढिष्ठ
ईयसुन् द्रढीयस अतिशयेन दृढे त्रि० ईयसुनि स्त्रियां
ङीप् । दृढं करोति णिच् ऋतोरः । द्रढयति “वियोगो
वैराग्यं द्रढयति च” प्रबोधचन्द्रो० त्रयोदशभनोः रुचेः
७ पुत्रभेदे पु० । “त्रयोदशस्य पुत्रास्ते विज्ञेयास्तु रुचेः
सुताः । चित्रसेनो विचित्रश्च नयो धर्मभृतोधृतः । सुनेत्रः
क्षत्रबुद्धिश्च सुतपा निर्भयो दृढः । रौच्यस्यैते मनोः
पुत्रा अन्तरे तु त्रयोदशे” हरिवं० ७ अ० । ८ धृतराष्ट्र-
पुत्रभेदे पु० “पुत्रास्तेऽभ्यर्दयन् भीमं दश दाशरथेः
समाः । नागदत्तो दृढरथो वीरबाहुरयोमुजः ।
[Page3666-b+ 38]
दृढः सुहस्तो विरजाः प्रमाथश्चोग्रयाय्यपि । तान्
दृष्ट्वा चुक्रुधे भीमोजगृहे भारसाधनान् । एकमेकं
समुद्दिश्य पातयामास मर्मसु । ते विद्धा व्यसवः पेतु
स्यन्दनेभ्योऽमितौजसः” भा० द्रो० १५७ अ० ९ विष्णौ पु०
“वेधाः स्वाङ्गोऽजितः कृष्णो दृढः सूङ्कर्षणोऽच्युतः”
विष्णुसं० “स्वरूपसामर्थ्यादेः प्रच्युत्यभावात् दृढः”
भा० १० रूपकभेदे पु० “दृढः प्रौढोऽथ खचरो विभव-
श्चतुरक्रमः । निशारुकः प्रतितालः कथिताः सप्त
रूपकाः” इत्युद्दिश्य “दृढाख्यः स्याद् लघुद्वन्द्वं तालेऽत्र
हंसलीलके । चतुर्दशाक्षरयुतः शृङ्गारे परिकीर्तितः”
सङ्गीतदा० । लीला० उक्ते ११ कुट्टकयणितभेदे कुट्टकशब्दे
दृश्यम् ।
<LEND>
