<L>5384<pc>0474,b<k1>अशरीर<k2>अशरीर
अशरीर¦ त्रि० नास्ति शरीरं तदभिमानो वा यस्य । “प्रत्यग्ज्ञान
<>शिखिध्वस्ते मिथ्याज्ञाने सहेतुके । नेतिनेतिस्वरूपत्वादश-
<>रीरो भवत्ययम्” इत्युक्तलक्षणे सकलनिषेधरूपे १ परमां
<>त्मनि, २ शरीराभिमानशून्ये जीवन्मुक्ते “अशरीरं वा वसन्तं
<>प्रियाप्रिवे न स्पृशतः” इति श्रुतिः । ३ देहशून्ये ४ मीमां-
<>सकोक्ते देवे ५ ईश्वरे च परमात्मस्वरूपत्वात् ईश्वरस्याशरी-
<>रत्वम् “तदैक्षत बहु स्यां प्रजायेति श्रुत्या तस्वेक्षितृत्वं यदुक्तं
<>तदसङ्गतं शरीरं विना ज्ञानानुपपत्ते रित्याशङ्कापूर्व्वकं
<>शा० भा० तत् समर्थितं यथा “प्रागुत्पत्तेर्ब्रह्मणः शरी-
<>रादिसंबन्धमन्तरेणेक्षितृत्वमनुपपन्नमिति न तच्चोद्यमवत-
<>रति सवितृप्रकाशवत् ब्रह्मणोज्ञानस्वरूपनित्यत्वेन ज्ञान-
<>साधनापेक्षानुपपत्तेः । अपि च अविद्यादिमतः संसारिणः
<>शरीराद्यपेक्षा ज्ञानोत्पत्तिः स्यात् न ज्ञानप्रतिबन्धकारणर-
<>हितस्येश्वरस्य । मन्त्रौ चैतावीश्वरस्य शरीराद्यनपेक्षतामना-
<>वरणज्ञानतां च दर्शयतः । “न तस्य कार्य्यं करणञ्च विद्यते न
[Page0475-a+ 38]
<>तत्समश्चाभ्यधिकश्च दृश्यते । परास्य शक्तिर्विविधैव श्रूयते स्वाभा-
<>विकी ज्ञानबलक्रिया चेति” “अपाणिपादोजवनो ग्रहीता
<>पश्यत्यचक्षुः स शृणोत्यकर्णः । स वेत्ति वेद्यं न च तस्यास्ति-
<>वेत्ता तमाहुरग्र्यं पुरुषं महान्तमिति” च । ननु नास्ति
<>तव ज्ञानप्रतिबन्धकारणवानीश्वरादन्यः संसारी । “नान्योऽ-
<>तोऽस्ति द्रष्टोत विज्ञातेति” श्रुतेः तत्र किमिदमुच्यते संसारिणः
<>शरीराद्यपेक्षा ज्ञानोत्पत्तिर्नेश्वरस्येति । अत्रोच्यते सत्यं
<>नेश्वरादन्यः संसारी तथापि देहादिसंघातोपाधिसंबन्ध
<>इष्यतएव घटकरकगिरिगुहाद्युपाधिसंवन्ध इव व्योम्नः,
<>तत्कृतशब्दप्रत्ययव्यवहारा लोकस्य दृष्टाश्च, घटच्छिद्रं
<>करकच्छिद्रमित्यादिराकाशाव्यतिरेकेऽपि तत्कृता चाकाशे
<>घटाकाशादिभेदमिथ्याबुद्धिर्दृष्टा तथेहापि देहादि
<>संघातोपाधिसंबन्धाविवेककृतेश्वरसंसारिभेदमिथ्याबुद्धिः ।
<>दृश्यते चात्मन एव सतोदेहादिसंघातेऽनात्मन्यात्माभिनिवेशो-
<>मिथ्याबुद्धिमात्रेण सति चैवं संसारित्वे देहाद्यपेक्ष-
<>मीक्षितृत्वमुपपन्न’ संसारिणः” भा० । जीवस्यापि अवास्त्रविकं
<>सशरीरत्वं तदपि तत्रैव व्यवस्थापितं यथा “शरीरे पति-
<>तेऽशरीरत्वं स्यान्न जीवत इति चेत् न सशरीरत्वस्य
<>मिथ्याज्ञाननिमित्तत्वात् । नह्यात्मनः शरीरात्माभि-
<>मानलक्षणं मिथ्याज्ञानं मुक्त्वा अन्यतः सशरीरत्वं
<>शक्यं कल्पयितुम् नित्यमशरीरत्वम् अकर्मनिमित्तत्वा-
<>दिति चावोचामः । तत्कृतधर्माधर्मनिमित्तं सशरीर-
<>त्वमिति चेत् शरीरसस्वन्धस्यासिद्धत्वात् धर्मा-
<>धर्मयोरात्मकृतत्वासिद्धेः । शरीरसम्बन्धस्य धर्माधर्मयो-
<>स्तत्कृतत्वस्य चेतरेतराश्रयत्वप्रसङ्गात् । अन्धपरम्परै
<>वैषाऽनादित्वकल्पना क्रियासमवायाभावाच्चात्मनः कर्त्तृ-
<>त्वानुपपत्तेः । सन्निधिमात्रेण राजप्रभृतीनां दृष्टं कर्त्तृ-
<>त्वमिति चेन्न धनदानाद्युपार्जितभृत्यसम्बन्धत्वात् तेषां
<>कर्त्तृत्वोपपत्तेः । नह्यात्मनोधनदानादिवच्छरीरादिभिः
<>स्वस्वामिसम्बन्धनिमित्तं किञ्चिच्छक्यं कल्पयितुम् मिथ्या-
<>भिमानस्तु प्रत्यक्षः सम्बन्धहेतुः” शा० भा० ।
<LEND>
