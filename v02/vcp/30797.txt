<L>30797<pc>4241,b<k1>परान्न<k2>परान्न
परान्न¦ न० ६ त० । १ अन्यस्वामिकभक्तपिष्टकादौ । २ परकृत-
शस्यपाकजद्रव्यमात्रे ३ परपक्वान्ने च ।
<फ्>व्रतादौ परान्नस्य त्याज्यत्वं यथा “परान्नं परवासश्च
नित्यं धर्मरतस्त्यजेत्” इति स्मृति । संयमदिने तस्य त्या-
ज्यत्वं यथा “कांस्यं मांसं मसूरञ्च चणकं कोरदूषकम् ।
शाकं मधु परान्नञ्च त्यजेदुपवसन् स्त्रियम्” । पारणदिने
तस्य त्याज्यत्वं यथा “अभ्यङ्गञ्च परान्नञ्च तैलं निर्मा-
ल्यलङ्घनम् । तुलसीचयनं द्यूतं पुनर्भोजनमेव च ।
वस्त्रपीडां तथा क्षारं द्वादश्यां वर्जयेद्बुधः” एका० त० ।
तद्भोक्तुर्यागादेर्विफलत्वं यथा “परपाकेण जुष्टस्य
द्विजस्य गृहमेधिनः । इष्टं दत्तं तपोऽधीतं यस्यान्नं
तस्य तद्भवेत्” । तद्भुक्त्वा पुत्रोत्पादने दोषो यथा
“यस्यान्नेन तु भुक्तेन भार्य्यां समधिगच्छति । यस्यान्नं
तस्य ते पुत्रा अन्नाद्रेतः प्रवर्त्तते” ब्राह्मणादिपरस्वा-
मिकान्नभोजने दोषो यथा “ब्राह्मणान्नेम दारिद्र्यं क्ष-
त्रियान्नेन प्रेष्यताम् । वैश्यान्नेन तु शूद्रत्वं शूद्रान्नै-
र्नरकं ब्रजेत्” इत्येकादशीत० । परान्नभोजनेन तीर्थगमने
फलस्याल्पत्वं यथा “षोडशांशं स लभते यः परान्नेन
गच्छति । अर्द्धं तीर्थफलं तस्य यः प्रसङ्गेन गच्छति”
प्राय० त० । महागुरुनिपाते तस्य व्याज्यत्वं यथा “अन्य-
श्राद्धं परान्नञ्च गन्धं माल्यञ्च मैथुनम् । वर्जयेद्गुरु
पाते तु यावत् पूर्णो न वत्सरः” शुद्धित० । तद्भोक्तुर्मन्त्र-
सिद्धिहानिर्यथा “जिह्वा दरघा परान्नेन करौ दग्धौ
[Page4242-a+ 38]
प्रतिग्रहात् । मनो दग्धं परस्त्रीभिः कथं सिद्धिर्वरा-
नने” तन्त्र० । तद्भोजने प्रतिप्रसवो यथा “गुर्वन्नं मातु-
लान्नं वा श्वशुरान्नं तथैव च । पितुः पुत्रस्य चैवान्नं
न परान्नमिति स्मृतिः” एकादशीत० ।
<LEND>
