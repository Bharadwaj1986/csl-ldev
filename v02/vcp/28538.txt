<L>28538<pc>4045,b<k1>नारायण<k2>नारायण
नारायण¦ पु० नानाविधा निरुक्तिः अनुपदं वक्ष्यते तद-
नुसारेण व्युत्पत्तिः । १ विष्णौ परमात्मनि “जह्नुर्नारा-
यणो नरः” विष्णु स० । भाष्ये अस्य व्युत्पत्तिर्दर्शिता यथा
“नर आत्मा ततो जातान्याकाशादीनि नाराणि तानि
कार्य्याणि अयते कारणात्मना व्याप्नुते नारायणः “यच्च
किञ्चिज्जगत् सर्वं दृश्यते श्रूयतेऽपि वा । अन्तर्वहिश्च
तत्सर्वं व्याप्य नारायणः स्थितः” इति मन्त्रवर्णात् “नरा-
ज्जातानि तत्त्वानि नाराणीति विदुर्बुधाः । तान्ये-
वायनं यस्य तेन नारायणः स्मृतः” इति महामारते ।
अयनत्वात् प्रलय इति वा “यत् प्रयन्त्यभि संविशन्तीति”
श्रुतेः “आपो नारा इति प्रोक्ता आपो वै नरसूनवः ।
ता यदस्यायनं पूर्वं तेन नारायणः ॠतः” मनुः । ब्रह्मवै०
ज० ख० १०९ अ० अन्यथा निरुक्तिर्दर्शिता यथा
“सारूयमुक्तिवचनो नारेति च विदुर्बुधाः । यो देवो-
ह्ययनं तस्य स च नारायणः स्मृतः । नाराश्च कृतपा-
पाश्चाप्ययनं गमनं स्मृतम् । यतो हि गमनं तेषां सो-
ऽयं नारायणः स्मृतः । नारञ्च मोक्षणं पुण्यमयनं
ज्ञानमीप्सितम् । तयोर्ज्ञानं भवेद् यस्मात् सोऽयं नारा-
यणः स्मृतः” । “नारायणेति शब्दोऽस्ति वागस्ति वश-
वर्त्तिनी । तथापि नरके मूढाः पतन्मीह किमद्भुतम्” ।
महाभारतम् । नरस्यापत्यम् नडा० फक् । २ नरस्यापत्ये पु०
स्त्री० ३ अजामिलपुत्रभेदे “कान्यकुब्जे द्विजः कश्चिद्दासीपति-
रजामिलः । नाम्ना नष्टसदाचारो दास्याः संसर्गदूषितः ।
तस्य प्रवयसः पुत्रादश तेषान्तु योऽवरः । वालो नारा-
यणी नाम्ना पित्रोश्च दयितो भृशम् । दूरे क्रीडनका-
सक्तं पुत्रं नारायणाह्वयम् । ग्लपितेन स्वरेणोच्चै
राजुहावाकुलेन्द्रियः” । “निशम्य म्रियमाणस्य मुखतो
हरिकीर्त्तनम् । मर्तुर्नाम महाराज! पार्श्वदाः सह-
साऽपतन् । विकर्षतोन्तर्हृदयाद्दासीपतिमजामिलम्” भाग०
६ । १ अ० । नारायणस्येदम् अण् । ४ नारायणसम्बन्धि सैन्य-
भेदे “मत्संहननतुल्यानां गोपानामर्वुदं महत् । नारा-
यणा इति ख्याताः सर्वसंग्रामयोधिनः” भा० उ० ७ अ०
[Page4046-a+ 38]
५ धमैपुत्रर्षिभेदे नरशब्दे दृश्यम् । सुखबोधोक्ते ६ तैल-
भेदे न० तच्च त्रिविधं स्वल्पं वृहन्महच्चेतिभेदात् । तेषां
पाकद्रव्यादि क्रमेण तत्रोक्तं तत्र
<ःई>स्वल्पस्य “विल्वाग्निमन्वश्योनाकपाटलापारिभद्रकाः । प्र-
सारण्याश्वगन्धा च वृहती कण्टकारिका । बला
चातिबला चैव श्वदंष्ट्रा सपुनर्णवा । एषां दश पलान्
भागान् चतुर्द्रोणेऽम्भसः पचेत् । पादशेषं परिस्राव्य
तैलपात्रे प्रदापयेत् । शतपुष्पा देवदारु मांसी शैलेयकं
वचा । चन्दनं तगरं कुष्ठमेलापर्णीचतुष्टयम् ।
रास्ना तुरगगन्धा च सैन्धवं सपुनर्णवम् । एषां द्विप-
लिकान् भागान् पेषयित्वा विनिःक्षिपेत् । शतावरीर-
सञ्चैव तैलतुल्यं प्रदापयेत् । आजं वा यदि वा नव्यं
क्षीरं दत्त्वा चतुर्गुणम् । पाने वस्तौ तथाभ्यङ्गे मोज्ये
चैव प्रशस्यते । अश्वो वा वातसम्भग्नो गजो वा यदि वा
नरः । पङ्गुकः पीठसर्पी च तैलेनानेन सिध्यति ।
अधोभागे च ये वाताः शिरोमध्यगताश्च ये । दन्तशूले
हनुस्तम्भे मन्यास्तम्भे गलग्रहे । बल्यं शुष्यति चैकाङ्गं
नतिर्यस्य च विहला । क्षीणेन्द्रिया नष्टशुक्रा ज्वर-
क्षीणाश्च ये नराः । बधिराः शल्लजिह्वाश्च मन्दमेधस
एव च । अल्पप्रजा च या नारी या च गर्भं न
विन्दति । वातार्त्तौ वृषणौ येष्ममन्त्रवृद्धिश्च दारुणा ।
एतत् तैलवरं तेषां स्वल्पं नारायणं स्मृतमिति”
<ःई>दृहतः “शतावरी चांशुमती पृश्निपर्णी शठी बला ।
एरण्डस्य च मूलानि वृहत्याः पूतिकस्य च । गवे-
धुकस्य मूलानि तथा सहचरस्य च । एषां दश-
पलान् भागान् जलद्रोणे विपाचयेत् । पादशेषं रसे पूते
तत्र तैलं समावपेत् । पुनर्णवाबचादारुशताह्वाचन्दना-
मुरु । शैलेयं तगरं कुष्ठमेलाभांसीस्थिराबला । अश्वाह्वा-
सैन्धवं रास्नापलार्द्धानि च पेषयेत् । मव्याश्रपयसः प्रस्थौ
द्वौ द्वावत्र प्रदापयेत् । शतावरीरसप्रस्थं तैलप्रस्थं विपा-
चयेत् । अस्य तैलस्य सिद्धस्य शृणु वीर्य्यमतः परम् ।
अश्वानां वातभग्नानां कुञ्जराणां तथा नृणाम् । तैलमे-
तत् प्रयोक्तव्यं सर्ववातनिवारणम् । आयुष्मांश्च नरः
पीत्वा निश्चयेन दृढो भवेत् । गर्भमश्वतरी विन्देत्
किम्पुनर्मानुषी तथा । हृत्स्यूलं पार्श्वशूलञ्च तथैवार्द्धा-
वभेदकम् । अपचिं गण्डमालाञ्च वातरक्तं हनुग्रहम् ।
कामलां पाण्डुरोगञ्च अश्मरीञ्चापि नाशयेत् । तैलमेतद्
भगवता विष्णुना परिकीर्तितम् । नारायणमिति
[Page4046-b+ 38]
ख्यातं वातान्तकरणं शुभमिति” । वृहन्नारायणतैलम् ।
<ःई>महतः “विल्वाश्वगन्धा वृहती श्वदंष्ट्रा श्योनाकवाट्यालकपारिभ-
द्रम् । क्षुद्रा कठिल्लातिबलाग्निमन्थं मूलानि चैषां सरला-
युतानाम् । मूलं विदद्यादथ पाटलीशं प्रत्येकमेषां प्रवदन्ति
तज्ज्ञाः । सपादप्रस्थं विधिनोद्धृतञ्च द्रोणैरपामष्टभि-
रेव पक्त्वा । पादावशेषेण रसेन तेन तैलाढकाभ्यां सममेव-
दुग्धम् । छानस्य मांसद्रवमेव तुल्यमेकत्र सम्यक् विप-
चेत् सुबुद्धिः । दद्याद्रसञ्चैव शतावरीणां तैलेन तुल्यं
पुनरेव तत्र । रास्नाश्वगन्धाद्रुमदारुकाष्ठं पर्णी चतुष्का
गुरुकेसराणि । सिन्धूत्थमांसीरजनीद्वयञ्च शैलेयकं
चन्दनपुष्कराणि । एला सयष्टी तगराव्दपत्रं भृङ्गाष्ट-
वर्गास्तु वचापलाशम् । स्थौणेयवृश्चीरकचोरकाख्यमेभिः
समस्तैर्द्विपलप्रमाणैः । कर्पूरकाश्मीरमृगाण्डजानां
दद्यात् सुनन्धाय वदन्ति केचित् । प्रस्वेददौर्गन्ध्यनिवा-
रणार्थं चूर्णीकृतानाम् द्विपलप्रमाणम् । आलोड्य सम्य-
ग्विधिवद्विपक्वं नारायणं नाम महच्च तैलम् । सर्वैः
प्रकारैर्विधिवत् प्रयोज्यमश्वस्य पुंसां पवनार्दितानाम् ।
ये पङ्गवः पीठविसर्पर्णाश्च एकाङ्गहीनार्द्दितवेपमानाः ।
वाधिर्यशुक्रक्षयपीडिताश्च मन्याहनुस्तम्भशिरोगदार्त्ताः ।
मुक्ता नरास्ते बलवीर्य्ययुक्ताः संसेव्य तैलं सहसा भवन्ति ।
वन्ध्या च नारी लभते च पुत्रं वीरोपमं सर्वगुणोपपन्नम् ।
शाखाश्रिते कोष्ठगते च वाते वृद्धौ विधेयं पवनार्दिता-
नाम् । जिह्वानिले दन्तगते च शूले औन्मादकौब्जज्वर
कर्षितानाम् । प्राप्नोति लक्ष्मीं प्रमदाप्रियत्त्वं जीवेच्चिरं
चापि भवेद्युवेव । देवासुरे युद्धवरे समीक्ष्य स्नाव्यस्थि
मम्नानसुरैः सुरांश्च । नारायणेनापि सुवृंहणार्थं स्व-
नामतैलं विहितन्तु तेषाम्” ।
<LEND>
