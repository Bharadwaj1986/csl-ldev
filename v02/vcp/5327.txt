<L>5327<pc>0469,b<k1>अव्यभिचरित<k2>अव्यभिचरित
अव्यभिचरित¦ त्रि० वि + अभि + चर--क्त न० त० । १ व्यभिचार-
शून्ये हेतौ “का व्याप्तिः? न तावदभिचरितत्वं तद्धि न
साध्याभाववदवृत्तित्वम्” अनुमानचिन्ता० व्यभिचारश्च द्विवि-
धः अन्वयव्यभिचारोव्यतिरेकव्यभिचारश्चेति भेदात् अन्वय-
व्यभिचारोऽपि द्विधा । साध्याभावद्वृत्तित्वं स्वसमाना-
धिकरणाभावप्रतियोगिसामानाधिकरण्यं चेति भेदात् यथा
धूमवान् वह्नेरित्यादौ धूमाभाववति तप्तायः पिण्डेवह्नेर्वृत्ति-
मत्त्वात्, वह्न्यधिकरणे तप्तायः पिण्डे धूमाभावस्य विद्यमान
तया तत्प्रतियोगिना सह समनाधिकरणत्वात् वह्नौ उभ-
यविघव्यमिचारः । साध्याभावव्यापकीभूताभावाप्रतियो-
गित्वं व्यतिरेकव्यभिचारः यथा धूमवान् वह्नेरित्यादौ
धूमाभावरूपसाध्याभावस्य तप्तायःपिण्डे सत्त्वेन वह्न्य-
भावस्य च तत्रासत्त्वात् वह्नेर्न साध्याभावव्यापकीभूताभाव
प्रतियोगित्वम् । इति तत्र उभयविधव्यभिचारः ।
२ अबाषितार्थे च “अव्यभिचरितेभ्यः प्रमाणेभ्यः” शा० भा० ।
<LEND>
