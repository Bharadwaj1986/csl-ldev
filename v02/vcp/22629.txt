<L>22629<pc>3282,a<k1>ताल<k2>ताल
ताल¦ पु० तल एव अण् । १ करतले शब्दार्थचि० । ताड्यते
तड--आघाते कर्मणि अच् डस्य लः । १ हरिताले
२ तालीशपत्रे न० राजनि० ३ दुर्गासिंहासने न० हेमच०
तालस्येदम् अण् तस्य लुक् । ४ तालफले न० । अङ्गुष्ठमध्य-
म भ्यां मिते ५ परिमाणे ६ करास्फालने ७ कांस्यनि-
र्मितवाद्यभेदे (करताल) ८ त्सरौ खडगमुष्टौ च पु०
मेदि० ९ स्वनामख्याते वृक्षभेदे भावप्र० ।
“पक्वं तालफलं पित्तरक्तश्लेष्मविवर्द्धनम् । दुर्जरं बहु-
मूत्रञ्च तन्द्राऽभिष्यन्दशुक्रदम् । तालमज्जा तु तरुणः
किञ्चिन्मदकरो लघुः । श्लेष्मलो वातपित्तघ्नः सस्नेहो मधुरः
सरः । तालमज्जा तालफलवीजमज्जा । तालजं तरुणं
तोयमतीव मदकृन्मतम् । अम्लीभूतं तदा तत् स्यात्
पित्तकृतद्वातदोषहृत्” भावप्र० । “तालो द्वादशभिर्जानु-
परिणाहपरिभ्रमैरिति” उक्ते १० मानविशेषे । हस्तेन
जानुमण्डलपरिभ्रमणं यावत्याकालमात्रया क्रियते ताव-
तीभिर्द्वादशभिस्तालाख्यः कालांशो ज्ञेयः इत्यर्थः ।
११ गीतकालक्रियामाने । अयं स्वर इयत्कालं गेयः इय-
त्कालं विलम्बित इयत्कालं द्रुतम् इयत्कालं मध्य-
मिति बोधयितुं ईदृशैर्हस्तैरङ्गुल्याकुञ्चनप्रसारणाक्रिया-
भिर्नर्त्तितव्यं गातव्यञ्चेति कालक्रिययोः प्रमाणं
तालः । इदमियत्कालं गेयमिति कालेनाङ्गुल्याद्याकु-
ञ्चनादिक्रियामानं ताल इति यावत् । “कालस्य एकद्वि-
त्रिमात्राद्युच्चारणनियमितस्य क्रियायाः परिस्पन्दात्मि
कायाः परिच्छेदहेतुस्तालम्” इति मधुसू० । “कालेन नर्त्तन
गलवादनक्रियाणां मानं तालः ताराद्येककालमेषां
विरामस्ताल इत्यन्थे” इत्यमरटीकायां भरतः ।
तन्निरुक्तिस्तु गौरीहरयोर्नृत्येन तालो बभूव ।
तथा हि । हरनृत्यस्य ताण्डवं गौर्य्यानृत्यस्य
लास्यम् इति संज्ञा पुरुषन्यृत्यस्य ताण्डवं नार्य्या-
नृत्यस्य लास्यमिति नियमात् । ताण्डवस्याद्याक्ष-
रेण लास्यस्याद्याक्षरेण च मितित्वा ताल इति
संज्ञा जाता इति” संगीतशास्त्रे तस्य भेदा यथा “चर्च्चत्
पुट १ श्चारु पुटः २ ३ घट्टितापुत्रकस्तथा । ४ उद्घट्टकः
[Page3282-b+ 38]
५ सन्निपातः ६ कङ्खणः ७ कोकिलारवः । ८ राजकोलाहलो
९ रङ्गविद्याधर १० शचीप्रियौ । ११ पार्वतीलोचनो १२ राज
चूडामणि १३ जयश्रियौ १४ वादकाकल १५ कन्दर्प १६ न-
लकूवर १७ दर्पणाः । १८ रतिलीलो १९ मोक्षपतिः
२० श्रीरङ्गः २१ सिंहविक्रमः । २२ दीपको २३ मल्लिकामोदो
२४ गजलीलश्च २५ चर्च्चरी । २६ कुहक्को २७ विजयानन्दो
२७ वीरविक्रम २८ टेङ्किके । २९ रङ्गाभरण ३० श्रीकीर्त्ति
३१ वननालि ३२ चतुर्मुखाः । ३३ सिंहनन्दन ३४ नन्दीश
३५ चन्द्रविम्ब ३६ द्वितीयकाः । ३७ जयमङ्गल ३८ गन्धर्व
३९ मकरन्द ४० त्रिभङ्गयः । ४१ रतितालो ४२ वसन्तश्च
४३ जगझम्प्रो ४४ऽथ मारुतिः । ४५ कविशेखर ४६ घोषौ
च ४७ हरवल्लभ ४८ भैरवौ ४९ । गतप्रत्यागतो ५० मल्लतालो
५१ भैरवमस्तकः ५२ । सरस्वतीकण्ठाभरणः ५३ क्रीडा
५४ निःसारुरेव च । ५५ मुक्तावली ५६ रङ्गराज ५७ भरता-
नन्दा ५८ऽऽदितालकाः ५९ । सम्पक्वेष्टक ६० इत्यादि ताला
भरत संमताः । संक्षेपतो निगदिता अथैषां ल णं
तथा । अर्द्धमात्रं द्रुतं ज्ञेयमेकमात्र लघु स्मृतम् ।
द्विमात्रन्तु गुरुज्ञेयं त्रिमात्रन्तु प्लुतं मतम् ताले चर्च्चत्
पुटे ज्ञेयं गुरु द्वन्द्वं लघुः प्लुतः १ । गुरर्लघुः प्लुतश्चैव
भवेच्चारुपुटाभिधे २ । गलागलगलाश्चैव षट्टिता
पुत्रके मताः ३ । उद्घट्टके तु गमनाः ४ सन्निपाते गुरुर्मतः ५ ।
चतुर्विधः परिज्ञेयस्तालः कङ्कणनामकः ६ । पूर्णः
खण्डः समश्चैव विषमश्चैव कथ्यते । लचतुष्कं गणौ
पूर्णे खण्डे विन्दुद्वयं गुरुः । यगणस्तु समे ज्ञेय
स्तगणो विषमे भवेत् । खचतुष्कं सयत्यन्तं गुरुर्विन्दु
चतुष्टयम् । सयत्यन्तं लघुश्चैव तालोऽयं कोकिलारवः ७
लचतुष्कं सयत्यन्तं खत्रयं खत्रयं लघुः । लघुर्विन्दु-
द्वयञ्चेति राजकोलाहलाभिधे ८ । खद्वयं द्वौ प्लुतौ
यत्र रङ्गविद्याधरः स तु ९ । लघूनि त्रीणि यत्र स्युर्गु-
रूणि त्रीणि यत्र वै । प्लुतद्वयञ्च यत्रास्ति स तालः
स्याच्छचीप्रियः १० । खद्वयं गुरुलौ विन्दुर्गौ प्लुतौ
गौ प्लुतौ पुनः । यत्र तालः स विज्ञेयः पार्वतीलोचना-
भिधः ११ । राजचूडामणौ विन्दुर्लश्च विन्दुर्लगौ मतौ १२ ।
रगणोनो गुरुश्चैव जयश्रीरिति कथ्यते १३ । प्लुतौ
लघुचतुष्कञ्च मौ नौ द्रुतयुगं लघुः । लचतुष्कं विना-
शब्दं तालः स्याद्वादकाकलः १४ । द्रुतद्वयं यकारश्च
कन्दर्पेऽपि प्रकीर्त्तितः १५ । चत्वारो गुरवो यत्र चत्वार
प्लुतका अपि । लष्वक्षराणि चत्वारि तालीऽयं नलकू
[Page3283-a+ 38]
वरः १६ । विन्दुद्वयं गुरुश्चैव भवेद्यत्र स दर्पणः १७ ।
रतिलोले विधातव्यं लघुद्वन्द्वं गुरुद्वयम् १८ । आदौ
षोडश गुरुवो द्वात्रिंशल्लघवस्ततः । चतुःषष्टिर्द्रुता यत्र
सोऽयं मोक्षपतिर्मतः १९ । श्रीरङ्गसंज्ञके ताले मगणाल्लः
प्लुतौ मतौ २० । सिंहविक्रमताले तु मगणो नखगाः
खगौ २१ । प्लुतो नश्च प्लुतश्चैव ताले दीपकनामनि २२
ताले स्यान्मल्लिकामोदे लद्वयं खचतुष्टयम् २३ । लचतुष्कं
विरामान्तं गजलीले प्रकीर्त्तितम् २४ । अष्टकृत्वस्तु चर्च्चर्य्यां
विरामान्ते द्रुतौ लघुः २५ । द्रुतद्वन्द्वं भवेत्ताले कुह-
क्काख्ये लघुद्वयम् २६ । भवेच्च विजयानन्दे लत्रयञ्च लघुत्र-
यम् २७ । वीरविक्रमताले तु द्रुतौ लगौ ततः प्लुतः २८ ।
टेङ्किका रगणेन स्यादेकेनैव कृतास्पदे २९ । भगणो ग
प्लुतौ स्यातां रङ्गाभरणनामके ३० । श्रीकीर्त्तिसंज्ञके ताले
गुरुद्वन्द्वं लघुद्वयम् ३१ । चतुर्द्रुता लघू द्वौ तु द्रुतो गो
वनमालिनि ३२ । चतुर्मुखाभिधे ताले यगणानन्तरं प्लुतः ।
३३ । भश्च प्लुतो लगौ विन्दुद्वयं गौ नः प्लुतस्तथा ।
लघुः प्लुतो द्रुतश्चैको लघुद्वयमथापि च । निःशब्दं ल
चतुष्कञ्च ताले स्यात् सिंहनन्दने ३४ । गो लघुर्गौ लघुः
प्लतस्ताले नन्दीश्वरे मतः ३५ । गो द्रुतौ नौ प्लतद्वन्द्वं
चन्द्रविम्बे प्रकीर्त्तितम् ३६ । द्र तद्वन्द्वं लघुश्चैकस्ताले
स्यात्तु द्वितीयके ३७ । सकारश्च यकारश्च जयमङ्गल-
नामनि ३८ । चत्वारो गुरवो विन्दुश्चत्वारश्च प्लुता अपि ।
विन्दवो दश षट् लाश्च ताले गान्धर्वसंज्ञके ३९ । मकरन्दे
द्रुतद्वन्द्वं लघुद्वन्द्वमथो गुरुः ४० । गुरुर्लघुः प्लुतश्चैव
त्रिभङ्गिः परिकीर्त्तिता ४१ । गुरुद्वयं लघुद्वन्द्वं रतिताले
प्रकीर्त्तितम् ४२ । वसन्तताले कर्त्तव्यो नगणो मगण
स्तथा ४३ । जगझम्पे गुरुश्चैको विरामान्तञ्च खद्वयम् ४४ ।
गप्लुतौ लौ द्रुतौ लश्च प्लुतो मारुतिनामनि ४५ । कविशै-
खरे प्लुतः शून्यं नगौ लश्च ततो लघुः ४६ । खचतुष्कं
विना शब्दं यत्र घोषः स उच्यते ४७ । हरवल्लभताले च
प्लुतो लो गौं च खद्वयम् ४८ । भगणः प्लुतौ गणौ गयौ
प्लुतौ लघुश्च भैरवे ४९ । गतप्रत्यागते ताले लो मौ गौ नौ
प्रकीर्त्तितौ ५० । चतुर्लघु मल्लताले विरामान्तं द्रुतद्वयम् ५१ ।
लगौ गौ मो नगौ गश्च खद्वयं लद्वयं पुनः । नचतुष्कं
विना शब्दं ताले भैरवमस्तके ५२ । सरस्वतीकण्ठाभरणे गौ
लघुश्च द्रुतद्वयम् ५३ । एक एव प्लुतो यत्र क्रीडातालः
स उच्यते ५४ । द्रुतद्वयं विरामान्तं ताले निःसारके
मतम् ५५ । खत्रयं सविरामान्तं नौ पुनः खत्रय-
[Page3283-b+ 38]
न्तथा । प्लुतौ गः खयुगं गश्च यत्र मुक्तावली तु सा ५६ ।
लगौ विन्दुयुगं गौ लौ रङ्गराजे प्रकीर्त्तितः ५७ ।
खद्वयं सविरामान्तं गुरुः प्लुतद्वयं लघुः । यत्र ताले स
विज्ञेयो भरतानन्दसंज्ञकः ५८ । आदिताले लघुश्चैक
इत्याह भरतो मुनिः ५९ । भगणश्च प्लुताद्यन्तःसंपक्वे-
ष्टकतालके ६० । एकाधिकशते ताले षष्टिर्मुख्यतमा इमे” ।
अथ प्लुतादिमात्राभेदेन तालघातनम् । “ताले निष्णात-
हस्तः प्लुतमनुघटयेद्घातमेकं सशब्दं तत्पश्चात् द्वौ च घातौ
निनदविरहितौ दर्शयेदूर्द्ध्वतोऽधः । शुन्यत्वात् पक्कता-
लाविति जगति पुनः सूत्रसिद्धौ सनन्दा विल्वं घातत्रयं
तत् त्रिफलतनुवहिर्बर्द्धयेद्दुर्लकारम । एको घातः स-
शब्दो द्विकल इह गुरौ शब्दहीनस्तथान्यः सोऽप्यूर्द्ध्वं
याति लीलावलयवलयितोत्तानहस्ताङ्गुलीभिः । किञ्चो-
च्चैकैकमात्रा समुदयिनि लघौ घात एको निनादी घात्यो
मात्रार्द्धभाजि द्रुतवपुषि लघोरर्द्धनादेन घातः” ।
संगी० दा० ३ स्तवकः ।
<फ्>“आदावष्टस्तथा रुद्रो ब्रह्म इन्द्रश्चतुर्दशः । दशावतारवन्धा-
दिनृत्यनाट्यं ततः परम् ।”
<ःई>अथष्टतालभेदाः । “आडः १ दोजः २ ज्योतिः ३ चन्द्रशेखर ४
गञ्जनं ५ पञ्चतालः ६ रूपकं ७ समतालः ८ ।”
<ःई>तत्र रुद्रतालस्य भेदाः । बीरविक्रमः १ । विषमसमुद्रः २
धरणं ३ वीरदशकः ४ मण्डूकः ५ कन्दर्पः ६ डाँशपाहिडः ७
ध्रुवचरणं ८ दशकोषी ९ गजेन्द्रगुरुः १० छुटका ११ ।”
<ःई>अथ ब्रह्मतालभेदाः “ब्रह्म १ विरामब्रह्म २ षट्कला ३ सप्तमात्रा ४”
<ःई>अथेन्द्रतालभेदाः । “देवसारः १ देवचाली २ मदनदोला ३ गुरु-
गन्धर्वः ४ पञ्चाली ५ इन्द्रभाषः ६ ।”
<ःई>अथ चतुर्द्दशतालभेदाः । “चिह्नतालः १ चन्द्रमात्रा २ देवमात्रा ३
अर्द्धज्योतिः ४ स्वर्गसारः ५ क्षमाष्टः ६ धराधारा ७ वस-
न्तवाक् ८ काककला ९ कीरशब्दा १० ताण्डवी ११
हर्षधारिका १२ भाषा १३ अर्द्धमात्रा १४ ।”
<ःई>क्रमेणैषां लक्षणादि तत्रापि अष्ट तालभेदस्य लक्षणानि यथा
“एकतालस्ततः शून्यं यगलं तालिका परे । सङ्गीते
प्रथमः सार आडतालः प्रकीर्त्तितः १ । एकतालञ्च
शून्यञ्च क्रमेणापि त्रिधा भवेत् । शेषशून्यं कलाभेदे
दोजाख्यश्च भवेत् पृथक् ३ । प्रथमं युगलं तालं
एक एकस्तथा परे । कलाभेदे गानमेवं ज्योतिश्च
परिकीर्त्तितम् ३ । चन्द्रश्चन्द्रस्तथा युग्मं तथा चन्द्र-
स्तथा परे । षट् तालानि भवन्त्येवं चन्द्रशेखर-
[Page3284-a+ 38]
भाषितः ४ । एकतालो भवेत् श्रेष्ठः क्रमेणापि चतुष्ट-
यम् । शेषशून्यं गञ्चनञ्च सर्वतो मुनिभाषितम् ५ । प्रथमं
युगलञ्चैव तत्परं तालमेककम् । शेषे युग्मं तथा शून्यं
पञ्चतालं प्रकीर्त्तितम् ६ । युगलं प्रथमं तालं तत्परन्त्वेक-
शून्यकम् । शेषे च युगलं त लं रूपकं परिकीर्त्तितम् ७ ।
एकतालं तथा शून्यं क्रमेण द्विविधं भवेत् । शेषे युग-
लतालञ्च समतालं भवेत् परम् ८ ।”
<ःई>रुद्रतालभेदलक्षणादि “एकतालं तथा शून्यं क्रमेण
त्रिविधं भवेत् । तत्परं युगलं ताल इत्येव वीरविक्रमः १ ।
युग्मतालं तथा शून्यं तत्परं द्वयतालकम् । शेषे च युगलं
तालं समुद्रविषमं स्मृतम् २ । युग्मतालञ्च शून्यञ्च एक-
तालञ्च तत्परे । शेषैकत्र त्रिशून्यञ्च विषमं धरणं
भवेत् ३ । एकतालं तथा शून्यं क्रमेणापि त्रिघा
भवेत् । युगलं युगलं पश्चात् स वीरदशकः स्मृतः ४ ।
प्रथममेकतालञ्च तत्परं शून्यमेककम् । शेषैकत्र त्रिता-
लञ्च मण्डूकस्य गतिर्यथा ५ । समतालं यथा दृष्टं तथा
कन्दर्पसंज्ञितम् । समताले भवेत् शून्यं कन्दर्पे नास्ति,
तत्पुनः ६ । पञ्चतालात् परं शून्यं डाँशपाहिडमुत्त-
मम् । अत्यूर्द्ध्वञ्च भवेत् त्रस्तं संग्रामस्य यथा गतिः ७ ।
एकतालं तथा शून्यं क्रमेणापि द्विधा भवेत् । शेषैकत्र
त्रितालञ्च घ्रुवचरणभाषितम् ८ । एकतालं एकशून्य-
मित्येवञ्च भवेत् क्रमात् । विरामे एकतालञ्च वाग्भेदे
दशकोषिका ९ । युगलं युगलं पश्चात् तदन्तेप्येकताल-
कम् । शेषे च युग्मं शून्यञ्च गजेन्द्रगुरुभाषितम् १०
युग्मशून्यं विरामे च एकतालं भवेत् क्रमे । छुटका-
ख्यानकं धीरं सङ्गीतपरिनिष्ठितम् ११ ।”
<ःई>ब्रह्मतालभेदलक्षणानि । “युगञ्च त्रस्तं प्रथमैकतालं
किञ्चिद्विरामे पुनरेकतालम् । ब्रह्माख्यतालञ्च सुगीत-
मध्ये यथा कपोती हि करोति शब्दम् १ । युम्म-
तालं भवेद्त्रस्तं एकतालञ्च तत्परे । शेषे द्वितीयशून्ये
च विरामब्रह्मतालकम् २ । प्रथमञ्चैकतालञ्च युग्मशून्यं
तथा परे । शेषैकत्र त्रितालेति षट्कला खलु कथ्यते ३ ।
आदौ युग्मं तथा युग्मं त्रितालञ्च तथा परे । सप्त-
मात्रा भवत्येषा व्रह्मतालान्तरे शुभे ४ ।”
<ःई>इन्द्रतालभेदलक्षणानि “सविरामं त्रितालञ्च एकशून्यन्तथा-
परे । शेषे त्रस्तं त्रितालञ्च देवसार इतीर्य्यते १ । द्वितीय-
शून्यं विरामे भवति ततश्च त्रितालानि । शेषेण द्विशून्य-
मित्येवं देवचाली २ । प्रथममेव युग्मतालं तत्पश्चादेक
[Page3284-b+ 38]
शून्यविरामे । शेषे त्रितयतालं भवतीति मदन
दोलेति । युग्मतालं समारभ्य पञ्चतालं भवेत्तथा ।
अत्यूर्द्ध्वञ्च तथा त्रस्तं गुरु गन्धर्व ईरितः ४ । श्रावणस्य
यथा धारा तथा तालो भवेद्घनः । पञ्चतालान्तराणीति
पञ्चालीति प्रकीर्त्तिता ५ सविरामं चतुस्तालं त्रितालं
शून्यमन्ततः । मेघारम्भे यथा केका रूयन्ते इन्द्रभा-
सितः ६ ।”
<ःई>चतुर्दशतालभेदलक्षणानि “एकतालञ्च शून्यञ्च क्रमेण
त्रितयं ततः । शेषे चतुष्टयं त्रस्तं चिह्नताल इतीर्य्यते १ ।
एकचन्द्रस्तथा युग्मं तालं प्रत्येकतस्त्रयम् । शेषे त्रीणि
च शून्यानि चन्द्रमात्रा भवेत्परा २ । प्रथमं षट्कतालञ्च
अत्यूर्द्ध्वन्तु भवेत् क्रमात् । शेषे युग्मं तथा शून्यं देवमात्रा
च सोव्यते ३ । चन्द्रशून्यं त्रितालञ्च विरामेण क्रमेण तु ।
अत्युर्द्ध्वन्तु भवत्येवमर्द्धज्योतिरिति स्थितिः ४ । एकैक-
तालान्तंरयुग्मतालात् शून्यत्रयं तत्परमेकतालम् ।
कलाभिदा शून्यभिदा समाख्या स स्वर्गसाराख्यनवीन-
तालः ५ । युग्मशुन्यं विरामेण देवतालमिति क्रमात् ।
क्षमाष्टाख्योऽन्तरे शून्यमिति सर्वत्र भाषितम् ६ । नवाम्बुदे
रासिनि शीघ्रयानं तथा सुखंवद्धसुतानभानम् ।
युम्मं सत्रस्तं क्रमतश्च तालं शेषे त्रितालञ्च घराध-
राख्या ७ । एकतालञ्च शून्यञ्च क्रमेणापि चतुष्टयम् ।
क्रमात्तालत्रयञ्चैव वसन्तवागुदाहृता ८ । सविरामं द्वयं
तालं युग्मतालं तथा परे । शेषैकत्र त्रितालञ्च भवेत् का-
ककलेति सा ९ । त्रितालञ्च भवेद् त्रस्तं तत्परं त्वेकता-
लकम् । शेषेऽपि च त्रितालञ्चेत् कीरशब्दा प्रचक्ष्यते १० ।
युग्मं युग्मं तथा युग्मं तालन्त्वेकं भवेत् क्रमात् ।
शेषे शून्यं कलाभेदे ताण्डवीति भवेत् पृथक् ११ । सवि-
रामं द्वयं तालं युग्मशून्यञ्च तत्परम् । शेषोर्द्ध्वन्तु त्रिता-
लञ्च हर्षधारा प्रकीर्त्तिता १२ । चन्द्रशून्यं विरामेण द्वयं
तालं भवेत् क्रमात् । अत्यूर्द्ध्वन्तु भवेद् त्रस्तं भाषाख्यं
तालमुत्तमम् १३ । अत्यूर्द्ध्वन्तु त्रितालञ्च द्वयं तालं विरा-
मकम् । इत्यर्द्धमात्रा विज्ञेया सङ्गीता भुवि सर्वतः” १४
सङ्गीतदामोदरे ४ स्तवकम्” ।
तालस्येदम् उत्सा० अञ् । “पानसं द्राक्षमाघुकं खार्जुरं
तालमैक्षवम्” प्रा० वि० पुलस्त्योक्ते ११ मद्यभेदे न०
<LEND>
