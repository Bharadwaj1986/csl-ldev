<L>25095<pc>3604,a<k1>दीक्षित<k2>दीक्षित
दीक्षित¦ त्रि० दीक्ष--कर्त्तरि क्त दीक्षा जाताऽस्य तार० इतच्
वा । १ सोमादियागाङ्गव्रतभेदधारिणि २ संजाततन्त्रीक्त
दीक्षे च दीक्षाशब्दे उदा० । “वर्णानां ब्राह्मणश्चासि विप्रेण
दीक्षितो द्विजः” भा० अनु० ९१८ श्लो० “अवाच्यो दीक्षितो
नाम्ना यवीयानपि यो भवेत् । भोभवत्पूर्वकन्त्वेनम-
मिभाषेत धर्मवित्” “नाक्रामेत् कामतश्छायां वभ्रुणो
दीक्षितस्य च” मनुः । ३ काम्पिल्लनगरस्थविप्रभेदे तत्कथा
“आसीत् काम्पिल्लनगरे सोमयाजिकुलोद्भवः । दी-
क्षितो यज्ञदत्ताख्यो यज्ञविद्याविशारदः । वेदवेदाङ्ग
वेदार्थवेदोक्ताचारचञ्चुरः । राजमान्यो बहुधनो वदान्यः
कीर्तिभाजनम् । अग्निशुश्रूषणरतो वेदाध्ययनतत्परः”
काशीख० १३ अ० । स दीक्षितः अयनं यस्याः गौरा०
ङीष् । दीक्षितायनी तत्पत्न्यां स्त्री “महापतिव्रतां सम्यक्
पत्नीं प्रोवाच तामथ । दीक्षितायनि! कुत्रासि क्व ते
गुणनिधिः सुतः । अथ तिष्ठतु किन्तेन क्व सा मम
शुभोर्मिका । अङ्गोद्वर्तनकाले या त्वया मेऽङ्गुलितो
हृता । नवरत्नमयीं शीघ्रं तामानीय प्रयच्छ मे । इति
श्रुत्वाथ तद्वाक्यं भीता सा दीक्षितायनी” काशीख०
१३ अ० यज्ञमात्रे ४ संजातदीक्षे च । “संग्रामाध्वर-
दीक्षितो नरपतिः पत्नी गृहीतव्रता” वेणीसं० “दीक्षितो
न ददाति” श्रुतिः ।
<LEND>
