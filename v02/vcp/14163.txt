<L>14163<pc>2117,b<k1>कुम्भयोनि<k2>कुम्भयोनि
कुम्भयोनि¦ पु० कुम्भः योनिरुत्पत्तिस्थानमस्य । १ अगस्त्ये मुनौ
“प्रससादोदयादम्भः कुम्भयोनेर्महौजसः” रघुः । २ वशिष्ठे
मुनौ । तयोः यथा च ततौत्पत्तिस्तथाह रामा० उ० का०
९३ अ० “अशरीरः शरीरस्य कृते न्यस्य महामुनिः । वसि-
ष्ठस्तु महातेजा जगाम पितुरन्तिकम् । सोऽभिवाद्य ततः
पादौ देवदेवस्य धर्मवित् । पितामहमथोवाच वायुभूतैदं
वचः । भगवन्निमिशापेन विदेहत्वमुपागमम् । देवदेव!
महादेव! वायुभूतोऽहमण्डज! । सर्वेषां देहहीनानां
महद्दुःखं भविष्यति । लुप्यन्ते सर्वकार्य्याणि हीनदेह
स्य वै प्रभो! । देहस्यान्थस्य सद्भावे प्रसादं कर्तुमर्हसि ।
तमुवाच ततोव्रह्मा स्वयंभूरमितप्रभः । मित्रावरुण-
जन्तेज आविशत्वं महायशः! । अयोनिजस्त्वं भविता-
तत्रापि द्विजसत्तम! । धर्मेण महता युक्तः पुनरेष्यसि मे व-
शम् । एवमुक्तस्तु देवेन अभिवाद्य प्रदक्षिणम् । कृत्वा
पितामहं तूर्णं प्रययौ वरुणालयम् । तमेव कालं मित्रीऽ-
पि वरुणत्वमकारयत् । क्षीरोदेन सहोपेतः पूज्यमानः सु-
रेश्वरैः । एतस्मिन्नेव काले तु उर्वशी परमाप्सराः । यद्र-
[Page2118-a+ 38]
च्छया तमुद्देशमागता सखोभिर्वृता । तां दृष्ट्वा रूपसप-
न्नां क्रीडन्तीं वरुणालये । तदाऽऽविशत्परो हर्षो वरुणं
चोर्वशीकृते । स तां पद्मपलाशाक्षीं पूर्णचन्द्रनिभाननाम् ।
वरुणोवरयामास मैथुनायाप्सरोवराम् । प्रत्युवाच ततः
सा तु वरुणं प्राञ्जलिः स्थिता । मित्रेणाहं वृता साक्षा-
त्पूर्व मेव सुरेश्वर! । वरुणस्त्वव्रवीद्वाक्यं कन्दर्पशरपीडि-
तः । इदं तेजः समुत्स्रक्ष्ये कुम्भेऽस्मिन्देक्निर्मिते ।
एव मुत्सृज्य सुश्रोणि! त्वय्यहं वरवर्णिनि! । कृतकामो-
भविष्यामि यदि नेच्छसि स गमम् । तस्य तल्लोकनाथस्य
वरुणस्य सुभाषितम् । उर्वशी परमप्रीता श्रुत्वा वाक्य-
मुवाच ह । काममेतद्भवत्वेवं हृदयं मे त्वयि स्थितम् ।
भावश्चाप्यधिकं तुभ्यन्देहो मित्रस्य तु प्रभो! । उर्वश्या
एवमुक्तस्तु रेतस्तन्महदद्भुतम् । ज्वलदग्निसमप्रख्यं तस्मिन्
कुम्भे न्यवासृजत् । उर्वशी त्वगमत् तत्र मित्रोवै यत्र
देवता । तान्तु मित्रः सुसंक्रुद्धौर्वशीमिदमब्रवीत् । मया-
ऽभिमन्त्रिता पूर्वं कस्मात्त्वमवसर्जिता । पतिमन्यं वृत-
वती किमर्थं दुष्टचारिणि! । अनेन दुष्कृतेन त्वं मत्-
क्रोधकलुषीकृता । मनुष्यलोकमास्थाय कञ्चित्काल-
श्रिवत्स्यिसि” इति तस्य तस्यां शापमुक्त्वा
“यः स कुम्भो रघुश्रेष्ठ! तेजःपूर्णोमहात्मनोः । तस्मिं-
स्तेजोमयौ बिप्रौ सम्भूताघृषिसत्तमौ । पूर्वं समभवत्तत्र
अगस्त्योभगवानृषिः । नाहं सुतस्तवेत्युक्त्वा मित्रं
तस्मादपाक्रमत् । तद्धि तेजस्तु मित्रस्य उर्वश्याः पूर्वमा-
हितम् । तस्मिन् समभवत्कुम्भे तत्तजोयत्र वारुणम् ।
कस्यचित्त्वय कालस्य मि त्रावरुनसंभवः । वसिष्ठस्ते-
जसा युक्तो जज्ञे इक्ष्वाकुदैवतम्” ।
अत्रैवमाख्यायिका प्रथममुर्वशीं मित्रो दृष्ट्वा तामागन्त्रितवान्
तयाच त्वन्निवासमागमिष्यामीत्युक्तस्तदा वरुणलोकस्थ एव
मित्रस्तद्दर्शनाद्धटस्खलितं निजतेजः कुम्भे उत्सृज्य स्व-
न्निवास जगाम पश्चाद्वरुणोऽपि तां दृष्ट्वा स्खलितं तेजः
कुम्भे व्यसृजत् ततोमित्रनिवासंगता मित्रेण शप्ता चेति ।
रामा० श्लोकस्यायमर्थः नाहं सुतस्तवेति यद्यपि मित्रे-
णापि कुम्भे रेत उत्सृष्टं तथापि तवैकस्य पुत्रो न
भवामीत्युक्त्वाऽपाक्रामत् । एवमुक्तौ वीजमाह तद्धि तेजैति
अगस्त्योत्पत्तिहेतुभूतं मित्रस्व तेजः पूर्वमुर्वशीनिमित्त-
वरुणवीर्यविसर्गात्पूर्ब माहितं यस्मिन् कुम्भे तस्मिन्नेव
कुम्भे वारुणं तेजः समभवत् संगतमभवत् यत्र कुम्भे
मित्रस्व तेज आसीत् अतस्तेजोन्तरसंगमादुत्प-
[Page2118-b+ 38]
त्तेर्नैकस्य तव सुत इत्युक्तमगस्त्येन मित्रं प्रति ।
“अगस्त्यश्च वशिष्ठश्च मित्रावरुणयोरृषी । रतः सुषि-
चतोः कुम्भे उर्वश्याः सन्निधौ तथा” भाग० ६ । १८ । ५ ।
३ अप्सरोभेदेस्त्री “गोपाली सहजन्या च कुम्भयोनिः
प्रजागरा” भा० व० ४३ अ० । ४ द्रोणाचार्य्ये पु० तदुपत्ति-
कथा द्रोणशब्दे वक्ष्यते ५ द्रोणपुष्पीवृक्षे पु० राजनि०
<LEND>
