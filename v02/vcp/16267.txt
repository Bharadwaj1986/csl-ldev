<L>16267<pc>2455,a<k1>खचर<k2>खचर
खचर¦ पु० खे आकाशे चरति चर--ट । १ मेघे शब्दच० ।
२ वायौ ३ सूर्य्य च । ४ राक्षसे पु० स्त्री मेदि० स्त्रियां ङीष् ।
“खचरस्य सुतस्य सुतः खचरः खचरस्य पिता न हनः
खचरः । खचरस्य सुतेन हतः खचरः खचरी परि-
रोदिति हा खचर!” इति शब्दकल्पद्रुमे द्रोणपर्व्वीयतया
लिखितं तत्तु घटोत्कचबधपर्वण्येव सम्भवदपि तत्र न
दृश्यते । तस्य श्लोकस्यायमथः खचरस्य वायोः सुतस्य
भीमस्य सुतः पुत्रः खचरः घटोत्कचः । खचरस्य राक्ष-
सस्य तस्य पिता भीमः न खचरः राक्षसः । खचरः
घटोत्कचः खचरस्य सूर्य्यस्य सुतेन कर्णेन हतः । खचरी
हिडम्बा तन्माता राक्षसी हा खचरेत्युक्त्वा रोदितीति ।
५ आकाशगामिमात्रे देवपक्षिशरग्रहादी त्रि० स्त्रियां
ङीप् । “पवनोदिक्पतिर्भूमिराकाशं खचरामराः” ।
संकल्पादौ पाठ्यमन्त्रः । अत्र खचरशब्दे न ग्रहा उच्यन्ते
अमरपबनयोः पृथङ्निर्द्देशात् । “खचरनगरकल्पं त्रा-
सयन् पाण्डवानाम्” भा० द्रो० ७ अ० । “पुरं सुरमणीयञ्च
खचरं सुमहाप्रभम्” भा० व० १७३ अ० । खपुरशब्दे
विवृतिः । “जितकाशिनश्च खचरास्त्वरिताश्च महारथाः”
भा० व० २४३ अ० । खचरा गन्धर्वाः ॥ वृ० स० १४ अ०
कूर्मविभागे उत्तरस्यामुक्ते ६ देशभेदे पु० ब० व० । “उत्तरतः
कैलासः” इत्युपक्रमे “हेमतालराजन्यखचरगव्याश्च”
“खचरो रङ्गताले स्यात् गुरुरादौ लघुस्तथा । शान्ते-
ऽथ वा हास्यरसे भवेदेष दशाक्षरः” संगीतदा० उक्ते
७ गीतभेदे पु० ।
<LEND>
