<L>45164<pc>5220,a<k1>सपिण्ड<k2>सपिण्ड
सपिण्ड¦ त्रि० समानः पिण्डः स्वदेहारम्भकांशभेदः श्राद्धे
देयपिण्डो वा यस्य समानस्य सः । एकदेहारभ्यदेहे ज्ञा-
तिभेदे “असपिण्डा च या मातुरिति” स्मृतिः । ज्ञाती-
नाञ्च साक्षात् परम्परया अतिपरम्परया वा एकदेहार-
भ्यत्वात्तघात्वम् मिता० । २ दातत्वभोक्त त्वेनैकपिण्डयुते
टायभा० । एतच्च दायग्रहणोपयोगिसापिण्ड्यामिति ।
सपिण्डता हि विषयभेदेन त्रिविधा अशौचोपयोगिनी
[Page5220-b+ 38]
विवाहोपयोगिनी दायोपयोगिनी चेति । तत्र समानदेह-
सम्बन्धे या सपिण्डता साऽशौचग्रहणार्था विवाहार्था
च । श्राद्धे देयपिण्डसम्बन्धात् सपिण्डता तु दायग्र-
हणोपयोगिनीति विवेकः । यथोक्तं शु० त० रघुनन्दनेन
“मत्स्यपुराणे “लेपभाजश्चतुर्थाद्याः पित्राद्याः पिण्ड-
भागिनः । पिण्डदः सप्तमस्तेषां सापिण्ड्यं साप्तपौरु-
षम्” । नन्वेवं भ्रात्रादिभिः सह पिण्डतल्लेपभोक्तृ-
त्वासम्भवात् कथं सपिण्डत्वमिति चेदुच्यते तेषामपि
पिण्डलेपयोः सम्बन्धोऽस्ति तथाच बौधायनः “प्रपिता-
महः पितामहः पिता स्वयं, सोदर्य्यभ्रातरः सवर्णायाः
पुत्रः पौत्रः प्रपौत्रो वा एतानविभक्तदायादान् सपिण्डा-
नासक्षते । विभक्तदायादान् सकुल्यानाधक्षते सद
स्वङ्गजषु तद्गामी ह्यर्थो भवति” इति अस्यार्थः पित्रा-
दिपिण्डत्रयेषु सपिण्डनेन भोक्तृत्वात् पुत्रादिभिस्त्रिभि-
स्तत्पिण्डदानात् । यश्च जीवन् यस्य पिण्डदाता स
मृतः सन् सपिण्डनेन तत् पिण्डभोक्ता एवं सति मध्य-
स्थितः पुरुषः पूर्वेषा जीवन् पिण्डदाता मृतः सन् तत्-
पिण्डभोक्ताऽपरेषां जीवतां पिण्डसम्प्रदाता आसीत् ।
मृतश्च तैः सह दौहित्रादिदेयपिण्डभोक्ता अतो येषा०
मयं पिण्डदाता ये चास्य पिण्डभोक्तारस्तेऽविभक्तं
पिण्डरूपं दायमश्नन्तीति अविभक्तदायादाः सपिण्डा
इति । इदञ्च सपिण्डत्वं सकुल्यत्वञ्च दायग्रहणार्थम्
अशौचाद्यर्थन्तु पिण्डलेपभुजामपि “लेपभाजश्चतुर्थाद्याः
पित्राद्याः पिण्डभागिनः” इति प्रागुक्तमत्स्यपुराणात् ।
वक्ष्यमाणकूर्मपुराणशङ्खलिखितवचनाच्च । पिण्डे यथा-
परस्परं भाक्तृत्वं तथा लेपे तुल्यन्यायात् । हारलतायां
कूर्मंपुराणम् “सपिण्डता तु पुरुषे सप्तमे विनिवर्त्तते ।
समानोदकभावस्तु जन्मनाम्नोरवेदने । पिता पिता-
महश्चैव तथैव प्रपितामहः । लेपभाजश्चतुर्थाद्याः सा-
पिण्ड्यं साप्तपौरुषम्” । लेपभागिभ्यस्तूर्द्ध्वं यावज्जन्म-
नाम्नोरवेदनं यावदमुकनाम्नोऽस्मात् पूर्वपुरुषादयं जात
इति विशेषः अयमस्मत् कुले जात इति सामान्यतो वा
स्मर्य्यते तावत् समानोदकत्वमिति हारलता । अत्र
परवचनेनैव सापिण्ड्यसिद्धौ पूर्ववचनपूर्वार्द्धं जीवत्पितृ-
कत्वादिना अधिकपुरुषेषु पिण्डलेपसम्बन्धेऽपि सपिण्ड-
तानिवृत्तिज्ञापनाय । सर्वदेशीयाचारोऽपि तथा” ।
“अथ यः खलापण्डान् दत्त्वैव मृतः परतश्चाप्राप्त-
पितृभावः स कथं सपिण्डः । एकपिण्डदातृत्वभाक्तृत्व-
[Page5221-a+ 38]
लक्षणसम्बन्धाभावादिति चेत् तद्योग्यतयेति ब्रूमः ।
योग्यताप्रयोजकञ्च सामान्यशास्त्रविषयत्वम् । ततश्चात्य-
तिवृद्धप्रपितामहावधिकाधस्तनानां षण्णां पुंसां प्रत्येका-
पेक्षया सप्तानामेकगोत्राणां स्वावधिपरतनानां सप्तानाञ्च
सापिण्ड्यं पिण्डलेपयोर्दातृत्वभोक्तृत्वसम्बन्धादिति ।
स्त्रीणान्तु भर्तृसापिण्ड्येन सापिण्ड्यम् “प्रत्तानां भर्तृ-
सापिण्ड्यमिति” वचनात् । नन्वेवं कन्यायाः कथं स-
पिण्डतेति चेत् आदिपुराणवचनात् त्रैपुरुषं सापिण्ड्यम् ।
यथा “सपिण्डता तु कन्यानां सवर्णानां त्रिपौरुषी” ।
अत्र कन्यानामूढानाम् “अपत्तानां त्रिपौरुषमिति” वशि-
ष्ठवचनात् । तेन आत्मपञ्चमे वृद्धप्रपितामहे सापिण्ड्यं
निवर्त्तते इति प्रतिपादितम् । अत एव कन्यायाः प्र-
पितामहभ्रात्रा तत्सन्ततिमिः सह सापिण्ड्याभावात्
कन्यामरणजननयोस्तेषां सपिण्डाशौचं नास्ति किन्तु
समानोदकनिमित्तमेवाशौचमिति एवं तेषामपि जनन-
मरणयोः कन्यानामिति शूलपाणिमहामहोपाध्यायः ।
यत्तु कूर्सपुराणम् “अप्रत्ताना तथा स्त्रीणां सापिण्ड्यं
साप्तपौरुषम् । प्रत्तानां भर्तृसापिण्ड्यं प्राह देवः
पितामहः” इति रत्नाकरधृतम् । तद्विवाहे पितृपक्ष-
विषयम् । यथा विष्णुपुराणम् “सप्तमीं पितृपक्षाच्च
मातृपक्षाच्च पञ्चमीम् । उद्वहेत द्विजो भार्य्यां न्यायेन
विधिना नृप!” सप्तमीं पञ्चमीं हित्वेति शेषः । भर्तृ-
सापिण्ड्यमित्यत्र साप्तपौरुषमित्यनुषज्यते । तेन भर्तृ-
समानसापिण्ड्यमित्यर्थः । शङ्खलिखितौ “सपिण्डता
तु सर्वेषां गोत्रतः साप्तपौरुषी । पिण्डञ्चोदकदानञ्च
शौचाशौचं तदानुगम्” । गोत्रतः गोत्रैक्ये तेन माता-
महकुले कदाचित् षट्पुरुषपर्य्यन्तं पिण्डसम्बन्धेऽपि न
सपिण्डता । तान् सप्तपुरुषान् आ समन्तात् पिण्डा-
दिकमनुगच्छतीति तदानुशम् । एतेन “सपिण्डता
एकशरीरावयवान्वयेन भवति तथाहि पितुः शरीरावय-
वान्वयेन पित्रा सह एवं पितामहादिभिरपि पितृद्वारेण
तच्छरीरावयवान्वयात् । एवं मातृशरीरावयवान्वयेन
भ्रात्रादिभिरिति । एवं पत्या सह पत्न्या एकशरीरा-
रम्भकतया सापिण्ड्यम् । तथाच गर्मोपनिषदि “एतत्
षाट्कौषिकं शरीरं त्रीणि पितृतः त्रीणि मातृतः
अस्थिस्नायुमज्जानः पितृतः, त्वङ्मांसरुधिराणि मातृत-
श्चेति” तत्र तत्रावयवान्वयप्रतिपादनात् । निर्वाप्यपिण्डा-
न्वये तु सापिण्ड्ये भ्रातृपितृव्यादिसापिण्ड्यं न स्यात् ।
[Page5221-b+ 38]
अतिप्रसङ्गस्तु सप्तान्यतमत्वेन प्रयोगोपाधिना निरस-
नीयः । यद्येवं मातामहादीनामपि मरणे सपिण्डत्वेन
दशाहाशौचं प्राप्नोति, स्यादेतत् यदि मातामहादीनां
मरणे “त्रिरात्रं स्यादशौचकम्” इत्यादिविशेषवचनं न
स्यात् । यत्र तु विशेषवचनं नास्ति तत्र दशाहमिति
मिताक्षरारत्नाकरादिमतमपास्तं लेपभाजैत्यादि वा-
चनिकेऽर्थे सापण्ड्ये एकशरीरावयवान्वयरूपस्वकपोल-
रचितार्थानवकाशात् निर्वाप्यपिण्डसम्बन्धेन भ्रात्रा-
दीनां सापिण्ड्यस्य मत्स्यपुराणबौधायनाभ्यां पूर्वमुक्त-
त्वात् कामधेनुहारलताकल्पतरुपारिजातकारादिभिस्त-
थैव व्याख्यातत्वाच्च । रेतःशोणितपरिणामरूपत्वादपत्य-
शरीरस्य भवतु वा तथा पत्या सह पत्न्या एकशरीरा-
रम्भकतायाः प्रत्यक्षबाधितत्वात् कथं सापिण्ड्यं प्रमाता-
महादीनां विशेषवचनाभावात् सपिण्डत्वेन दशाहाद्य-
शौचप्रसङ्गाच्च मातामहादौ सापिण्ड्यस्य लोकविरुद्ध-
त्वाच्च । भवतु वा तथा शरीरद्वारा सापिण्ड्यं तथापि
वचनात् यथासप्तान्तर्गत्रत्वं तन्त्रं तथा “गोत्रतः साप्त-
पौरुषीति” वचनात् गोत्रैक्यमपि प्रागुक्तवचनात् कन्याया-
स्त्रीपौरुषम् उढायाश्च भर्त्तृसपिण्डनेन सापिण्ड्यमिति
चेत् तदेतन्मतेऽपि व्यवस्थायां न क्षतिरिति अतएव
सुमन्तुवचनाभिहितं यद्दशमपुरुषपर्य्यन्तमशौचं तत् सप्तम-
पुरुषाभ्यन्तराशौचान्न्यूनं त्रिरात्रं यथा “ब्राह्मणा-
नामेकपिण्डस्वधानामादशमाद्धर्मविच्छित्तिर्भवति आस-
प्तमात् ऋक्थविच्छित्तिर्भवति आतृतीयात् स्वधावि-
च्छित्तिर्भवति” अन्यथा पिण्डशौचक्रियाद्युच्छेदात् ब्रह्म-
हत्यातुल्यो भवति” अस्यार्थः । एका समाना पिण्डस्वधा-
येषां ते तथा यथैकोद्दिष्टस्य पिण्डे तु अनुशब्दो न
युज्यते इत्यत्रानुशब्देनानुशब्दयुक्तमन्त्रो लक्ष्यते अनु-
युक्तमन्त्रस्तु “वे चात्र त्वामनु यांश्च त्वमनु तस्मै ते स्वधा”
इति तथा पिण्डस्वधाशब्देन पिण्डसम्बन्धिस्वधाशब्द-
युक्तमन्त्रकरणकदेयजलं लक्षितम् । तथा च ऊर्ज्जं
वहन्तीरमृतं घृतं पयःकीलालं परिस्रुतं स्वधास्थ तर्पयत
मे पितॄन्” इत्यनेन पिण्डान् सिञ्चेदित्युक्तम् । ततश्च एक-
पिण्डस्वधानां समानोदकानामित्यर्थः । अतएव मनुः ।
“जन्मन्येकोदकानान्तु त्रिरात्रात् शुद्धिरिष्यते” । विष्णुपु-
राणं “मातृपक्षस्य पिण्डेन सम्बद्धाः ये जलेन वा” मातृष-
क्षस्य मातामहपक्षस्य ये जलेन मम्बद्धाः समानोदका इति
श्राद्धविवेकेऽपि व्याख्यातम् । “असम्बन्धा भवेद् या तु
[Page5222-a+ 38]
पिण्डेनैवोदकेन वा” इति विवाहेऽप्युक्तम् । अत्र पुत्रिकायाः
पार्वणे पिण्डोदकयोः सम्बन्धात् कन्यामात्रेऽपि तद्योग्य
तायाः सत्त्वात् । कन्या पिण्डोदकसम्बन्धोच्यते एतदनुसा-
रादपि तस्याः सपिण्डता बोद्धव्या तस्मादेकपिण्डखधाना-
मित्यनेन समानोदकभावः समाख्यातः न तु दशम
पर्य्यन्तं, पित्रादिजीवनादिना सापिण्ड्यसम्बन्धेऽपि
सापिण्ड्यं विहितं प्रागुक्तयुक्तेः स्वधेत्यस्य तदनुप्र-
युक्तत्वेन वैयर्थ्यापत्तेः । अपुत्रधवाधिकारस्तु सन्निहित-
तराभावे सप्तमपुरुषपर्य्यन्तं भूतपितृकस्य स्यधोपलक्षित-
श्राद्धाधिकारः पुरुषत्रयपर्य्यन्तमिति अत्र स्वधाशब्दो
मन्त्रपरः पितृभक्षपरोऽपि । तधा च गुणविष्णुधृता
श्रुतिः “स्वधा वै पितॄणामन्नमिति ।” दशमपुरुषपर्य्यन्तं
समानोदकत्वेऽपि न त्रिरात्रं किन्तु पक्षिण्यादि तथाहि
उदकक्रियामधिकृत्य पारस्करः “सर्वे ज्ञातयो भाव-
यन्ति आसप्तवाद्दशमाद्वा समानग्रामवासेन यावत्
सम्बन्धमनुस्मरेयुर्वा” इति भावयन्ति निष्पादयन्ति अत्र
यावत्सम्बन्धमनुस्मरेयुरेककुलजातावयमिति स्मरणं भव-
तीत्यनेनैव सर्वेषामुदकदाने प्राप्ते यद् आसप्तमाद्दशमा-
दित्युक्तं तत्सन्निकर्षतारतम्येनाशौचभेदेऽप्युदककर्मसमा-
नार्थमिति । अशौचभेदस्तु सप्तमपर्य्यन्तं सपिण्ड-
त्वाद्दशाहः । ततश्च दशमपुरुषपर्य्यन्तं त्र्यहः । तथाच
विष्णुवृहस्पती । “दशाहेन सपिण्डास्तु शुध्यन्ति मृत-
सृतके । त्रिरात्रेण सकुल्यास्तु स्नात्वा शुध्यन्ति
गोत्रजाः ।” ततश्चतुर्दशपुरुषपर्य्यन्तं पक्षिणी ततश्च
जन्मनामस्मृतिपर्य्यन्तमेकाहः । तथाच मिताक्षराविवाद-
चिन्तामण्योर्वृहन्ममुः । “सपिण्डता तु पुरुषे सप्तमे
विनिवर्त्तते । समानोदकभावस्तु निवर्त्तेताचतुर्द्दशात् ।
जन्मनामस्मृतेरेके तत्परं गोत्रमुच्यते ।” अत्र समा-
नोदकत्वे द्विविधे पूर्वत्र गोतमः “पक्षिणीमसपिण्डे”
परत्र हारीतः । “मातामहे त्रिरात्रं स्वादेकाहस्त्व-
सपिण्डके” इति । अत्रैव गोत्रजानामहः स्मृतमिति
जावालवचनं ततः परं सर्वथा समानोदकतानिवृत्तेः ।
स्नानमात्रमिति “स्नात्वा शुद्ध्यन्ति गोत्रजाः” इति वृह-
स्पत्युक्तत्वादिति” ।
तथा च गोत्रैक्ये सति पिण्डलेपयोर्दातृत्वभोक्तृत्वा-
न्यतरवत्त्वम् अशौचसापिण्ड्यम् । साक्षात्परम्परया
सप्तमपर्य्यन्तदेहसम्बन्धवत्त्वं विवाहसापिण्ड्यं त्रिपुरुय
पर्य्यन्तं देयपिण्डदातृत्वभोक्तृत्वान्यत्वरवत्त्वं दायग्रहणे
[Page5222-b+ 38]
सापिण्ड्यमिति विवेकः मिता० मातृसपत्न्या अपि
सापिण्ड्यं स्वीकृत्य धनाधिकारोऽभिहितः तन्मते समा-
नदेहसम्बन्धयोग्यतयैव सापिण्ड्यात् । दायमागमते तु
श्राद्धे देयपिण्डदातृत्वभोक्तृत्वाभावात् न तस्याः सापिण्ड्यं
तद्योग्यत्वेऽपि स्त्रीमात्रस्य विशेषवचनाभावे धनाधिकार-
पर्युदासात् इति विवेकः एवं स्नुषाया अपि ।
<LEND>
