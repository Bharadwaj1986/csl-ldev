<L>41845<pc>4924,a<k1>विशेषण<k2>विशेषण
विशेषण¦ न० विशिष्यतेऽनेन वि + शिष--ल्युट् । भेदकधर्मे
<>गुणक्रियादौ यथा नीलम् उत्पलं चलो गौरित्यादौ
<>गुणक्रियादिर्भेदकधर्मः ।
<>विशेषणञ्च त्रिविधं व्यावर्त्तकं विधेयं हेतुगर्भञ्च । तत्राद्यं
<>नीलो घट इत्यादौ नीलः, द्वितीयं पर्वतो वह्निमान्” अत्र
<>वह्निर्विधेयविशेषणम् । “न्यक्कारो ह्ययमेव मे यदरयः” इत्यादौ
<>लक्कारोविधेयः । तृतीयं यथा सुरापः पततीत्यादौ सुरा-
<>पानं हेतुगर्भविशेषणम् । तस्य भावः तल् । विशेषणताप्रका-
<>रताख्यविषताभेदे स्वरूपसम्बन्धविशेषे च स्त्री । स च तत्-
<>पदजन्यबोधविषयत्वेन शक्तिविषयत्वरूपः । अभावप्रत्यक्षे
<>सन्निकर्षभेदे च । यथा घटाभाववद् भूतलमित्यादि चाक्षुष-
<>प्रत्यक्षे भूतलांशे घटाभावस्य विशेषणता सन्निकर्षः ।
<>“विशेषणतया तद्वदभावानां ग्रहो भवेत्” भाषा० । सा
<>च नानाविधा यथोक्तं
<>“यद्यपि विशेषणता नानाविधा तथाहि भूतलादौ घटा-
<>भावः संयुक्तविशेषणतया गृह्यते, संख्यादौ रूपत्वाद्य-
<>भावः संयुक्तसमवेतविशेषणतया, संख्यात्वादौ रूपाद्यभावः
<>संयुक्तसमवेतविशेषणतया, शब्दाभावः केवलश्रोत्रावच्छिन्न-
<>विशेषणतया । कत्वादौ खत्वाद्यभावः श्रोत्रावच्छिन्न-
<>समवेतविशेषणतया । एवं कत्वावच्छिन्नाभावे खत्वा-
<>भावादिकं विशेषणविशेषणतया । एवं घटाभावादौ
<>पटाद्यभावः संयुक्तविशेषणविशेषणतया । एवमन्यदप्यूहं
<>तथापि विशेषणतात्वरूपेणैकेव सा गण्यते । अन्यथा
<>षोढा सन्निकर्ष इति प्राचां प्रवादो व्याहन्यतेति” सि०
<>मुक्ता० । “प्रत्यक्षं समवायस्य विशेषणतया भवेत्” भाषा०
<>उक्तेः समवायप्रत्यक्षसन्निकर्षभेदे च ।
<LEND>
