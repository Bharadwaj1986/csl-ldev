<L>40682<pc>4854,a<k1>वर्त्तमान<k2>वर्त्तमान
वर्त्तमान¦ पु० वृत--शानच् । कालभेदे शब्दप्रयोगाधारे आ-
रब्धापरिसमाप्ते १ काले २ तत्कालवृत्तौ त्रि० ।
<फ्>वर्त्तमानकालश्च चतुर्विधः । यथा “प्रवृत्तोतरत १-
श्चैव वृत्ताविरत २ एव च । नित्यः प्रवृत्तः ३ सामीप्यो ४
वर्त्तमानश्चतुर्विधः । क्रमेणोदाहरणाति । मांसं न
खादति आदौ प्रवृत्तं मांसभोजनं निवर्त्तयतीत्यर्थः ।
इह कुमाराः क्रीडन्ति २ तदानीन्तमक्रीडनाभावेऽपि
पूर्वक्रीडानां बुद्धौ वर्त्तमानत्वात् । पूर्वतास्तिष्ठन्ति ३ नित्य
प्रदृत्तत्वात् । किञ्च पर्वतानां स्थितत्वेन वर्त्तमानत्वेऽपि
भूतभवविष्यत्कालाभ्यां सम्बन्धविवक्षया पर्वतास्तस्थुः
स्थास्यन्ति इत्यपि स्वात् । सामीप्यो ४ द्विविधः । भूत
सामीप्यो भविष्यत्सामीप्यश्च यथा कदा आगतोऽसि
इतिप्रश्ने अध्वस्वेदादेर्वर्त्तमानत्वात् एषोऽहमागच्छामि
इति आगतोऽपि वदति । भविस्यत्सामीप्यो यथा ।
कदा गमिष्यास इति प्रश्ने एषोऽहं गच्छामि इति
गमने क्रियमाणोद्यमोऽपि वदति” दुर्गादासः ।
<LEND>
