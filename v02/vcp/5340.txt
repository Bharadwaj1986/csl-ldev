<L>5340<pc>0470,b<k1>अव्यवहार्य्य<k2>अव्यवहार्य्य
अव्यवहार्य्य¦ त्रि० वि + अव + हृ--ण्यत् न० त० । शयनासन-
<>भोजनादौ एकत्रावस्थानायोग्ये पतितादौ “कामतोऽव्यव-
<>हार्य्यस्तु वचनादिह जायते” स्मृतिः । अव्यवहार्य्यास्तु पाति-
<>त्यहेतुकर्म्मकारिणः स्मृतावुक्तावेद्यास्तेषां संसर्गविशेषोऽपिनि-
<>षिद्धः यथा “याजनं योनिसम्बन्धं स्वाध्यायं सहभोजनम् ।
<>कृत्वा सद्यः पतन्त्येते पतितेन न संशयः” देवलः “शरणा-
<>गतबालस्त्रीहिंसकान् संवसेन्न तु । चीर्ण्णव्रतानपि सदा
<>कृतघ्नसहितानपि” या० स्मृ० । स्त्रीघातकस्याव्यवहार्य्यत्वञ्च
<>हीनवर्ण्णोपभुक्ताव्यतिरिक्तविषयम् “हीनवर्ण्णोपभुक्ता या
<>त्याज्या बध्याऽपि वा भवेत्” वृह० स्मृतौ तस्या बध्यत्वोक्तेः
<>अत्र कृतप्रायश्चित्तानामपि अव्यवहार्य्यतोक्तेः अकृत-
<>प्रायश्चित्तानां सुतरां तथात्वम् तच्च शङ्कापूर्ब्धं प्रा० त०
<>रघुनन्दनेन समर्थितं यथा । “पापाभावे कथमव्यवहा-
<>र्य्यता” इति चेत् या० स्मृतौ वचनादिह जायते इत्युक्ते-
<>स्तथात्वम् । तथाच किमिव वचनं न कुर्य्यात् नास्ति
<>वचनस्यातिभारः तथाहि पापस्य द्वे शक्ती नरकोत्पादिका
<>व्यवहारविरोधिका च । तत्रैकतरशक्तिविनाशेऽपि
<>व्यवहारविरोधिका शक्तिरस्त्येवेति यथोक्तमापस्तम्बेन
<>“नास्यास्मिन् लोके प्रत्यासत्तिर्विद्यते कल्मषन्तु विहन्यते”
<>इति प्रत्यासत्तिर्भोजनादौ सान्निध्यम्” मिताक्षरायान्तु
<>कामतो व्यवहार्य्य इत्येव पाठः तथैव तेन व्याख्यात च
<>“प्रायश्चित्तैरपैत्येनो यदज्ञानकृतं भवेत् । कामतो व्यवहा-
<>र्य्यस्तु वचनादिह जायते” या० स्मृ० । “प्रायश्चित्तैः वक्ष्य-
<>माणैरज्ञानाद्यदेनः पापं कृतं तदपैति अपगच्छति न
<>कामतः कृतम्” किन्तु तत्र प्रायश्चित्तविधायकवचनबला-
<>दिह लोके व्यवहार्य्यो जायते इति”--समर्थितश्चायमर्थ
<>आशङ्कापूर्ब्धकं तत्रैव यथा “ननु कामकृते प्रायश्चित्ता-
<>भावात् कथं व्यवहार्य्यत्वम्? तदभावश्च “अनभिसन्धिकृते-
<>ऽपराधे प्रायश्चित्तमिति” वसिष्ठवचनात्, “इयं विशुद्धि
<>रुदिता प्रमाप्याकामतो द्विजम् । कामतो ब्राह्मणबधे
<>निष्कृतिर्न विधीयते” इति मनुवचनाच्चावगम्यते । नैतत् ।
[Page0471-a+ 38]
<>“यः कामतो महापापं नरः कुर्य्यात् कथञ्चन । न तस्य
<>निष्कृतिर्दृष्टा भृग्वग्निपतनादृते” इति । तथा “विहितं
<>यदकामानां कामात्तद्द्विगुणम्भवेदिति” च कामकृतेऽपि
<>प्रायश्चित्तदर्शनात् । यत्तु वशिष्ठवचनम् तस्याप्यकामकृतेऽ-
<>पराधे प्रायश्चित्तं श्रुद्धिकरमित्यभिप्रायः, न पुनः कामकृते
<>प्रायश्चित्ताभाव इति । यत्तु मनुवचनम् “इयं विशु-
<>द्धिरुदितेत्यादि” तदपीयमिति सर्वनामपरामृष्टद्वादश-
<>बार्षिकव्रतचर्य्याया एव “कामतो ब्राह्मणबधे निष्कृतिर्न
<>विरधीयते” इत्यनेन प्रतिषेधो, न पुनः प्रायश्चित्तमात्रस्य,
<>मरणान्तिकादेः प्रायश्चित्तस्य दर्शनात् । ननु यदि कामकृतेऽपि
<>प्रायश्चित्तमस्ति तर्हि पापक्षयोऽपि कस्मान्न स्यादविशेषात्?
<>यदि पापक्षयोऽपि नास्ति तर्हि व्यवहार्यतापि कथम्भवति?
<>उच्यते उभयत्र प्रायश्चित्ताविशेषः शास्त्रतोऽवगम्यते ।
<>अज्ञानकृते सर्व्वत्र पापक्षयः यत्र तु “व्रह्महासुरापगुरु-
<>तल्पगमातृपितृयोनिसम्बन्धावगमस्तननास्तिकनिन्दित कर्म्मा
<>भ्यासिपतितात्याग्यपतितत्यागिनः पतिताः पातक-
<>संयोजकाश्चेति” गौतमोक्तं महापातकादौ व्यवहार्य्यत्वं
<>निषिद्धं तस्मिन् पतनीये कर्म्मणि कामतः कृते व्यवहार्य्यत्व-
<>मात्रं न पापक्षय इति । न च पापक्षयाभावे व्यवहार्य्यत्व
<>मनुपपन्नम् । द्वे हि पापस्य शक्ती नरकोत्पादिका व्यव-
<>हारविरोधिका च तत्रैकतरशक्त्यविनाशेऽपि व्यवहारवि-
<>रोधिकायाः शक्तेर्विनाशोनानुपन्नस्तस्मात् पापानपगमेऽपि
<>व्यवहार्य्यत्वं नानुपपन्नम् । यत्तु मनुवचनम् “अकामतः
<>कृते पापे प्रायश्चित्तं विदुर्बुधाः । कामकारकृतेऽप्याहुरेके-
<>श्रुतिनिदर्शनादिति” तदपि कामकृतेऽपि प्रायश्चित्तप्रा-
<>प्त्यर्थं न पुनः पापक्षयप्रतिपादनपरम् । अपतनीये
<>पुनः कामकृतेऽपि प्रायश्चित्तेन पापक्षयो भवत्येव । “अका-
<>मतः कृतं पापं वेदाभ्यासेन श्रुद्ध्यति । कामतस्तु कृतं
<>मोहात् प्रायश्चित्तैः पृथग्विधैरिति” मनुस्मरणात् । पत-
<>नीयेऽपि कर्म्मणि कामकृते मरणान्तिकप्रायश्चित्ते कल्मष
<>क्षयोभवत्येव फलान्तराभावात् । “नास्यास्मिन् लोके प्रत्यास-
<>त्तिर्विद्यते कल्षन्तु निर्हन्यत इत्यापस्तम्बस्मरणात्” इति ।
<LEND>
