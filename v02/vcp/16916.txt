<L>16916<pc>2514,b<k1>गति<k2>गति
गति¦ स्त्री गम--भावे क्तिन् । १ गमने । “सूत्रस्येवास्ति मे
गतिः” रघुः । “प्रणयातिभूमिमगमयत् गतिभिः”
माघः । “उपागमे दुश्चरिता इवापदां गतिं न निश्चेतु-
मलं शिलीमुखाः” किरा० । २ परिणामे च “दुरधिगमा-
हि गतिः प्रयोजनानाम्” किरा० । “गतिः परिणामः”
मल्लि० । ३ ज्ञाने । करणे क्तिन् । ४ प्रमाणे च । “अनेन
[Page2515-a+ 38]
पूर्वं न मयेति का गतिः” किरा० “का गतिः किं प्रमा-
णम्” मल्लि० । आधारे क्तिन् । ५ सरणौ पथि “भिन्नगति-
र्हि लोकः” रघुः । ६ स्थाने च । “कां गतिं कृष्ण! गच्छति”
गीता “गतिं प्रतापस्य जलत्प्रमाथिनः” किरा० “गतिं
स्थागम्” मल्लि० । गम्यते कर्म्मणि क्तिन् । ७ स्वरूपे
“न वयं निरूपयितुमस्य गतिम्” किरा० “गतिं
स्वरूपम्” मल्लि० । ८ विषवे च “मनोरथानामगतिर्न
विद्यते” कुमा० “अगतिरविषयः” मल्लि० । भावे क्तिन् ।
९ यात्रायाम् । करणे क्तिन् १० अभ्युपाये “कलौ नास्त्येव
नास्त्येव नास्त्येव गतिरन्यथा” पुरा० । ११ नाडीव्रणे
मेदि० । पक्षिग्रहगतिभेदाश्च खगगतिशब्दे २४१५ पृ०
उक्ताः । वृह० स० ७ अ० नक्षत्रभेदेन बुधस्य गतिभेदा-
स्तत्फलभेदाश्चोक्ता यथा
<फ्>“प्राकृतविमिश्रसङ्क्षिप्ततीक्ष्णयोगान्तवोरपापाख्याः । सप्त
पराशरतन्त्रे नक्षत्रैः कीर्तिता गतयः । प्राकृतसञ्ज्ञा १
बायव्य १५ याम्य २ पैतामहानि ४ बहुलाश्च ३ । मिश्रा गतिः २
ब्रदिष्टा शशि ५ शिव ६ पितॄ १० भुजग ९ दैवानि । सङ्क्षिप्तायां ३
पुष्यः पुनर्वसुः फल्गुनीद्वयं चेति । तीक्ष्णायां ४ भाद्रपदाद्वयं
सशाक्राश्वयुक् १८ । १ । पौष्णम् २७ । योगान्तिकेति ५ मूलं द्वे
चषाढे गतिः सुतस्येन्दोः । घोरा ६ श्रवणस्त्वाष्ट्रं १४ वासवं २३
वारुणं २४ चैव, पापाख्या ७ । सवित्रं १३ मैत्रं १७ शक्राग्नि-
दैवतं १६ चेति । उदयप्रवासदिवसैः स एव गतिलक्षणं
प्राह । चत्वारिंशत्त्रिंशद्द्विसमेता विंशति २२ र्द्विनवकं च १८ ।
नव मासार्धं दश चैकसंयुताः ११ प्राकृताद्यानाम् । प्राकृत-
गत्यामारोग्यवृष्टिसस्यप्रवृद्धयः क्षेमभ् । सङ्क्षिप्तमिश्रयो-
र्मिश्रमेतदन्यासु विपरीतम् । ऋज्व्यतिवक्रा वक्रा
विकला च मतेन देवलस्यैताः । पञ्चचतुर्द्व्येकाहा
ऋजव्यादीनां षडभ्यस्ताः । ऋज्व्यो हिता प्रजानामतिव-
क्रार्थं गतिर्विनाशयति । शस्त्रभयदा च वक्रा विकला
भयरोगसञ्जननी ।”
पाणिन्युक्तेषु प्रादिषु १२ शब्दविशेषेषु पु० ते च “प्रादयः”
“उपसर्गाः क्रियायोगे” “गतिश्च” “उर्यादिचिव्डाचश्च”
“अनुकरणं चानितिपरम्” “आदरानादरयोः सदसती”
भूषणेऽलम् “अन्तरपरिग्रहे” “कणेमनसी” “श्रद्धाप्रती-
घाते” “पुरोऽव्ययम्” “अस्तं च” “अच्छ गत्यर्थवदेषु”
“अदोऽनुपदेशे” “तिरोऽन्तर्धौ” “विभाषा कृञि”
“उपाजेऽन्वाजे” “साक्षात्प्रभृतीनि च” “अनत्याधाने
उरसिमनसी” “मध्ये पदे निवचने च” “नित्यं हस्ते
[Page2515-b+ 38]
पाणावुपयमने” “प्राध्वं बन्धने” “जीविकोपनिषदा-
वौपम्ये ।” पा० उक्ताः धातुविशेषयोग एव तत्संज्ञां
भजन्ते धातुविशेषाश्च सि० कौ० त० स० प्र० दृश्याः ।
तेषाञ्च गतिसंज्ञकानां “गतिर्गतौ” पा० अनुदात्तता ।
“सगतिरपि तिङ्” पा० । काष्ठं प्रपचतीत्यादौ अनु-
दात्तता । “गतिरनन्तरः” पा० “कर्म्मार्थे क्तान्ते परे-
ऽव्यवहितो गतिः प्रकृत्या” । पुरोहितम् । “गतिकारको-
पपदानां कृद्भिः समासबचनं प्राक्सुबुत्पत्तेः” वार्त्ति० ।
“गतिबुद्ध्यादि” पा० णिचि प्रयोज्यकर्त्तुः कर्म्मत्वम् ग्रामं
गमयति देवदत्तम् चैत्रः । गत्यर्थकर्म्मणि द्वितीयाचतुर्थ्यौ
चेष्टायामनध्वनि” पा० । ग्रामं ग्रामाय वा गच्छति अ-
ध्वनि तु मार्गं गच्छति । अचेष्टायां मनसा गच्छति
“गत्यर्थाकर्म्मकेत्यादि” पा० कर्त्तरि च क्त । ग्रामं गत-
श्चैत्रः चकारात् भावे कर्म्मणि च गतं चैत्रस्य, गतो
ग्रामश्चैत्रेण । “क्तोऽधिकरणे च” “ध्रौव्यगतिप्रत्यव-
सानेत्यादि” पा० आधारे क्त । “इदं यातं रमापतेः”
सि० कौ० । सर्वे गत्यर्था ज्ञानार्थाः प्राप्त्यर्थाश्चेत्युक्तेः
“मतिबुद्धिपूजार्थेभ्यश्च” पा० वर्त्तमानेऽपि क्त । शास्त्र-
मधिगतम् विप्रेण वर्त्तते, तेन ज्ञायमानमित्यर्थः । गत्यर्थ-
कधातवश्च गणपाणे पठिता एव ज्ञेयाः । वैदिकप्रयोगे तु
केचित्ततोन्येऽपि धातवः समष्ट्या निघण्टौ पठिता यथा
<फ्>“वर्तते । अयते । लोटते । लोठते । स्यन्दते ।
कसति । सर्पति । स्यमति । स्रवति । स्रंसते ।
अवति । श्चोतति । ध्वंसति । वेनति । मार्ष्टि ।
भुरण्यति । शवति । कालयति । पेलयति । कण्ट-
ति । पिस्यति । विस्यति । मिस्यति । प्रवते ।
प्लवते । च्यवते । कवते । गवते । नवते । क्षोदति ।
नक्षति । सक्षति । म्यक्षति । सचति । ऋच्छति ।
तुरीयति । चतति । अतति । गाति । इयक्षति ।
सश्चति । त्सरति । रंहति । यतते । भ्रमति ।
ध्रजति । रजति । लजति । क्षियति । धमति ।
मिनाति । ऋण्वति । ऋणोति । स्वरति । सिसर्ति ।
वेषिष्टि । योषिष्टि । रिणाति । रीयते । रेजति ।
दध्यति । दभ्नोति । युध्यति । धन्वति । अरुषति ।
आर्यति । डीयते । तकति । दीयति । ईषति ।
फणति । हनति । अर्दति । मर्दति । सर्सृते ।
नसते । हर्यति । इयर्ति । ईर्ते । ईङ्खते । ज्रयति ।
श्वात्रति । गन्ति । आ गनीगन्ति । जङ्घन्ति ।
[Page2516-a+ 38]
जिन्वति । जसति । गमति । ध्रति । ध्राति ।
ध्रयति । वहते । अथर्यति । जेहते । ष्वःकति ।
क्षुम्पति । प्साति । वाति । याति । इषति ।
द्राति । द्रूडति । एजति । जमति । जवति ।
बञ्चति । अनिति । पवते । हन्ति । सेधति ।
अगन् । अजगन् । जिगाति । पतति । इन्वति ।
द्रमति । द्रवति । वेति । हयन्तात् । एति ।
जगायात् । अयुथुरिति । द्वाविंशशतं गतिकर्माणः ।”
एतेषां भ्वाद्यादिगणोयत्वं विकरणादेवावसेयम् ।
<LEND>
