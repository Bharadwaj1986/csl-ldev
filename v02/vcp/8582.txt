<L>8582<pc>1050,b<k1>उक्थ<k2>उक्थ
उक्थ¦ न० वच--थक् । अप्रगीतमन्त्रसाध्ये “स्त्रोत्रे “इन्द्राय
<>नन मर्मयोक्थानि च ब्रवीत नः” ॠ० १, ८४, ५ । “उक्था-
[Page1051-a+ 38]
<>निं अप्रगीतमन्त्रसाध्यानि स्त्रीत्राणि” भा० “अथ योऽसा-
<>वन्तरक्षिणिं पुरुषो दृश्यते सैवर्क् तत् साम तद्यजुःतदु-
<>क्थं तद्ब्रह्म” छा० उ० । तथा हि स्तोत्रं द्विविधं
<>प्रगीतमन्त्रसाध्यभप्रगीतमन्त्रसाध्यञ्च तत्र प्रगीतमन्त्रसाध्यं
<>शस्त्रम् अप्रगीतमन्त्रसाध्यन्तु स्तोत्रमिति तयोर्भेदः ।
<>गवामयने प्रायणीयसंज्ञकाहे पाठ्यपञ्चदशस्तोत्रात्मके
<>२ चतुर्विंशस्तोमभेदे उपचारात् ३ तत्साध्ये उक्थ्ययागे
<>च तद्विधानञ्च” ता० ब्रा० ४ अ० ३ ख० उक्तं यथा “१ प्रा-
<>यणीयमहर्भवति” १ इत्युपक्रम्य “चतुर्विंशं भवति” ४
<>क० “इदमहरुक्थसंस्थन्तत्र सर्वेषु स्तोत्रेषु चतुर्विं-
<>शएव स्तोमः कार्य्यः ४ । तदेतत् प्रशंसति” भा० ।
<>“चतुर्विंशत्यक्षरा गायत्री तेजोब्रह्मवर्चसङ्गायत्री तेज एव
<>ब्रह्मवर्चसमारभ्य स्वर्यन्ति” ५ । “अयञ्च स्तोमश्चतुर्विंशति-
<>संख्याकः गायत्री च चतुर्विंशत्यक्षरा सा च गायत्री तेजः,
<>प्रजापतिमुखादग्निना सहोत्पन्नत्वात् अस्यास्तेजीरूपं
<>ब्रह्मवर्चसं च तेजोऽवान्तरभेद इति तेजोब्रह्मवर्चसरूपा
<>गायत्री । एवं सति चतुर्विंशतिस्तोमं प्रथमतः प्रयुञ्जानाः
<>साक्षादेव प्रत्यक्षमेव संवत्सरं प्रारभन्ते अस्मिन्नहनि प्रयु-
<>ञ्जानाः संख्याद्वारेण तेजोब्रह्मवर्चसञ्चारभ्य अवष्टभ्य
<>स्वर्य्यन्ति स्वर्गं गच्छन्ति ५ । पुनरपि विहितं स्तोमम् अनूद्य
<>प्रशंसति” भा० । “चतुर्विंशतिर्भवति चतुविंशो वै संवत्स-
<>रः साक्षादेव संवत्सरमारभन्ते” ६ । “चतुर्विंशत्यर्द्धमासात्मक-
<>त्वात् संवत्सरस्य चतुर्विं शत्वं तथा सति चतुर्विंशस्तोमं
<>प्रथमतः प्रयुञ्जानाः साक्षादेव प्रत्यक्षमेव संवत्सरमार-
<>भन्ते ६ । अथेमं स्तोमं स्तोत्रीयागतसंख्याद्वारेण प्रशं-
<>सति” भा० । “यावत्यश्चतुर्विशस्योक्थस्य स्तीत्रीयास्तावत्यः
<>संवत्सरस्य रात्रयः स्तोत्रीयाभिरेव संवत्सरमाप्रु-
<>वन्ति” ७ । “पञ्चदशस्तोत्रे अस्मिन्नहनि पञ्चदशसु स्तोत्रेषु
<>प्रत्येकं चतुर्विंशस्तोत्रीयायुक्तेषु परिगणनायां मिलित्वा
<>षष्ट्युत्तरत्रिशतस्तोत्रीया भवन्ति । तथा सति चतुर्विंश-
<>स्तोमस्य यावत्यः स्तोत्रीयाः संवत्रस्यापि तावत्योरात्रयः
<>एव” प्रयुञ्जानाः सत्रिणस्तेन चतुर्विंशेन स्तोत्रीयाभिरेव
<>संवत्सरं प्राप्नुवन्ति ७ । स्तोत्रसंख्ययापीदमहः पशंसति”
<>भा० । “पञ्चदश स्तोत्राणि भवन्ति पञ्चदशार्द्धमासस्य रात्रयो-
<>ऽर्द्धमासश एव तत्संवत्सरमाप्नुवन्ति ८ । “स्पष्टोर्थः ८” । अथ
<>स्तोत्रशस्त्राणि समुच्चित्य तत्संख्ययापीदमहः प्रशंसति” भा०
<>“पञ्चदश स्तोत्राणि पञ्चदश शस्त्राणि समासो मासश एव
<>नत् संवत्सरमाप्नुवन्ति ९” स्पष्टोऽर्थः ९ भा० । तत्राग्निष्टोम-
[Page1051-b+ 38]
<>कर्त्तव्यतारूपं पूर्वपक्षमुपन्यस्योत्तरपक्षमाह “अथो खल्वा-
<>हुरुक्थमेव कार्य्यमह्नः समृद्ध्यै” १३ । “अथो इति पूर्वपक्ष-
<>व्यावृत्त्यर्थः । उक्थसंस्थमेवैदहः कार्य्यः किमर्थमह्नः स-
<>मृद्ध्यै सम्पूर्णताया इति ब्रह्मवादिन आहुः । अग्नि-
<>ष्टोमे हि पूर्वयोः सवनयोः पञ्च पञ्च स्तोत्राणि तृतीये तु
<>द्वे एवेत्यह्रः समृद्धिर्न भवति, उक्थे तु तृतीयसवने
<>पञ्च स्तोत्राणीत्यहः समृद्धं भवति १३ । उक्थसंस्थाङ्गी-
<>कारे युक्त्यन्तरमाह” भा० । “सर्व्वाणि रूपाणि क्रियन्ते
<>सर्व्वं ह्येतेनाप्यते” १४ “उत्तरेषामह्नां सम्बन्धीनि यानि
<>रूपाणि स्तोमपृष्ठविभक्त्यादीनि तान्यस्मिन्नुक्थे क्रियन्ते
<>अतः सर्वं हि यज्ञसम्बन्धिरूपं तेनाह्ना उक्थसंस्थेन
<>आप्यते प्राप्यते तत उक्थसंस्थैव कार्य्येत्यर्थः । सर्वरूप-
<>करणञ्च सर्व्वावाप्तिश्च सम्पादानद्वारेणेति निदानकारे-
<>णैवमुच्यते, “अथो खल्वाहुः सर्व्वाणि रूपाणि क्रियन्त इति”
<>आचार्य्याः एतेष्वेव सर्व्वान् स्तोमान् सर्वाणि पृष्ठानि
<>सर्वा विभक्तीर्दशरात्ररूपा इति विभक्तिमात्रेण कल्प-
<>यन्त इति संगृह्योक्त्वा पुनस्त्रिवृत्पञ्चदशौ चतुर्विंशः स-
<>म्पाद्यत इत्यादिना” १४ भा० । एतान्येव स्तोमपृष्ठादीनि
<>प्रत्येकं क्रमेण विविच्य तत्र प्रदर्शितानि तत्सर्वं तत
<>एवागन्तव्यम् । तत्र च तस्मिन्नहनि यथा स्तोमादिकं
<>विधेयम् तदपि तत्रैव दर्शितं ततएव तदवसेयम् । अत्र
<>उक्थसाध्ययागे अभेदोपचार इति बोध्यम् ।
<>४ होत्रायां स्त्री उक्थाशस्त्रशब्दे उदा० उच्यतेऽनेन
<>करणे थक् । ५ उक्थसाधने प्राणे च “यस्य क्षणवियोगेन
<>लोकोऽह्यप्रियदर्शनः । उक्थेन रहितोह्येष मृतकः
<>प्रोच्यते यथा” भाग० १ स्क० १५ अ० ।
<LEND>
