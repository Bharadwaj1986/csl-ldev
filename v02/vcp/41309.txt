<L>41309<pc>4890,a<k1>विकल्प<k2>विकल्प
विकल्प¦ पु० विभिन्नः कल्पः । १ म्रान्तिज्ञाने २ कल्पने मेदि०
३ विविधकल्पने ४ संसर्गारोपणे, ५ पक्षतः प्राप्तौ च ।
विकल्पश्च द्विविधः व्यवस्थितः ऐच्छिकश्च । सोऽप्या-
काङ्क्षाविरहे युक्तः तथा च भविष्ये “स्मृतिशास्त्रे
विकल्पस्तु आकाङ्क्षापूरणे सति” । इच्छाविकल्पेऽष्ट-
दोषः यथा “प्रमाणत्वाप्रमाणत्वपरित्यागप्रकल्पना ।
प्रत्युज्जीवनहानिभ्यां प्रत्येकमष्टदोषता” । ब्रीहिभिर्य-
जेत यवैर्यजेत” इति श्रूयते । तत्र ब्रीहिप्रयोगे प्रतीत-
यवप्रामाण्यपरित्यागः । अप्रतीतयवाप्रमाण्यपरि-
कल्पनम् । इदन्तु पूर्वस्मात् पृथक् वाक्यम् अन्यथा ममुच्च-
येऽपि यागसिद्धिः स्यात् । अतएव विकल्पे न उभयम्
शास्त्रार्थ इत्युक्तम् । प्रयोगान्तरे यवे उपादीयमाने
परित्यक्तयवप्रामाण्योज्जीवनं स्वीकृतयवाप्रामाण्य-
हानिरिति चत्वारो दोषाः । एवं व्रीहावपि चत्वारः
इत्यष्टौ दोषा इच्छाविकल्पे । तथा चोक्तम् । “एवमेवाष्ट-
दोषाश्च यद् ब्रीहियववाक्ययोः । विकल्प आश्रितस्तत्र
गतिरन्था न विद्यते” इति । विविधं कल्प्यते इति वि-
कल्पः । तस्मादष्टदोषभिया उपोष्य द्वे तिथी इत्यत्र न
इच्छाविकल्पः किन्तु व्यवस्थितविकल्पः” एता० त० रघु० ।
पातञ्जलोक्तेः ६ चित्तवृत्तिभेदे यथा “शब्दज्ञानानुपाती-
वस्तुशून्यो विकल्पः” सू० । “स न प्रमाणोपारोही न विप
र्य्ययोपारोही वस्तुशून्यत्वेऽपि शब्दज्ञानमाहात्न्थ
निबन्धनो व्यवहारो दृश्यते । तद् यथा चैतन्य पुरुषस्य
स्वरूपमिति यदा चितिरेव पुरुषः तदा किमत्र केन
[Page4890-b+ 38]
व्यपदिश्यते भवति च व्यपदेशे वृत्तिः यथा चैत्रस्य गौ-
रिति । तथा प्रतिषिद्धवस्तुधर्मा विष्क्रियः पुरुषः ।
तिष्ठति वाणः स्थास्यति स्थित इति गतिनिवृत्तौ धात्वर्थ-
मात्रं गम्यते । तथानुत्पात्तधर्मा पुरुष इति उत्पत्ति-
धर्मखाभावमात्रमवगम्यते न पुरुषान्वयी धर्मः तस्माद्वि-
कल्पितः स धर्मस्तेन चास्ति व्यवहार इति । भा०
“ननु शब्दज्ञानानुपाती चेदागमपमाणान्तर्गतो विकल्प
प्रसज्येत निर्वस्तुकत्वे वा विपर्य्ययः स्यादित्यत” आह ।
स नेति । न प्रमाणविपर्य्ययान्तर्गतः कस्माद् यतो
वस्तुशून्यत्वेपीति प्रमाणान्तर्गतिं निषेधयति । शब्द-
ज्ञानमाहात्म्यनिबन्धन इति विपर्य्ययान्तर्गतिम्” । त-
दुक्तं भवति क्वचिदभेदे भेदमारोपयति क्वचित् पुन-
र्भिन्नानामभेदं ततो भेदस्याभेदस्य च वस्तुतोऽभावात्
तदाभासो विकल्पो न प्रमाणं नापि विपर्य्ययो व्यव-
हाराविसंवादादिति । शास्त्रप्रसिद्धमुदाहरणमाह
तद् यथेति । किं विशेष्यं केन व्यपदिश्यते विशेष्यते,
नाभेदे विशेष्यविशेषणभावो न हि गवा गौर्विशेष्यते ।
किन्तु भिन्नेन चैत्रेण तदिदामाह । भवति च व्यप-
देशे वृत्तिः । व्यापदेश्यव्यापदेशकयोर्भावो व्यपदेशे वि-
शेषणविशेष्यभाव इति यावत् तस्मिन् वृत्तिर्वाक्यस्य,
यथा चैत्रस्य गौरिति । शास्त्रीयमेवोदाहरणान्तरं स-
मुच्चिनीति तथेति प्रतिषिद्धवस्तुनः पृथिव्यादेः धर्मः
परिस्पन्दो यस्य स तथोक्तः कोऽसौ निष्क्रियः पुरुषः ।
न खलु साङ्ख्यीये राद्धान्तेऽभावो नाम कश्चिदस्ति वस्तु
धर्मो येन पुरुषो विशेष्येतेत्यर्थः । क्वचित् पाठं प्रति-
मिद्धवस्तुधर्मा इति तस्यार्थः प्रतिषेधव्याप्त्या प्रति-
षिद्धाभावो न वस्तुधर्माणां तद्व्यप्यता भावाभावयोरसम्ब
न्धाटथ च तथा प्रतीतिरिति । लौकिकमुदाहरणमाह
तिष्ठति वाण इति । पचति भिनत्तीत्यत्र पूर्वापरीभूतया
पाकादिक्रिययेव स्थानक्रियया वाणाद्भिन्नया वाणस्य
व्यपदेश इति गतिनिवृत्तौ धात्वर्थमात्रं गम्यते ।
गतिनिवृत्तिरेव तावत् कल्पिता तस्या अभावरूपत्वम् ।
तत्रापि पूर्वापरीभाव इत्यहो कल्पनापरम्परेत्यर्थः ।
अभावः कल्पितो भाव इव चानुगत इव च सर्वपुरुषेषु ग
म्यते न पुरुषाद् व्यतिरिक्तो धर्मः कश्चिदित्युदाहरणा-
न्तरमाह । तथानुत्पत्तिधर्मेति । प्रमाणविपर्य्यया-
भ्यामन्या न विकल्प वृत्तिरितिवादिनो वहवः प्रति-
पेदिरे तत्पतिबोधनायोदाहरणप्रपञ्च” विव० ।
[Page4891-a+ 38]
७ ज्ञाने प्रकारतारूपविषयताभेदे यथा सविकल्पकं सप्रका-
रताकं ज्ञानम् । निर्विकल्पकं निष्प्रकारताकं ज्ञानमित्मादि
८ वैचित्र्ये तस्य क्वचित् सत्त्वं क्वचिदसत्त्वम् । यथा
“साध्यदृष्टान्तयोर्धर्मविकल्पात्” गौ० सू० वृत्तौ दृश्यम् ।
<LEND>
