<L>9584<pc>1212,a<k1>उपधातु<k2>उपधातु
उपधातु¦ पु० उप सादृश्ये प्रा० स० । खर्णादिप्रधान-
धातुसदृशेषु “सप्तोपधातवः स्वर्णमाक्षिकं तारमा-
क्षिकम् । तुत्यं कांस्यञ्च रीतिश्च सिन्दूरञ्च शिलाजतु”
भावप्र० उक्तेषु सप्तसु १ द्रव्येषु । “उपधातुषु सर्व्वेषु तत्तद्धातु-
गुणा अपि । सन्ति किन्त्वेषु ते गौणास्तत्तदंशाल्पभावतः”
भावप्र० । तत्र कतमस्य द्रव्यस्य कतमोपधातुत्वं तन्निर्ण्णितं
तत्रैव । “किञ्चित् सुवर्ण्णसाहित्यात् स्वर्ण्णमाक्षिकमी-
रितम् । उपधातुः सुवर्ण्णस्य किञ्चित् स्वर्ण्णगुणान्वितम्” ।
तारमाक्षिकमन्यत्तु तद्भवेद्रजतोपमम् । किञ्चिद्रजतसा-
हित्यात् तारमाक्षिकमीरितम्” २ “तुत्थं (तुँते) ता-
म्रोपधातुर्हि किञ्चित्ताम्रेण तद्भवेत् । किञ्चित्ताम्रगुणं
तस्माद्वक्ष्यमाणगुणञ्च तत्” ३ । उपधार्तुभवेत् कांस्यं द्वयो-
स्तरणिरङ्गयोः । कांस्यस्य तु गुणाज्ञेयाः स्वयीनिसदृशा-
जनैः ४ । रोतिरप्युपधातुः स्यात्ताम्रस्य यशदस्य च ।
[Page1212-b+ 38]
पित्तलस्य गुणाज्ञेयाः स्वयोनिसदृशा गुणैः” ५ ।
सीसोपधातुः सिन्दरं गुणैस्तत् सीसवन्मतम् । संयोगज
प्रभावेन तस्याप्यन्ये गुणाः स्मृताः” ६ । निदाघे धर्म्म-
सन्तत्या सतुषारं धराधराः । निर्यासवत् प्रमुञ्चन्ति
तच्छिलाजतु कीर्त्तितम् । सौवर्ण्णं राजतं ताम्रमायसं
तच्चतुर्विधम् ७ । इति चतुर्ण्णां स्वर्ण्णादीनामुपधातु-
त्वात् शिलाजतुनश्चतुर्द्धा भेदः । एतेषामन्यान्यगुणास्तत्त-
च्छब्दे वक्ष्यन्ते । भावप्र० एतएवोपधातुत्वेन गणिताः शब्द-
कल्प० स्वर्ण्णमाक्षिकतुत्थकर्पूरकालाञ्जनमनःशिलाहरिता-
लरसाञ्जनरूपा उपधातव इत्युक्तं तन्मूलं मृग्यम् ।
शरीरस्थेषु रसादिजन्येषु २ स्तनदुग्धादिषु च ।
देहस्थाः रसादयः सप्त धातवः तेभ्यो जाताश्च षडुप
धातवः । तत्र रसात् स्तनदुग्धम् । रक्तात् स्त्रीरजः २
मांसात् वसा ३ । मेदसो धर्म्मः ४ । अस्थ्नोदन्तः ५ । म-
ज्जतः केशः ६ । शुक्रात् ओजः ७ । यथोक्तं शार्ङ्गधर ।
“स्तन्यं रजोवसास्वेदो दन्ताः केशास्तथैव च । औजस्यं
सप्तधातूनां क्रमात् सप्तोपधातवः” । तत्र भावम० स्तन्यादि
स्वरूपमुक्तं यथा “वनितानां प्रसूतानां धमनीभ्यां स्तनौ-
गतात् । रसादेव हि जायेत स्तन्यं स्तनयुगाश्रयम् । शुद्ध-
मांसस्य यः स्नेहः सा वसा परिकीर्त्तिता । मेदसस्ताप्य-
मानस्य स्नेहो वा कथिता वसा” ।
<LEND>
