<L>9766<pc>1321,b<k1>उपवसथ<k2>उपवसथ
उपवसथ¦ पु० उपेत्य वसत्यत्र उप + वस--अधारे अथ । १ ग्रामे
<>हेमच० । “यद्याहिताग्निरुपवसथे म्रियते कथमस्य यज्ञः
<>स्यात्” ऐत० “यजमानस्य समीपे वसन्ति देवा अस्मिन्नह्नि
<>आधारे अथ । २ यागपूर्व्वदिवसे । तन्निर्वचनादिकं शत०
<>ब्रा० १, ११, १, ७, २, दर्शितं यथा
<>“अथातोऽशनानशनस्यैव । तदुहाषाढः सावयसोऽनशन
<>मेव व्रतं मेने मनोहवै देवा मनुष्यस्याजानन्ति तत् एन-
<>मेतद्व्रतमुपयन्तं विदुः प्रातर्नो यक्ष्यत इति तेऽस्य विश्वे
<>देवा गृहानागच्छन्ति तेऽस्य गृहेषूपवसन्ति स उपवस-
<>थः । तत्त्वेवानवक्लुप्तम् । यो मनुष्येष्वनश्नत्सु पूर्व्वोऽ-
[Page1322-a+ 38]
<>श्नीयादथ किमु यो देवेष्वनश्नत्सु पूर्व्वोऽश्नीयात्तस्मादु
<>नैवाश्नीयात् । तदुहोवाच याज्ञवल्क्यः । यदि नाश्नाति
<>पितृदेवत्योभवति यद्यु अश्नाति देवानत्यश्नातीति स
<>यदेवाशितमनशितं तदश्नीयादिति यस्य वै हविर्न
<>गृह्णन्ति तदशितमनशितं स यदश्नाति तेनापितृदेव-
<>त्यो भवति यद्यु तदश्नाति यस्य हविर्न गृह्णन्ति तेनो
<>देवान्नात्यश्नाति । स वा आरण्यमेवाश्नीयात्” “व्रत-
<>प्रसङ्गादागतं तद्विसर्जनं समाप्य पूर्व्वेद्युर्यजमानेन
<>व्रतानन्तरं यत् कर्त्तव्यं तद्वक्तव्यं प्रतिजानीते अथेति ।
<>यतो ब्रतानन्तरमशनानशनापरनामकमारण्याद्यशनमेव
<>यजमानेन कर्त्तव्यम् अतस्तदनन्तरमेव तस्य निरूपणं
<>क्रियत इत्यर्थः । प्रतिज्ञा तस्याशनानशनपक्षस्य प्रशंसार्थम् ।
<>केवलानशनपक्षं निरसितुमुपन्यस्यति तदु हेति । तत्त-
<>स्मिन्नशनाशननविषये अनशनं सर्व्वात्मना अशनत्यागम् ।
<>उपवसथनामनिर्वचनेन देवानामागभनं द्रढयति तेऽस्येति
<>उपसमीपे यजमानस्य वसन्ति देवा अस्मिन्निति पूर्व
<>दिवस उपवसथनामक इत्यर्थः । गृहे मनुष्येष्वागतेष्वन
<>श्नत्सु पूर्व्वोऽश्नीयादिति यत्तस्यानवकॢप्तिः किमु वक्तव्या?
<>अषाढेन चेन्मुनिना निर्णीतोऽनशनपक्षः तर्हि स एव
<>परमार्थः । कथमशनानशनपक्षः? इति चेत् अनेन मु-
<>निनैव स्वमतसमर्थनाय प्रत्येकपक्षौ दूषयित्वा याज्ञवल्केन
<>सोपपत्तिना नोभयावित्युक्तम् । यदीति अशनानशनलक्षणं
<>यदीति । दैविके हि कर्म्मणि देवान् प्रत्युद्दिष्टस्यैव हविषः
<>प्रथममनुपयोगः काममन्यस्य, पित्र्ये पुनरनिय
<>माद्धविषोऽन्यदाप अनुपयोग्यमिति पितृदैवत्थतामापा-
<>दयतीति याज्ञवल्क्यस्याशयः । तत् किं दैविके कर्म्मणि
<>प्रागपि भोक्तव्यमिति यस्तमाशयमजानानः शङ्कते त-
<>माह यद्यु इति यदि तु अश्नाति तदा अशिशिषतो
<>देवानतिक्रम्य स्वयं भुक्तवान् स्यात् । अशनानशनप-
<>क्षयोरुभयोरपि दोषश्चेत् का गतिरिति यद्द्रव्यमशित
<>मप्यनशितवद्भवति तदश्नीयात् । यस्य द्रव्यस्य संबन्ध्य-
<>न्नं हविष्ट्वेन देवा न गृह्णन्ति तदशितमपि सदनशित
<>वद्भवति । तथात्वे यथोदीरितदोषद्वयाभावमाह स यदिति ।
<>आरण्यग्रहणं प्राकृतदर्शपूर्णमासहविर्व्यतिरिक्तोपलक्ष-
<>णम्” भा० । तत्र विहितः ठञ् भावे अथ । वैदिके कर्मभेदे
<>तच्च कर्म कात्या० ८, ८, ८, दर्शितम् । नवमाध्यायादौ
<>“उक्तमौपवसथ्यं कर्मेति” कर्कः ।
<LEND>
