<L>35671<pc>4586,a<k1>बुध<k2>बुध
बुध¦ पु० बुध--क । १ पण्डिते, बृहस्पतिभार्य्यायां तारायां
चन्द्रेण जनिते २ पुत्रे तस्य रोहिण्या प्रतिपालनात्
रौहिणेयत्वम् । ३ ग्रहभेदे । तस्योत्पत्तिकथा शिववरेण
तस्य ग्रहरूपत्वप्राप्तिकथा च काशीख० १५ अ० । “बृहस्पतेः
सवै भार्य्यामैश्वर्य्यमदमोहितः । पुरोहितस्यापि गुरोर्भ्रातु-
राङ्गिरसस्य वै । जहार तरसा ताराम्” इत्युपक्रमे ।
“ददावाङ्गिरसे तारां स्वयमेव पितामहः । अथान्त-
र्गर्भमालोक्य तारां प्राह बृहस्पतिः । मदीयायां न ते
योनौ गर्भो धार्य्यः कथञ्चन । ईषिकास्तम्भमासाद्य सा गर्भं
चोत्ससर्ज ह । जातमात्रः स भगवान् देवानामाक्षि-
पद्वपुः । ततः संशयमापन्नास्तारामूचुः सुरोत्तमाः ।
सत्यं व्रहि सुतः कस्य सोमस्याथ बृहस्पतेः । पृच्छ्य-
माना यदा देवैर्नाह ताराऽतिसत्रपा । तदा तां शप्तु-
मारब्धः कुमारः सोऽतितेजसा । तन्निवार्य्य तदा ब्रह्मा
तारां पप्रच्छ संशयम् । प्रोवाच प्राञ्जलिः सा त सोमस्येति
पितामहम् । तदा स मूर्द्ध्यूपाध्राय तारागर्भं प्रजा-
पतिः । बुध इत्यकरोन्नाम तस्य बालस्य धीमतः । ततः
स सर्वदेवेभ्यस्तेजोरूपबलाधिकः । बुधः सोमं समा-
पृच्छ्य तपसे कृतनिश्चयः । जगाम काशीं निर्वाणराशिं
विश्वेशपालिताम् । तत्र लिङ्ग प्रतिष्ठाप्य स्वनाम्ना तु
बुधचूरम् । तपश्चचार चात्य ग्रमुग्र संशीलयन् हृदि” ।
इति तत्तप उक्तं तत्तपसा च तुष्टेन शिवेनोक्तं यथा
“रौहिणेय! महाभाग! सौम्य! सौम्यवचोनिधे! ।
नक्षत्रलोकादुपरि तव लोको भविष्यति । मध्ये सर्वं
ग्रहाणाञ्च सपर्य्यां लप्स्यसे पराम्” । बुधग्रहस्य
कक्षाभगणादिकं खगोलशब्दे दृश्यम् ।
<LEND>
