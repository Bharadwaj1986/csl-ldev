<L>12505<pc>1781,a<k1>कलस<k2>कलस
कलस¦ पु० केन जलेन लसति लस--अच् ३ त० । १ घटे
<>हेमच० । तन्नामनिरुक्तिः “कलां कलां गृहीत्वा तु
<>देवानां विश्वकूर्मणा । निर्मितोऽयं स वै यस्मात् कलसस्तेन
[Page1781-b+ 38]
<>कथ्यते” निर्वाणत० उक्ता । “सागरे मथ्यमाने तु पीयूषाथं
<>सुरासुरैः । पीयूषधारणार्थाय निर्मितो विश्वकर्मणा ।
<>कलाः कलास्तु देवानामपि तास्ताः पृथक् पृथक् । यतः
<>कृतास्तु कलसास्ततस्ते परिकीर्त्तिताः” कालि० पु० ८७ अ०
<>पृषो० साधनम् । कर्मादौ स्थाप्यफलसमानमुक्तं शा० ति०
<>यथा--“पञ्चाशदङ्गुलो, व्यासं उत्सेधः षोडशाङ्गुलः ।
<>कलसानां प्रमाणन्तुमुखमष्टाङ्गुलं मतम् । षट्त्रिंशदङ्गुलं
<>कुम्भं विस्तारोन्नतिशालिनम् । षोडशं द्वादशं वापि ततो
<>न्यूनं न कारयेत्” । पुष्पाभिषेके कालिकापु० ८७ ।
<>पुष्पाभिषेके स्थाप्यघटनामभेदस्तत्स्थापनप्रकारश्च तत्रै-
<>वाध्याये यथा “नवैव कलसाः प्रोक्ता नामतस्तान्निबीधत ।
<>गोह्योपगोह्यो मरुतो मयूखश्च तथाऽपरः । मनोहा कृषि-
<>भद्रश्च विजयस्तनुशोधकः । इन्द्रियघ्नोऽथ विजयो
<>नवमः परिकीर्त्तितः । तेषामेव क्रमाद्भूप! नव
<>नामानि यानि तु । शृणु तान्यपराण्येव शान्तिदानि
<>सदैव हि । क्षितीन्द्रः प्रथमः प्रोक्तो द्वितीयो जलस-
<>म्भवः । पवनाग्नी ततो द्वौ तु यजमानस्ततः परः ।
<>कोषसम्भवनामा तु षष्ठः स परिकीर्त्तितः । सोमस्तु
<>सप्तमः प्रोक्तश्चादित्यस्तु तथाष्टमः । विजयो नाम
<>कलसो योऽसौ नवम उच्यते । स तु पञ्चमुखः प्रोक्तो
<>माहादेवस्वरूपधृक् । घटस्य पञ्चवक्त्रेषु पञ्चवक्त्रः स्वयं
<>तथा । यथाकाष्ठं स्थितः सम्यक् वामदेवादिनामतः ।
<>मण्डलस्य च पद्मान्तः पञ्चवक्त्रघटं न्यसेत् । क्षितीन्द्रं
<>पूर्व्वतो न्यस्य पश्चिमे जलसम्भवम् । वायव्ये वायवं
<>न्यस्य आग्नेये ह्यग्निसम्भवम् । नैरृत्ये यजमानन्तु
<>ऐशान्यां कोषसम्भवम् । सोममुत्तरतो न्यस्य
<>सौरं दक्षिणतो न्यसेत् । न्यस्यैवं कलसांश्चैव तेषु
<>चैतान् विचिन्तयेत् । कलसानां मुखे ब्रह्मा ग्रीवायां
<>शङ्करः स्थितः । मूले तु संस्थितो विष्णुर्म्मध्ये मातृगणाः
<>स्थिताः । दिक्पाला देवताः सर्व्वे वेष्टयन्ति दिशो
<>दश । कुक्षौ तृ सागराः सप्त सप्त द्वीपाश्च
<>संस्थिताः । नक्षत्राणि ग्रहाः सर्व्वे तथैव कुल-
<>पर्व्वताः । गङ्गाद्याः सरितः सर्व्वा वेदाश्चत्वार एव
<>च । कलसे संस्थिताः सर्व्वेतेषु तानि विचिन्तयेत् ।
<>रत्नानि सर्व्ववीजानि पुष्पाणि च फलानि च । वज्र
<>मौक्तिकवैदूर्य्यमहापद्मेन्द्रस्फाटिकैः । सर्व्वधाममयं
<>विल्वं नागरोडुम्बरं तथा । वीजपूरकजम्बीरकाम्रा-
<>म्रातकदाडिमान् । यवं शालिञ्च नीवारं गीधूमं
[Page1782-a+ 38]
<>सितसर्षपम् । कुङ्कुमागुरुकर्पूरमदनं रोचनं तथा ।
<>चन्दनञ्च तथा मांसीमेलां कुष्ठं तथैव च । कर्पूरपत्र
<>चण्डञ्च जलं निर्यासकाम्बुदम् । शैलेयं वदरं जातो
<>पत्रपुष्पे तथैव च । कालशाकं तथा पृक्वां देवीं पर्णकमेव
<>च । वचां धात्रीं समञ्जिष्ठां तुरुष्कं मङ्गलाष्टकम् ।
<>दूर्व्वां मोहनिकां भद्रां शतमूलीं शतावरीम् । पर्णालीं
<>सरलां क्षुद्रां सहदेवीं गजाङ्कुशाम् । पूर्णकोषां
<>सितां पाठां गुञ्जां सुरसिकालसौ । व्यामकं गजदन्तञ्च
<>शतपुष्पां पुनर्णवाम् । ब्राह्मीं देवीं शिवां रुद्रां सर्व्वस-
<>न्धानिकां तथा । समाहृत्य शुभानेतान् कलसेषु
<>निधापयेत् । कलसस्य यथा देवान् विधिं शम्भुं
<>गदाधरम् । यथाक्रमं पूजयित्वा शम्भुं मुख्यतया
<>यजेत् । प्रासादेन तु मन्त्रेण शम्भुतन्त्रेण शङ्करम् ।
<>प्रथमं पूजयेन्मध्ये नानानैवेद्यवेदनैः” ।
<>सर्व्वकर्म्मोपयोगिकलसस्थापनविधिः रुद्रकल्पे दर्शितो यथा
<>ॐ मूरसीतिमन्त्रेण मण्डलात्पूर्वस्यां दिशि भूमिस्पर्शः ।
<>ॐ ओषधयः समवन्तेति तत्र धान्यपुञ्जीकरणम् । ॐ
<>चित्पतिर्म्मा पुनात्विति सप्तभिर्द्दर्भपवित्रैः कलसपवित्री-
<>करणम् । ॐ आजिघ्रेति धान्यपुञ्जोपरि कलसस्थापनम् ।
<>ॐ स्थिरोभवेति स्थिरीकरणम् । ॐ मही द्यौरिति जलेन
<>कलसपूरणम् । ॐ या ओषधीरिति तत्र सर्वौषधिप्र-
<>क्षेपः । ॐ व्रीहयश्च म इति धान्यम् । ॐ हिरण्य-
<>गर्भ इति हिरण्यम् । ॐ अश्वत्थेव इति पञ्च पल्लवान् ।
<>ॐ काण्डात्काण्डादिति दूर्वाः । ॐ स्योना पृथिवीति
<>पञ्च सप्त वा मृदश्च दापयेत् । ॐ धान्यमसीति पूर्णपात्रे
<>धान्यनिधानम् । ॐ पूर्णादर्वीति तस्यैव पूर्णपात्रस्य कलसो-
<>परिनिधानम् । ॐ याः फलिनीरिति पूर्णपात्रे नारि-
<>केलादिफलस्थापनम् । ॐ सुजात इति वासोयुग्मेन वास-
<>सा वा पवित्रेण वा कलससंवेष्टनम् । ततः कलसे गङ्गाद्या-
<>वाहनम् “इमं मे गङ्गे! यमुने! सरस्वति! सिताऽसिते
<>सरितौ! पावका नः सरस्वती । ॐ अश्वावतीर्गोमतोः ।
<>ॐ पञ्चनद्यः । ॐ “प्रपद्ये वरुणं देवं यादसांपतिमीश्वरम् ।
<>याचितं देहि मे तीर्थं सर्वपापापनुत्तये” । ॐ “गङ्गे! त्वं
<>सर्वतीर्थानामाश्रयोऽसि यतस्ततः । यजमानाभिषेकार्थमेहि
<>पाप विनाशय” । “तापनि! यसुने! देवि! त्रिषु
<>लोकेषु विश्रुते! यजमानाभिषेकार्थमेहि पापं विनाशय ।
<>सरस्वति! नमस्तुभ्यं महेश्वरि! हरिप्रिये! । यजमाना-
<>भिषेकार्थमे हि पापं व्यपीह वै” इति मन्त्रैः ॐ कल-
[Page1782-b+ 38]
<>सस्य मुखे विष्णुरित्यादिकैः प्रसन्नोभव सर्वदेत्यन्तैर्मन्त्रै-
<>श्चावाहनम् । ॐ मनोजूतिरितिमन्त्रान्ते “कलस! सुप्र-
<>तिष्ठितोभवेति प्रतिष्ठा । ततोगन्धादिभिः कलसपूजनम्” ।
<P>अत्र प्रतीकमात्रं प्रदर्शितम् समग्रमन्त्राश्च मत्
<>कृततुलादानादिपद्धतौ २२ पृष्ठादौ ज्ञेयाः ।
<>अत्र शाखिभेदात् मन्त्रभेदास्तु तत्तद्ग्रन्थेऽवधेयाः
<>नवरात्रे कलसस्थापने विशेषः नि० सि० उक्तो यथा ।
<>भार्गवार्चनदीपिकायां देवीपुराणे “त्वाष्ट्रवैधृतियुक्ता
<>चेत् प्रतिपन्नाम्बिकार्चने । तयोरन्ते विधातव्य कल-
<>सारोपणं गुहेति” । चित्रावैधृतियुतापि द्विती-
<>यायुता चेत् सैव ग्राह्येत्युक्तं दुर्गोत्सवे । “भद्रान्विता चेत्
<>प्रतिपत्तु लभ्यते विरुद्धयोगैरपि सङ्गता सती । सैवा-
<>पराह्णे विबुधैर्विधेया स्त्रीपुत्रराज्यादिविवृद्धिहेतुरिति” ।
<>यदा तु वैधृत्यादिपरिहारेण प्रतिपन्न लभ्यते ।
<>तदोक्तं तत्रैव कात्यायनेन । “प्रतिपद्याश्विने मासि
<>भवेत् वैधृतिचित्रयोः । आद्यपादौ परित्यज्य प्रारभेन्न-
<>वरात्रकमिति” । भविष्येऽपि चित्रावैधृतिसंपूर्णा-
<>प्रतिपच्चेद्भवेन्नृप! । त्याज्या अंशास्त्रयस्त्वाद्यास्तुरीये-
<>ऽंशे तु पूजनमिति” । रुद्रयामलेऽपि “वैधृतौ पुत्र
<>नाशः स्याच्चित्रायां धननाशनम् । तस्मान्न स्थापये-
<>त्कुम्भं चित्रायां वैधृतौ तथा । संपूर्णा प्रतिपद्देव!
<>चित्रायुक्ता यदा भवेत् । वैधृत्या वापि युक्ता स्यात्तदा
<>मध्यन्दिने रवौ । अभिजित्तु मुहूर्त्तं यत्तत्र स्थापनमिष्यते” ।
<>“इदं कलसस्थापनं रात्रौ न कार्य्यम् । “न रात्रौ स्थापनं
<>कार्य्यं न च कुम्भामिषेचनमिति” मात्स्योक्तेः “भास्क-
<>रोदयमारभ्य यावत्तु दश नाडिकाः । प्रातः काल
<>इति प्रोक्तः स्थापनारोपणादिषु” इति विष्णुधर्मोक्तेश्च ।
<>रुद्रयामले “स्नानं माङ्गलिकं कृत्वा ततो देवीं
<>प्रपूजयेत् । शुभाभिर्मृत्तिकाभिश्च पूर्वं कृत्वा तु वेदि-
<>काम् । यवान्वै वापयेत्तत्र गोधूमैश्चापि संयुतान् ।
<>तत्र संस्थापयेत्कुम्भं विधिना मन्त्रपूर्वकम् । सौवर्णं
<>राजतं वापि ताम्रं मृण्मयमेव वेति” । “कलसं
<>जलसंभृतं पुरः” नैष० ।
<LEND>
