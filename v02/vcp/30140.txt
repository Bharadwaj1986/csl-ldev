<L>30140<pc>4192,a<k1>पञ्चरत्न<k2>पञ्चरत्न
पञ्चरत्न¦ न० पञ्चगुणितं रत्नम् । पञ्चविधे १ रत्नभेदे तच्च
नानाविधम् “नीलकं वज्रभं चेति पद्मरागश्च मौक्ति-
कम् । प्रबालं चेति विज्ञेयं पञ्चरत्नं मनीषिभिः” विधा-
नपा० “सूवर्णं रजतं मुक्ता राजावर्त्तं प्रवांलकम् ।
रत्नपञ्चकमाख्यातम्” हेमा० ब्र० “कनकं हीरकं नीलं
पद्मरागश्च मौक्तिकम् । पञ्चरत्नमिदं प्रोक्तमृषिभिः
पूर्वदर्शिभिः । अभावे सर्वरत्नानां हेम सर्वत्र योजयेत्”
हेमा० दा० । पञ्च रत्नानीव उपदेशकत्वात् यत्र । २ नीतिगर्भ
कवितापञ्चके “नागः पोतस्तथा वैद्यं क्षान्तिः शक्यो
यथाक्रमम् । पञ्चरत्नमिदं प्रोक्तं विदुषापि सुदुर्लभम्”
काव्यसं० । नाग इत्यादिना एकैकपद्यस्य आद्यपदेन सूचित
कवितापञ्चकं च ग्राह्यम् । तानि च पद्यानि प्रागेव
काव्यसंग्रहे दृश्यानि । ३ पञ्चचूडदेवगृहभेदे न० ।
<LEND>
