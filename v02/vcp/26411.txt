<L>26411<pc>3777,b<k1>द्रव्य<k2>द्रव्य
द्रव्य¦ न० द्रोर्विकारः द्रोरिति यत् “द्रव्यञ्च भव्ये” पा० निपा० ।
<>१ पित्तले २ वित्ते ३ पृथिव्यादिषु नवसु । ४ विलेपने न०
<>५ भेषजे ६ द्रुमविकारे ७ तत्सम्बन्धिनि च त्रि० मेदि० ।
<>८ जतुनि ९ विनये न० हेम० । १० मद्ये न० राजनि० ।
<>द्रव्यलक्षणमौलुक्यशब्दे १५८६ पृ० उक्तं तद्भेदाश्च नव
<>“पृथिव्यापस्तेजो वायुराकाशं कालोदिगात्मा इति
<>द्रव्याणि” कणा० सू० “इदानीमपवर्गभागितया सर्व
<>पदार्थाश्रयतया च प्रथमोद्दिष्टस्य द्रव्यपदार्थस्य विभागं
<>विशेषोद्देशञ्च कुर्तन्नाह पृथिव्याप इति इतिकारोऽबधा-
<>रणार्थः तेन नवैव द्रव्याणि नाधिकानि न न्यूनानि
<>वेत्यर्थः । ननु विभागबलादेव नूनाधिकसङ्ख्याव्यवच्छेद-
<>सिद्धौ किमितिकारेणेति चेत् उद्देशमात्रपरतयाऽपि
<>सूत्रसम्भवे विभागतात्पर्य्यस्फोरणार्थतयैवेतिकाराभिधा-
<>नात् सुवर्णादीनामीश्वरस्य चात्रैवान्तर्भावात् अन्ध-
<>कारस्य चाधिकत्वेनाशङ्क्यमानस्याभावत्वव्युत्पादनादेत-
<>दध्यवसेयम् । असमासकरणन्तु सर्वेषां प्राधान्यप्रदर्श-
<>नाय” उप० वृ० । वैद्यके तु तस्य पञ्चविधतोक्ता यथा
<>“रसोगुणस्तथा वीर्य्यं विपाकः शक्तिरेव च । पञ्चानां यः
<>समाहारस्तद्द्रव्यमिति कीर्त्त्यते” इति भिषग्वराः । प्रका-
<>रान्तरेण च पञ्चविसम् अत्यन्तकठिनकठिनार्द्रकोल्वणद्रवद्र-
<>व्यभेदात् । द्रव्यभेदानां गुणवत्तावधिश्च वैद्यकोक्तः यथा
<>“गुणहीनं भवेद्वर्षादूर्द्ध्वं तद्रपमौषधम् । मासद्वयात् तथा
[Page3778-a+ 38]
<>चूर्णं लभते हीनवीर्य्यताम् । हीनत्वं गुटिका लेहो लभते
<>वत्सरान् परम् । हीनाः स्युर्घृततैलाद्याश्चतुर्मासाधिका-
<>स्तथा । घृततैलाद्या इति यागविशेषणम् । चतुर्मासा-
<>धिकाः संवत्सरादुपरि चत्वारोमासा अधिका येषां
<>ते । “घृतमव्दात् परं पक्वं हीनवीर्य्यत्वमाप्नुयात् ।
<>तैलं पक्वमपक्वं वा चिरस्थायि गुणाधिकम् । तदपि
<>षोडशमासाभ्यन्तरे पक्वतैलं गुणाधिकं बोद्धव्यम् । “ओ-
<>षध्यो लघुपाकाः स्युर्निर्वीर्य्या वत्सरात्परम्” । ओ-
<>षध्यो धान्यादयः । लघुपाकाः शीघ्रपाकाः “निर्वीर्य्याः
<>स्युर्गुणैर्युक्ता आसवा धातवोरसाः” ।
<>सामान्यतो वैद्यकेऽभिनवानामेव गुणवत्ता घृतादीनां
<>पक्वानामपि केषाञ्चित् गुणवत्ता उक्ता यथा “द्रव्याण्य-
<>भिनवान्येव प्रशस्तानि क्रियाविधौ । ऋते गुडघृतक्षौद्र-
<>धान्यकृष्णाविडङ्गतः” रसादिमध्येऽपि द्रव्यस्यैव सुश्रुते
<>प्रधानत्वमुक्तं यथा
<>“अथातो द्रव्यरसगुणवीर्यविपाकविज्ञानीयमध्यायं व्या-
<>ख्यास्यामः । केचिदाचार्य्या ब्रुवते द्रव्यं प्रधानं कस्मा-
<>द्व्यवस्थितत्वादिह खलु द्रव्यं व्यवस्थितं न रसादयो
<>यथाऽऽमे फले ये रसादयस्ते पक्वे न सन्ति । नित्यत्वाच्च
<>नित्यं हि द्रव्यमनित्या गुणा यथा कल्कादिप्रविभागः
<>स एव सम्पन्नरसगन्धो व्यापन्नरसगन्धो वा भवति ।
<>स्वजात्यवस्थानाच्च यथा हि पार्थिवं द्रव्यमन्यभावं न
<>गच्छत्येवं शेषाणि । पञ्चेन्द्रियग्रहणाच्च पञ्चभिरिन्द्रि-
<>यैर्गृह्यते द्रव्यं न रसादयः । आश्रयत्वाच्च द्रव्यमाश्रिता
<>रसादयो भवन्ति । आरम्भसामर्थ्याच्च द्रव्याश्रित आ-
<>रम्भो यथा विदारिगन्धादिमाहृत्य सङ्क्षुद्य विपचेदित्ये-
<>वमादिषु न रसादिष्वारम्भः । शास्त्रप्रामाण्याच्च शास्त्रे
<>हि द्रव्यं प्रधानमुपदेशे हि योगानां यथा मातुलुङ्गा-
<>ग्निमन्थौ चेति न रसादय उपदिश्यन्ते । क्रमापेक्षित-
<>त्वाच्च रसादीनां रसादयो हि द्रव्य क्रममपेक्षन्ते यथा
<>तरुणे तरुणाः सम्पूर्णे सम्पूर्णा इति । एकदेशसाध्य-
<>त्वाच्च द्रव्याणामेकदेशतोऽपि व्याधयः साध्यन्ते यथा
<>महावृक्षक्षीरेणेति तस्माद्द्रव्यं प्रधानं द्रव्यलक्षणन्तु
<>क्रियागुणवत्समवायिकारणमिति । नेत्याहुरन्ये
<>रसास्तु प्रधानं कस्मादागमादागमोहि शास्त्रमुच्यते
<>शास्त्रे हि रसा अधिकृता यथा रसायत्त आहार इति
<>तस्मिंश्च प्राणाः । उपदेशाच्चोपदिश्यन्ते हि रसा यथा
<>मधुराम्ललवणा वातं शमयन्ति । अनुमानाच्च रसेन
[Page3778-b+ 38]
<>ह्यनुमीयते द्रव्यं यथा मधुरमिति । ऋषिवचनाच्च
<>ऋषिवचनं वेदो यथा किञ्चिदिज्यार्थं मधुरमाहरेदिति ।
<>तस्माद्रसाः प्रधानं रसेषु गुणसंज्ञा । रसलक्षणमन्यत्रो-
<>पदेक्ष्यामः । नेत्याहुरन्ये । वीर्य्यं प्रधानमिति
<>कस्मात्तद्वशेनौषधकर्म्मनिष्पत्तेः । इहौषधकर्म्माण्यूर्द्ध्वा-
<>धोभागोमयभागसंशोधनसंशमनसंग्रहणाग्निदीपनप्रपी-
<>डनलेखनवृंहणरसायनवाजीकरणश्वयथुकरणविलयनद-
<>हनदारणदाहनप्राणघ्नविषप्रशमनानि वीर्य्यप्राधान्या-
<>द्भवन्ति । तच्च वीर्य्यं द्विविधमुष्णं शीतं चाग्नीषोमी-
<>यत्वाज्जगतः । केचिदष्टविधमाहुरुष्णं शीतं स्निग्धं
<>रूक्षं विशदं पिच्छिलं मृदु तीष्णंचेत्येतानि वी-
<>र्य्याणि स्वबलगुणोत्कर्षाद्रसमभिभूयात्मकर्म कुर्व्वन्ति यथा
<>तावन्महत्पञ्चमूलं कषायं तिक्तानुरसं वातं शमयेदुष्ण-
<>वीर्य्यत्वात् तथा कुलत्थः कषायः कटुकः पलाण्डुः स्नेह-
<>भावाच्च । मधुरश्चेक्षुरसो वातं वर्द्धयति शीतवीर्य्य-
<>त्वात् । कटुका पिप्पली पित्तं शमयति मृदुशीत-
<>वीर्य्यत्वादम्लमामलकं लवणं सैन्धवञ्च । तिक्ता काक-
<>माची पित्तं वर्द्ध त्युष्णवीर्य्यत्वान्मधुरा मत्स्याश्च ।
<>कटुकं मूलकं श्लेष्माणं वर्द्धयति स्निग्धवीर्य्यत्वात् । अम्लं
<>कपित्थं श्लेष्माणं शमयति रूक्षवीर्य्यत्वान्मधुरं क्षौद्रञ्च ।
<>तदेतन्निदर्शनमात्रमुक्तम्” भवन्ति चात्र “ये रसा वात-
<>शमना भवन्ति यदि तेषु वै । रौक्ष्यलाघवशैत्यानि न
<>ते हन्युः समीरणम् । ये रसाः पित्तशमना भवन्ति यदि
<>तेषु वै । तैक्ष्ण्यौष्ण्यलघुताश्चैव न ते तत्कर्म्मकारिणः ।
<>ये रसाः श्लेष्मशमना भवन्ति यदि तेषु वै । स्नेहगोर-
<>वशैत्यानि वलासं वर्द्धयन्ति ते” तस्माद्वीर्य्यं प्रधानमिति ।
<>नेत्याहुरन्ये । विपाकः प्रधानमिति कस्मात् सम्यङ्-
<>मिथ्याविपाकत्वादिह सर्वद्रव्याण्यभ्यवहृतानि सम्यक्
<>विपक्वानि गुणं दोषं वा जनयन्ति । तत्राहुरन्ये
<>प्रतिरसं पाक इति । केचित्त्रिविधमिच्छन्ति मधुरमम्लं
<>कटुकं चेति तत्तु न सम्यक् भूतगुणादागमाच्चाम्लो वि-
<>पाको नास्ति पित्तं हि विदग्धमम्लतामुपैत्यग्नेर्मन्द-
<>त्वात् । यद्येवं लवणोऽप्यन्यः पाको भविष्यति श्लेष्मा
<>हि विदग्धो लवणमुपैति मधुरो मधुरस्याम्लोऽम्लस्यैवं
<>सर्वेषामिति केचिदाहुर्दृष्टान्तं चोपदिशन्ति यथा तावत्
<>क्षीरस्थालीगतमभिपच्यमानं मधुरमेव स्यात्तथा शालियव-
<>मुद्गादयः प्रकीर्णाः स्वभावमुत्तरकालेऽपि न परित्यजन्ति
<>तद्वदिति । केचिद्वदन्त्यबलवन्तो बलवतां वशमायान्ती-
[Page3779-a+ 38]
<>त्येवमनवस्थितिस्तस्मादसिद्धान्त एष । आगमे हि
<>द्विविध एव पाको मधुरः कटुकश्च तयोर्मधुराख्यो गुरुः
<>कटुकाख्यो लघुरिति तत्र पृथिव्यप्तेजोवाय्वाकाशानां
<>द्वैविध्यं भवति गुणसाधर्म्याद्गुरुता लघुता च पृथिव्या-
<>पश्च गुर्व्यः शेषाणि लघूनि तस्माद्द्विविध एव पाक
<>इति । भवन्ति चात्र । द्रव्येषु पच्यमानेषु येष्वम्बु-
<>पृथिवीगुणाः । निर्वर्त्त्यन्तेऽधिकास्तत्र पाको मधुर
<>उच्यते । तेजोऽनिलाकाशगुणाः पच्यमानेषु येषु तु ।
<>निर्वर्त्त्यन्तेऽधिकास्तत्र पाकः कटुक उच्यते । पृथक्त्व-
<>दर्शिनामेष वादिनां वादसंग्रहः । चतुर्णामपि सामर्थ्य-
<>मिच्छन्त्यत्र विपश्चितः । तद्द्रव्यमात्मना किञ्चित्किञ्चि-
<>द्वीर्य्येण सेवितम् । किञ्चिद्रसविपाकाभ्यां दोषं हन्ति
<>करोति वा । पाको नास्ति विना वीर्य्याद्वीर्य्यं नास्ति
<>विना रसात् । रसो नास्ति विना द्रव्याद्द्रव्यं श्रेष्ठमतः
<>स्मृतम् । जन्म तु द्रव्यरसयोरन्योऽन्यापेक्षकं स्मृतम् ।
<>अन्योऽन्यापेक्षकं जन्म यथा स्याद्देहदेहिनोः । वीर्य्य-
<>संज्ञा गुणा येऽष्टौ तेऽपि द्रव्याश्रयाः स्मृताः । रसेषु
<>न वसन्त्येते निर्गुणास्तु गुणाः स्मृताः । द्रव्ये द्रव्याणि
<>यस्माद्धि विपच्यन्ते न षड्रसाः । श्रेष्ठं द्रव्यमतो ज्ञेयं
<>शेषा भावास्तदाश्रयाः । अमीमांस्यान्यचिन्त्यानि प्रसि-
<>द्धानि स्वभावतः । आगमेनोपयोज्यानि भेषजानि
<>विचक्षणैः । प्रत्यक्षलक्षणफलाः प्रसिद्धाश्च स्वभावतः ।
<>नौषधीर्हेतुभिर्विद्वान् परीक्षेत कथञ्चन । सहस्रेणापि
<>हेतूनां नाम्बष्ठादिर्विरेचयेत् । तस्मात्तिष्ठेत्तु भतिमा-
<>नागमेन तु हेतुषु” । “वस्तूपलक्षणं यत्र सर्वनाम प्रयु-
<>ज्यते । द्रव्यमित्युच्यते सोऽर्थो भेद्यत्वेन व्यवस्थितः”
<>हरिणा परिभाषिते ११ वस्तुपदार्थे च । “स्वार्थो द्रव्यञ्च
<>लिङ्गञ्च संख्या कर्मादिरेव च” हरिः लिङ्गसंख्यान-
<>न्वयित्वेन सत्वरूपतया च तस्य तथात्वम् । “क्रिया
<>न युज्यते लिङ्गक्रियानाधारकारकैः । असत्वभूतता
<>तस्या इयमेवावधार्य्यताम्” हरिः । क्रियानाधारकार-
<>कत्वैर्न युज्यते इत्यर्थः । तेन लिङ्गसंख्याकारकत्वशून्यत्वं
<>सत्वत्वमेव द्रव्यत्वम् । “कृदभिहितो भावो द्रव्यवत् प्रका-
<>शते” इति भाष्यम् । द्रव्यविशेषहस्तादौ उच्छिष्टदोषादि-
<>शुद्धिभेद उक्तः कूर्मपु० “उच्चावचान्नपानेषु द्रव्यहस्तो भवे-
<>न्नरः । भूमौ निःक्षिप्य तद्द्रव्यमाचम्याभ्युक्षयेत्तु तत् ।
<>तैजसं वै समादाय यद्युच्छिष्टो भवेद्द्विजः । भूमौ निः-
<>क्षिप्य तद्दव्यमाचम्याभ्युक्षयेत्तु तत् । यद्यद्द्रव्यं करे
[Page3779-b+ 38]
<>धृत्वा भवेदुच्छेषणान्वितः । आनिधायेतरद्द्रव्यमाचान्तः
<>शुचितामायात् । वस्त्रादिषु विकल्पः स्यात् न तत्स्पृष्ट्वा-
<>चमेदिह । अरण्येऽनुदके रात्रौ चौरव्याध्राकुले
<>पथि । कृत्वा मूत्रपुरीषं वा दुष्टहस्तो न दुष्यति” ।
<LEND>
