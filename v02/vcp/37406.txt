<L>37406<pc>4722,a<k1>मत्स्य<k2>मत्स्य
मत्स्य¦ पु० मद--स्यन् । (माछ) १ मीने २ जलचरभेदे स्त्रियां
ङीष् यलोपः मत्सी । तद्भेदगुणादि भावप्र० उक्तं यथा
तत्र मत्स्येषु रोहितस्य “रक्तोदरो रक्तमुखो रक्षाक्षो
रक्तपक्षतिः । कृष्णपुच्छो झषश्रेष्ठो रोहितः कथितो
बुधैः । रोहितः सर्वमत्स्यानां वरो वृष्योऽर्दितार्त्ति-
जित् । कषायानुरसः स्वादुर्वातघ्नो नातिपित्तकृत् ।
ऊर्ध्वजत्रुगतान् रोगान् हन्याद्रोहितमुण्डकम् ।”
(सिलन्धा) “सिलन्धः श्लेष्मलो बल्यो विपाके मधुरो
गुरुः । वातपित्तहरो हृद्य आमवातकरश्च सः ।”
(अथ भांगन) “भङ्कुरो मधुरः शीतो वृष्यः श्लेष्मकरो
गुरुः । विष्टम्भजनकश्चापि रक्तपित्तहरः स्मृतः” ।
(मोमाचिका) “मोचिका वातहृद्बल्या वृंहणी मधुरा
गुरुः । पित्तहृत् कफकृद्रुच्या वृष्या दीप्ताग्नये हिता ।
(वोदाल) “पाठीनः श्लेष्मलो वल्यो निद्रालुः पिशिताशनः ।
दूषयेद्रुधिरंपित्तकुष्ठरोगं करोति च ।” (अथ सीङ्गी)
“शृङ्गी तु वातशमनी स्निग्धा श्लेष्मप्रकोपनी । रसे तिक्ता
कपाया च लघ्वी रुच्या स्मृता बुधैः ।” (अथ हीलसा)
“इल्लसो मधुरः स्निग्धो रोचनो वह्निवर्द्धनः । पित्तहृत्-
कफकृत्किञ्चिल्लघुर्वृष्योऽनिलापहः ।” (अथ सौल) “शष्कुली
ग्राहिणी हृद्या मधुरा तु वरा स्मृता ।” अथ (गर्गरा)
“गर्गरः पित्तलः किल्लिद्वातजित् कफकोपनः ।” अथ
(कवै) “कविका मधुरा स्निग्धा कफघ्नी रुचिकारिणी ।
किञ्चित्पित्तकरी वातनाशिनी वह्निवर्द्धिनी ।” अथ-
(वर्मी) “वर्मिमत्स्यो हरेद्वातं पित्तं रुचिकरो राधुः ।”
अथ (दण्डारी) “दण्डमत्स्यो रसे तिक्तः पित्तरक्तं सफं
हरेत् । वातसाधारणः प्रोक्तः शुक्रलो बलवर्द्धनः ।”
(व्यथ आडि) “एरङ्गो मधुरः स्निग्धो विष्टम्भी शीतलो
लवुः ।” (अथ पावता) “महाशफरसंज्ञस्तु तिक्तः पित्त-
कफापहः । शिशिरो मधुरो रुच्यो वातसाधारणः
स्मृतः ।” अथ (गरुइ) “गरघ्नी मधुरा तिक्ता तुवरा
बातपित्तहत् । कफघ्नी रुचिकृल्लध्वी दीपनी बलवीर्य्य-
क्वत् ।” अथ (मागुर) “मद्गुरो वातहद्वल्यो वृष्यः
कफकरो लघुः । अथ टेङ्गरा “सपादमत्स्यो
कत् श्लेष्मक्षयकरश्च सः । वातपित्तकरश्चापि
परमो मतः ।” अथ शफरी (पोठी) “प्राष्ठी
तिक्ता कटुः स्यादुः शुक्रघ्नी कफवातजित् । स्तिग्धास्य
[Page4722-b+ 38]
कण्ठरीगघ्नी रोचनी च लघुः स्मृतः ।” अथ क्षुद्र-
मत्स्याः “क्षुद्रा मत्स्याः स्वादुरसाः दोषत्रयविनाशनाः ।
लथुपाका रुचिकरा बलदास्ते हिता मताः ।” अथा-
तिक्षुद्रमत्स्याः “अतिसूक्माः पुंस्त्वहरा रुच्याः कासा-
निलापहाः ।” अथ मत्स्याण्डः “मत्स्यगर्भो भृशं
वृष्यः स्निग्धः पुष्टिकरो लघुः । कफमेहप्रदो बल्यो
ग्लानिकृन्मेहनाशनः ।” अथ (शुक्टी) “शुष्कमत्स्याः
नवा बल्याः द्जराः विड्विबन्धिनः ।” अथ दग्ध-
मत्स्याः “दग्धमत्स्यो गुणैः श्रेष्ठः पुष्टिकृद्बलबर्द्धनः ।
अथ कूपजादिमत्स्यगुणाः “कौपमत्स्याः शूक्रमूत्र
कुष्ठश्लेष्म विवर्द्धनाः । सरोजा मधुराः स्निग्धा बल्या
वातविनाशंनाः । नादेया वृंहणा मत्स्या गुरवोऽनिल-
नाशनाः । रक्तपित्तकरा वृष्याः स्निग्धोष्णाः स्वल्प-
वर्चसः । चौञ्जाः पित्तकराः स्निग्धा मधुरा लघबो
हिमाः । ताडागा गुरवो वृष्याः शीतलाः बल-
मूत्रदाः । ताडागावक्षिप्तजाताः बलायुर्मतिदृक्कराः ।”
चथर्त्तुविशेषे मत्स्यविशेषगुणाः “हेमन्ते कूपजा मत्स्याः
शिशिरे सारसा हिताः । वसन्ते ते तु नादेया ग्रीष्मे
चौञ्जसमुद्भवाः । तडागजाता वर्षासु तास्यपथ्या नदी-
भवाः । नैर्झराः शरदि श्रेष्ठा विशेषोऽवसुदाहृतः ।”
तद्भक्षणनिषेधादिकम्
“यो यस्य मांसमश्नाति स तन्मांसाद उच्यते । मत्स्यादः
सर्वमांसादस्तस्मान्मत्स्यान् विवर्जयेत्” मनुः ।
“जलस्थलचरा ये च प्राणिनस्तान् मृतानपि । न
भक्षेन् मानवो ज्ञानी हन्ता तेषां मवेन्नहि । हत्वा हत्वा
तु मत्स्याशी सर्वेषां यो विशेषतः । मांसादः प्राणिनां
गोऽपि तस्मान् मत्स्यं परित्यजेत्” । पाद्मोत्तरखण्डे
१०५ अ० । वर्जनीया मत्स्या यथा । “शृणु देवि!
प्रवक्ष्यामि मांसभेदान् निवोध मे । नादेयं तिक्तकमठं
पशुं शृङ्गिणमेव च । गोमीनं चक्रशकुलं वडालं
राघवं तथा । वामीनं चलकर्णञ्च सचक्रं चेङ्गमेव
च । भूबिलञ्चानिरुद्धञ्च गाङ्गेयानि विवर्जयेत्”
मत्स्यंसूक्तमहातन्त्रम् । रविवारे मत्स्यभक्षणे निषेधो
यथा “आमिषं रक्तशाकश्च यो भुङ्क्ते च रवेर्दिने ।
सप्तजन्म भवेत् कुष्ठी दरिद्रश्चोपजायते” भविष्यपु० ।
“माषमामिषमांसञ्च मसूरं निम्बपत्रकम् । भक्षयेद् यो
रवेर्वारे सप्तजन्मान्यपुत्रकः” ति० त० । “कार्त्तिके मत्स्य-
भक्षणनिषेधो यथा “न मत्स्यं भक्षयेन्तांसं न कौर्म्यं
[Page4723-a+ 38]
गान्यदेव हि । चण्डालो जायते राजन्! कार्त्तिके
मांसभक्षणात्” नारदीयपु० । माघवैशाखयोर्हविष्य
ब्रह्मचर्य्यविधानात् मत्स्यभक्षणं नितरां निषिद्धमिति
कृत्यतत्त्वम् । “नाभक्ष्यं नैवेद्यार्थे भक्ष्येष्वजामहिषी-
क्षीरं वर्जयेत् पञ्चनखमत्स्यवराहमांसानिच” आह्नि० त०
विष्णुसूत्रम् । जन्मतिथौ मत्स्यभक्षणनिषेधो यथा
“आमिषं कलहं हिंसां वर्षवृद्धौ विकर्जयेत्” “भुङ्क्ते
यस्तु निरामिषं स हि भवेज्जन्मान्तरे पण्डितः” ति० त० ।
शैवस्य मत्स्यभक्षणनिषेधो यथा
“क्व मद्यं क्व शिवे भक्तिः क्व मांसं क्व शिवाचनम् ।
मत्स्यमांसरतानां वै दूरे तिष्ठति शङ्करः” काशीख० ।
विन्ध्यपर्वतस्य पश्चिमे मत्स्यभक्षणनिषेधो यथा
“विन्ध्यस्य पश्चिमे भागे मत्स्यभुक् पतितो नरः”
पुराणम् । कामतो मत्स्यभक्षणप्रायश्चित्तं यथा
“मत्स्यांस्तु कामतो जग्ध्वा सोपवासस्त्र्यहं वसेत्” अज्ञा-
नतस्तदर्द्धम्” प्रा० वि० । मत्स्यभक्षणनिषेधे प्रतिप्रसवो यथा
“मत्स्यान् सशल्कान् भुञ्जीत मांसं रौस्वमेव च ।
निवेद्य देवताभ्यश्च ब्राह्मणेभ्यश्च नान्यथा । शफसं सिंह-
तुण्डञ्च तथा पाठीनरोहितौ । मत्स्यास्त्वेते समुद्दिष्टा
भक्षणाय तपोधनैः । प्रोक्षितं भक्षयेदेषां मांसञ्च द्विज-
काम्यया । यथाविधि नियुक्तश्च प्राणानामपि चात्यये”
कौर्मे पु० १६ अ० । “पाठीनरोहितावाद्यौ नियुक्तौ
हव्यकव्ययोः । राजीवान् सिंहतुण्डांश्च सशल्कांश्चैव
सर्वशः” मनुः । “अनिवेद्य न भोक्तव्यं मत्स्यं मांसञ्च
यद्भवेत् । अन्नं विष्ठा पयो मूत्रं यद्विष्णोरनिवेदितम्”
आ० त० । प्रेतश्राद्धे मत्स्यदानविधिर्यथा
“सपिण्डीकरणं यावत् प्रेतश्राद्धानि षोडश । पक्वान्ने
बैव कर्त्तव्यं साभिषेण द्विजातिभिः” श्राद्ध० त० ।
२ विराटदेशे पु० सोऽभिजनोऽस्य तस्य राजा वा
अण् । मात्स्य प्रित्रादिक्रमेण तद्देशवासिनि तस्य
नृपे च बहुषु अणो लुक् । ३ तद्देशवासिषु ब० व० ।
४ मेषादितोद्वादशराशौ मीनराशौ । ५ भागवतः प्रथमावतारे
तत्कथा मत्स्यपु० २ अ० । भा० व० १८७ अ० च । मत्स्यं
भगवदवतारभेदमधिकृत्य कृतो ग्रन्थः अण् । मात्स्य महा-
पुराणभेदे तत्प्रतिपाद्यविषयाश्च तत्रैव २९० अ० उक्ता यथा
“सूत उवाच । एतद्वः कथितं सर्वं यद्क्तं विश्वरू-
पिणा । मात्स्यं पुराणमखिलं धर्मकामार्थसाधनम् ।
यत्रादौ मनुसंवादो व्रह्माण्डकथनन्तथा । साङ्ख्यं
[Page4723-b+ 38]
शारीरकं प्रोक्तं चतुर्मुखमुखोद्भवम् । देवासुराणा
मुत्पत्तिर्मारुतोत्पत्तिरेव च । मदनद्वादशी तद्वल्लोक-
पालाभिपूजनम् । मन्वन्तराणामुद्देशो वैन्यराजाभि-
वर्णनम् । सूर्य्याद्वैवस्वतोत्पत्तिर्बुधस्याममनं तथा ।
पितृवंशानुकथनं श्राद्धकालस्तथैव च । पितृतीर्थप्रवा-
सश्च सोमोत्पत्तिस्तथैव च । कीर्त्तनं सोमवंशस्य ययाति-
चरितं तथा । कार्त्तवीर्य्यस्य माहात्म्यं वृष्णिवंशानु-
कीर्त्तनम् । भृगुशापस्तथा विष्णोर्दैत्यशापस्तथैव च ।
कीर्त्तनं पुरुषेशस्य वंशो हौताशनस्तथा । पुराण-
कीर्त्तनं तद्वत् क्रियायोगस्तथैव च । व्रतं नक्षत्रसंख्याकं
मार्कण्डशयनं तथा । कृष्णाष्टमीव्रतं तद्वद्रोहिणी
चन्द्रसंज्ञितम् । तडागविधिमाहात्म्यं पादपोत्सर्ग
एव च । सौभाग्यशयनं तद्वदगस्त्यव्रतमेव च । तथा-
नन्ततृतीया तु रसकल्याणिनी तथा । आर्द्रा नन्द-
करी तद्वद् व्रतं सारस्वतं पुनः । उपरागाभिषेकश्च
सप्तमीस्नपनं पुनः । भीमाख्या द्वादशी तद्वदनङ्ग-
शयनं तथा । अशून्यशयनं तद्वत्तथैवाङ्गारकव्रतम् ।
सप्तमीसप्तकं तद्वद्विशोकद्वादशी तथा । मेरुप्रदानं
दशधा ग्रहशान्तिस्तथैव च । ग्रहस्वरूपकथनं तथा
शिवचतुर्दशी । तथा सर्वफलत्थागः सूर्य्यवारव्रतं
तथा । संक्रान्तिस्नपनं तद्वद्विभूतिद्वादशीव्रतम् ।
षष्टिव्रतानां माहात्म्यं तथा स्नानविधिक्रमः । प्रयागस्य
तु माहात्म्यं सर्वतीर्थानुकीर्त्तनम् । पैलाश्रमफलं
तद्वद्द्वीपलोकानुकीर्त्तनम् । तथान्तरिक्षचारश्च ध्रुव-
माहात्म्यमेव च । भवनानि सुरेन्द्राणां त्रिपुरायोधनं
तथा । पितृपिण्डदमाहात्म्यं मन्वन्तरविनिर्णयः । वज्रा-
ङ्गस्य तु संभूतिः तारकोत्पत्तिरेव च । तारकासुरमा-
हात्म्यं ब्रह्मदेवानुकीर्त्तनम् । पार्वतीसम्भवस्तद्वत् तथा
शिवतपोवनम् । अनङ्गदेहदाहस्तु रतिशोकस्तथैव च ।
गौरीतपोवनं तद्वद्विश्वनाथप्रसादनम् । पार्वत ऋषि-
संवादस्त्रथैवोद्वाहमङ्गलम् । कुमारसम्भवस्तद्वत् कुमार-
विजयस्तथा । तारकस्य वधो घोरी नरसिंहोपवर्ण-
नम् । पद्मोद्भवविसर्गस्तु तथैवान्धकघातनम् । वारा-
णस्यास्तु माहात्म्यं नर्मदायास्तथैव च । प्रवरानुक्रम-
स्तद्वत् पितृनाथानुकीर्त्तनम् । तथोभयमुखीदानं दानं
कुष्णाजिनस्य च । तथा सावित्र्युपाख्यानं राजथर्मा-
स्तथैव च । यात्रानिमित्तकथनं स्वप्नमाङ्गल्यकीर्न्त-
नम् । वामनस्य तु माहात्म्यं तथैवादिवराहकम् ।
[Page4724-a+ 38]
क्षीरोदमयनं तद्वत् कालकूटाभिशासनम् । प्रासाद-
लक्षणं तद्वन्मण्डपानान्तु लक्षणम् । पुरुबंशे तु
संप्रोक्तं भविष्यद्राजवर्णनम् । तुलादानादि बहुशो
महादानानुकीर्त्तनम् । कल्पानुकीर्त्तनं तद्वद् ग्रन्थानु-
क्रमणी तथा । एतत्पवित्रमायुष्यमेतत् कीर्त्तिविव-
र्धनम् । एतत् पवित्रं कल्याणं महापापहरं शुभम् ।
अस्मात् पुराणादपि पादमेकं पठेत्तु यः सोऽपि
विमुक्तपापः । नारायणाख्यं पदमेति नूनमनङ्ग-
वद्दिव्यसुखानि भुङ्क्ते ।”
तद्दानविधिः मत्स्यपु० “श्रुतीनां यत्र कल्पादौ प्रवृत्त्यर्थं
जनार्दनः । मत्स्यरूपी च मनवे नरसिंहोपवर्णनम् ।
अधिकृत्याब्रवीत् सप्तकल्पवृत्तमनुव्रताः! । तन्मानमिति
जातीध्वं सहस्राणि चतुर्दश । विष्णवे हेममत्स्येन
धेन्वा चै । समन्वितम् । यो दद्यात् पृथिवी तेन दत्ता
भवति चाखिला” ।
<LEND>
