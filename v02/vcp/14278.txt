<L>14278<pc>2131,a<k1>कुलनायिका<k2>कुलनायिका
कुलनायिका¦ स्त्री० तन्त्रोक्ते कुलैः सेव्ये नायिकामेदे । शक्ति-
साधनतन्त्रे १ पटले तद्भेदादिकमुक्तं यया
“नटी कापालकी वेश्या रजकी नापिताङ्गना । ब्राह्मणी
शूद्रकन्या च तथा गोपालकन्यका । मालाकारस्यकन्या-
च नव कन्याः प्रकीर्त्तिताः । विशेषवैदग्ध्ययुताः सर्वाएव
कुलाङ्गनाः । रूपयौवनसम्पन्ना शीलसौभाग्यशालिनी ।
पूजनीया प्रयत्नेन ततः सिद्धिर्भवेद्ध्रुवा” । अत्र विशेष-
यति निरुक्ततन्त्रे १४ पटले । “नटी कापालिकी वेश्या
रजकी नापिताङ्गना । योगिनी श्वपची शुण्डी भूमीन्द्र-
तनया तथा । गोपिनी माल्यकारस्य कन्या कार्यविभेदतः ।
चतुर्वर्णोद्भवा रम्या कापाली सा प्रकीर्त्तिता । पूजाद्रव्यं
समालोक्य वेशाचरणमिच्छति । चतुर्वर्णोद्भवा रम्या सा
वेश्या परिकीर्त्तिता । पूजाद्रव्यं समालोक्य रजोऽवस्थां
प्रकाशयेत् । सर्ववर्णोद्भवा रम्या रजकी सा प्रकीर्त्तिता ।
पूजाद्रव्यं समालोक्य कुलजा वीरमाश्रयेत् । संत्यज्य
पशुभर्त्तारं कर्म्म चाण्डालिनी स्मृता । विपरीतरता
पत्यौ पात्रं या परिपृच्छति । सर्ववर्णोद्भवा रम्या सा शौण्डी
परिकीर्त्तिता । सर्बदा यन्त्रसंस्कारो यस्याश्च परिजायते ।
भूमीन्द्रजा तु रम्याऽसौ सर्ववर्णोत्भवा प्रिथे! । आत्मानं
गोपयेद्या च सर्वदा पशुसङ्कटे । सर्ववर्णोद्भवा रम्या गोमिनी
सा प्रकीर्त्तिता । पूजाद्रव्यं समालोक्य या मालां परिकी-
र्त्तयेत् । सर्ववर्णोद्भवा रम्या मालिनी सा प्रकीर्त्तिता” ।
वेश्यायाविशेषस्तु तत्रैवोक्तः । “गुप्तवेश्या महावेश्या कुलवे-
श्यामहोदया । राजवेश्या देववेश्या ब्रह्मवेश्या च सप्तधा ।
कुलजा गुप्तवेश्या स्यात् निर्लजा मदनातुरा । पशुभ-
र्त्राश्रिता लोके गुप्तवेश्या प्रकीर्त्तिता । कुलजा कुलवे-
श्या स्यात् महावेश्या प्रकीर्त्तिता । भगलिङ्गकला-
भिश्च चुम्बयेच्च पुनः पुनः । एवंविधा कुलीना चेत् ब्रह्म-
वेश्या प्रकीर्त्तिता । दिव्यशक्तिर्वीरशक्तिस्तासां सङ्गे
प्रकीर्त्तिता । चतुर्वर्णोद्भवानाञ्च शङ्गिताः परिभाषि-
ताः । वेश्यावद्भ्रमते यस्मात् तस्माद्वेश्या प्रकीर्त्तिता ।
वर्णसङ्करतो जाता सर्ववेश्या प्रकीर्त्तिता” । कुलकामि-
न्यादयोऽप्यत्र
<LEND>
