<L>16366<pc>2463,b<k1>खण्डित<k2>खण्डित
खण्डित¦ त्रि० खडि--क्त । १ भेदिते २ छिन्ने, ३ द्विधाकृते च
“ज्ञातान्यसङ्गविकृतेः खण्डितेर्ष्याकषायिता” इत्युक्त
चिह्नायां ४ स्त्रियां स्त्री “प्रियमिति वनिता नितान्तमागः
स्मरणगवेषकषायितायताक्षी । चरणगतसखीवचोऽनु-
रोधात् किल कथमप्यनुकूलयाञ्चकार” माघः सा० द० तु
“पार्श्वमेति प्रियोयस्याः अन्यसंभोगचिह्नितः । सा
खण्डितेति कथिता घीरैरीर्ष्याकषायिता” लक्षयित्वा “तद-
वितथमवादीर्यन्मम त्वं प्रियेति प्रियजनपरिभुक्तं यद्दु-
कूलं दधानः । मदधिवसतिमागाः कामिनां मण्डनश्री-
र्व्रजति हि सफलत्वं वल्लभालोकनेन” माघपद्यनुदाहृतम् ।
५ खण्डिताङ्गे हीनाङ्गे त्रि० खण्डिताङ्गत्वं च दुष्ट-
वचनकर्मविपाकः यथाह शातातपः “दुष्टवादी खण्डितः
स्यात् स वै दद्याद्द्विजातये । रूप्यं पलद्वयं दुग्धं घटद्वय-
समन्वितम्” । अत्र खण्डिक इत्येव पाठ इत्यन्ये
क्रुद्धप्रकृतेर्दुष्टवचनकर्मविपाकौचित्यात् । तत्र निराकृते
छिन्ने च “सपदि तरुणपल्लवेन वध्वा विगतदयं खलु
खण्डितेन मम्ले” माघः “खण्डितेन छिन्नेन तरुणपक्षे
निराकृतेन” मल्लि० । ततः चतुरर्थ्यां सुतङ्गमा० इञ् ।
खाण्डिति प्रगद्यादि ञ्य । खाण्डित्य तन्निर्वृत्तादौ त्रि० ।
<LEND>
