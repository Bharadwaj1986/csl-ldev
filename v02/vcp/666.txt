<L>666<pc>0086,b<k1>अज<k2>अज
अज¦ पु० न जायते जन ड न० त० । ईश्वरे, “न जातो न
<>जनिष्यते” इति श्रुतेः “न हि जातो न जायेऽहं न
<>जनिष्ये कदाचन । क्षेत्रज्ञः सर्वभूतानां तस्मादहमजःस्मृतः”
[Page0087-a+ 38]
<>इति भार० । जीवे च “अजोनित्यः शाश्वतोऽयं पुराणो
<>न हन्यते हन्यमाने शरीरे” इति गीता । “जहात्येनां
<>भुक्तभोगामजोऽन्य इति” श्रुतिः । स हि स्वोपाधिभूत
<>बुद्धिनिष्ठकर्म्मभिरारब्धदेहमधिष्ठाय बुद्धिनिष्ठकर्त्तृत्वादिक-
<>मात्मन्यभिमन्यमानः जीव इति व्यवह्रियते “न जायते
<>म्रियते वा कथञ्चित् नायं भूत्वा भविता वा न भूय” इति
<>गीतायां तस्य जन्मादिशून्यत्वमुक्तं तच्च “जायते अस्ति वर्द्धते
<>विपरिणमते अपक्षीयते नश्यतीति” यास्कोक्तषड्भाव-
<>विकाराणामुपलक्षणमाद्यन्तयोः जन्मनाशरूपविकारयो रभा-
<>वकथनेन तदन्तःपातिनामपि सन्दंशपतितन्यायेन ग्रहणा-
<>वश्यम्भावात् । स च ब्रह्माभिन्न एवेति वेदान्तिमतम् बुद्धिरूपो-
<>पाधीनां नानात्वात् न सर्वव्यवहारसाङ्कर्य्यम् । बहव इति
<>साङ्ख्यादयः “जन्मादिव्यवस्थातः पुरुषबहुत्वमिति” पुरुष-
<>स्योपाधिभूतबुद्धिभेदेऽपि “उपाधिर्भिद्यते न तु तद्वानिति”
<>सूत्रेण उपाधिभेदेऽपि उपहितस्यैकत्वेन न भेदः, विशिष्ट-
<>स्यानतिरिक्ततया न जन्मादिव्यवस्थेति पुरुषबहुत्वमङ्गी-
<>चक्रुः कर्त्तृत्वादिकं बुद्धिगतमपि स्वोपाहितचैतन्ये एव
<>प्रतिबिम्बति तेन तदविविक्तचैतन्ये तदवभासात् पुरुषस्य
<>भोगः, “चिदवसानोभोग इति” सूत्रे तथैव प्रतिपादनात्
<>एवञ्च यावत्यः बुद्धिव्यक्तयस्तावन्त एव पुरुषाः स्वस्वोपाधिकृतं
<>कर्म्मादिकं स्वकर्त्तृकतया अभिमन्यमानास्तत्प्रयुक्तं सुख-
<>दुःखादिकमात्मीयत्वेन अभिमन्यमानाः भोक्तार इति व्यव-
<>ह्रियन्ते अतएवोक्तम् “बुद्धेर्भोग इवात्मनीति” । “कामः
<>संकल्पो चिकित्सा श्रद्धाऽश्रद्धा धृतिरधृतिर्ह्रीर्धीर्भीरित्येतत्
<>सर्वं मन एवेति” श्रुतेः ज्ञानादिवृत्तीनां मनोजन्यत्वात्
<>मनोधर्म्मत्वम् सांख्यवेदान्तिनोस्तुल्यम् जीवस्य विभुत्वाङ्गी-
<>कारेऽपि स्वोपाधिबुद्ध्यधिष्ठानदेह एव विशेषसंयोगात्
<>तत्रैव आत्मत्वाभिमानः नान्यदेहेषु, तेषां स्वभोगार्थं
<>स्वोपाधिबुद्धिकृतकर्म्मारब्धत्वाभावात् । एवं सुखदुःखानुस-
<>न्धानमपि स्वोपाधिकृतकर्म्मविशेषादेवेति तत्तद्भेदव्यवस्थेति ।
<>ज्ञानकारणमनसाञ्च पुरुषभेदेन भिन्नत्वात् न परानुसन्धा-
<>नेनापरस्यानुसन्धानप्रसङ्ग इति सांख्यभेदान्तयोस्तुल्यम् ।
<>विशिष्टस्यातिरिक्तत्वानतिरिक्त एव तयोर्विसंवादः । नैया-
<>यिकवैशेषिकादयस्तु ज्ञानादयो जीवधर्म्माः जीवाश्च
<>बहवः नित्या विभवश्च कर्त्तृत्वं भोक्तृत्वञ्च जीवाना-
<>मेव धर्म्मः, तेषां विभुत्वेऽपि स्वादृष्टारब्धदेहेष्वेव संयोग-
<>विशेषः सएव जन्म, तद्वियोगश्च सरणमित्येव विशेषः न तु
<>स्वतो जन्मनाशाविति स्वीचक्रुः । तेन तन्मतेऽपि न अज-
[Page0087-b+ 38]
<>त्वव्याघातः । एवं सर्व्वदर्शनाङ्गीकृतसरणावजत्वम् ।
<>माध्वास्तु जीवस्याणुत्वमीश्वरादुत्थितत्वञ्च “एतस्यैव
<>विस्फुलिङ्गाव्युच्चरन्तीति” श्रुतेस्तत्रैव तात्पर्य्यात् “बाला
<>ग्रशतधारस्य शतधा कल्पितस्य च । भागो जीवः स
<>विज्ञेय” इत्युक्तेश्च जीवस्याणुत्वम् अणुत्वेऽपि तेषां सर्व्व-
<>देहगतसुखाद्यनुसन्धानं गुणद्वारैव, यथा गृहैकदेशस्थितं
<>कस्तूरीप्रभृतिसुगन्धि द्रव्यं सौरभेण सर्वं गृहमामोदयति एवं
<>हृदयस्थं विस्फुलिङ्गरूपं चैतन्यं सर्वदेहगतं प्रकाशं कुर्वत्
<>शब्दादीन् विषयांश्चावभासयत् सर्वव्यापीत्युच्यते न तु
<>स्वरूपतः “अणोरणीयान् महतो महीयानिति” श्रुतेः
<>स्वरूपगुणाभ्यां अणुत्वमहत्त्वयोः सम्भवपरतायामेव तात्-
<>पर्य्यात् । अजत्वव्यपदेशस्तु भूतारब्धत्वाभावकृतं गौणमतो-
<>ऽत्र अजशब्दो भाक्त एव इत्युररीचक्रुः । चार्वाकमते
<>तु आत्मनो नाजत्वं देहाकारपरिणतभूतचतुष्टयस्यैव
<>तेषां मते जीवत्वात् तद्विवरणं चेतनशब्दे वक्ष्यते ।
<>सौगतादिमते तु जीवानां संविदनतिरिक्ततया सर्व-
<>संविदनुस्यूतत्वात् जन्मान्तरभाविनः अपवर्गरूपफलादेः
<>स्वीकाराच्च नित्यत्वं, नित्यत्वाच्च अजत्वमिति भेदः ।
<>“सत्वं रजस्तम इति प्रकृते र्गुणास्तैर्युक्तः परः पुरुष एक
<>इहास्य धत्ते । स्थित्यादये हरिविरिञ्चिहरेति संज्ञा” मित्यु-
<>क्तेश्च ईश्वरस्यैव स्वोपाधिमायागतसत्वरजआद्युपाधिभिः
<>जन्मस्थितिनाशनरूपकार्य्यकरणार्थमायाविर्भावात् अजस्वरू-
<>पाननतिरेकात् तेषामजत्वं तेन ब्रह्मणि, विष्णौ, हरे च
<>पु० । न जायते इत्यजा । सांख्यमतसिद्धप्रधानापरपर्य्याये
<>साम्यावस्थापन्नसत्वरजस्तमोरूपगुणत्रयात्मके स्त्री । “अजा-
<>मेकां लोहितशुक्लकृष्णवर्णाः सरूपाः बह्वीः प्रजाः सृज-
<>मानामिति” श्रुतिः । सत्वादिगुणानुसारेण श्वेतादिरूप-
<>युक्तबहुकार्य्यस्रष्टृत्वाच्च तस्याः नानावर्ण्णत्वमिति सांख्याः ।
<>वेदान्तिनस्तु एतां श्रुतिं तेजोऽवन्नरूपपरतया व्याचक्रुः ।
<>तथा हि “हन्ताहमिमास्तिस्रो देवता अनेन जीवेना-
<>त्मनानुप्रविश्य नामरूपे व्याकरवाणीति” तेजोऽबन्नाभि-
<>मानिनीस्तिस्रो देवता अनुप्रविश्येत्युक्तेः प्रक्रान्ततेजोऽ-
<>बन्नानामेव भौतिकसृष्ट्युपादानत्वावगमात् तासामेव
<>प्रकृतित्वेन अजत्वम्, तासाञ्च लोहितादिरूपाणि तत्प्रक-
<>रणशेषे उक्तानि “यल्लोहितं रूपं तत्तेजसो रूपं, यच्छुक्लं
<>तदपां, तत् कृष्णं तदन्नस्येति” । एवञ्चोक्तश्रुत्युक्तलोहिता-
<>दिरूपाणामेवेह श्रुतौ प्रत्यभिज्ञानात् अजाशब्देन तेजोऽ-
<>बन्नरूपप्रकृतेर्ग्रहणमिति” तेन अजामित्यादिश्रुतौ अजा-
[Page0088-a+ 38]
<>शब्देन तादृशप्रकृतिरेव बोध्यते । तथा च तादृश्यां तेजो-
<>बन्नाभिमानिदेवतायां स्त्री । अजाशब्दोक्ता नानागुणाः
<>सन्त्यस्य अच् । छागे तस्य नानावर्ण्णत्वात्तथात्वम् । छाग्यां
<>स्त्री जातित्वेऽपि अजादित्वात् टाप् । “अजागलस्तन-
<>च्छायेति” ज्योतिषम् । द्वादशधा विभक्तस्य राशिचक्रस्य
<>मेषरूपे प्रथमे राशौ “जीवार्किभानुजेज्यनां क्षेत्राणि
<>स्युरजादयइति” ज्योतिषम् तस्य मेषरूपत्वेऽपि मेषस्य
<>अजतुल्याजाधिष्ठितरूपाभ्यां तत्त्वम् । मेषे च अजेन ब्रह्मणा
<>दक्षयज्ञभङ्गसमये मेषरूपधारणेन पलायमानत्वात् अजा-
<>धिष्ठितरूपवत्त्वात् मेषस्य उपचारात् अजत्वम् । माक्षिक-
<>धातौ पु० । जननशून्ये गगनादौ त्रि० । आत् विष्णो-
<>र्जायते इति । चन्द्रे कामे, च पु० । “चन्द्रमा मनसो
<>जात इति” श्रुतौ विष्णोर्मनोजन्यत्वाच्चन्द्रस्य अजत्वम् ॥
<>कामस्य वासुदेवात् रुक्मिण्यां जातत्वं भागवते प्रसिद्धम्
<>दशरथपितरि रघुराजपुत्त्रे रामचन्द्रस्य पितामहे सूर्य्य-
<>वंश्ये नृपभेदे च । तस्याजत्वञ्च अजरूपब्रह्मणो मूहूर्त्त-
<>जातत्वात् यथोक्तं रघौ “ब्राह्म्ये मूहूर्त्ते किल तस्य देवी
<>कुमारकल्पं सुषुवे कुमारम् । अतः पिता ब्रह्मण एव
<>नाम्ना तमात्मजन्मानमजं चकारेति” तच्चरितञ्च तत्रैव
<>पञ्चमाद्यष्टमसर्गान्ते द्रष्टव्यम् । छागतुल्याकारवत्त्वात्
<>औषधिविशेषे स्त्री । तल्लक्षणं “अजास्तनाभकन्दा तु
<>सक्षीरा क्षुपरूपिणी । अजा महौषधी ज्ञेया शङ्खकुन्दे-
<>न्दुपाण्डरेति” वैद्यकम् । ऋषिभेदे पु० । गर्गा० यञ् ।
<>आज्यः तदपत्ये । बहुषु लुक् । अजाः । नडा० फक् ।
<>आजायनः तद्गोत्रापत्ये । उपमानतया पूर्व्वनिर्द्देशे
<>तदन्तपादस्य नान्त्यलोपः । अजपादः स्त्रियान्तु कुम्भप०
<>ङीप् अन्त्यलोपः पदादेशश्च । अजपदीति भेदः । एका-
<>दशरुद्रमध्ये प्रथमे रुद्रे पु० । तद्विवरणम् अजैकपादशब्दे
<>दृश्यम् ।
<LEND>
