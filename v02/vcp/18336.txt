<L>18336<pc>2734,b<k1>गौण<k2>गौण
गौण¦ त्रि० गुणमधिकृत्य प्रवृत्ता गौणी तत आगतः
अण् । १ सादृश्यलक्षणलक्ष्यसम्बन्धरूपया गौण्या
लक्षणया प्रवृत्ते शब्दे “गौणश्चेन्नात्मशब्दात्”
शा० सू० । २ अमुख्ये च । “यद्वाऽऽगामिक्रियामुख्य
कालस्याप्यन्तरालवत् । गौणकालत्वमिच्छन्ति केचित् प्राक्त-
नकर्म्मणि” उद्वा० त० हरिहरपद्धतिः । “एवमागामिया-
गीय मुख्य कालादधस्तनः । स्वकालादुत्तरो गौणः कालः
र्वस्य कर्म्मणः” छन्दोग० । “तदा गौणमनन्तस्य नामा-
नन्तेति विश्रुतम्” भा० शा० १८२ अ० । “बहूनि मम
नामानि कीर्त्तितानि महर्षिभिः । गौणानि तत्र
नामानि कर्म्मजानि च कानि चित्” ३४३ अ० ।
स्त्रियां ङीप् । “गौण्यश्रुतेः” शा० सू० । (गौणी-
उत्पत्तिः) गुणं सादृश्यमधिकृत्य प्रवृत्ता अण् ङीप् ।
३ सादृश्यमूलकलक्षणाभेदे स्त्री । “सादृश्यात्तु मता गौण्य-
स्ताश्च षोडशभेदिताः” सा० द० । “सादृश्येतरसम्बन्धे-
ऽपि वृत्तेर्गौणत्वमिच्छन्ति । “अभिधेयाविनाभूतप्रतीति
र्लक्षणोच्यते । लक्ष्यमाणगुणैर्योगाद् वृत्तेरिष्टा तु
गौणता” काव्य प्र० ।
गुणोऽप्रधानमेव स्वार्थे प्रज्ञा० अण् । ४ अप्रधाने कर्मादौ ।
“गौणे कर्म्मणि दुह्यादेः प्रधाने नीहृकृष्वहाम्” व्या०
का० । गौणस्य भावः ष्यञ् गौण्य न०, त्व गौणत्व न०,
तल् गोणता स्त्री, अप्रधानत्वे “गवाबादेः स्वोऽन्ते
गौण्येऽनीयसः” सुग्ध० । “वृत्तेरिष्टा तु गौणता”
काव्यप्र० गौणत्वञ्च प्रसिद्धवस्तुभेदस्यैव यथाह शा० भा०
“प्रसिद्धवस्तुभेदस्य गौणत्वमुख्यत्वप्रसिद्धेः । यस्य हि
प्रसिद्धो वस्तुभेदः यथा केशरादिमानाकृतिविशेषोऽन्वयः
व्यतिरेकाभ्यां सिंहशब्दप्रत्ययभाङ्मुख्योऽन्यः प्रसिद्धः ।
ततश्चान्यःपुरुषः प्रायिकैः क्रौर्य्यशौर्य्यादिभिः सिंहगुणैः
सम्पन्नः प्रसिद्धः तस्य पुरुषे सिंहशब्दप्रत्ययौ गौणौ
भवतः नाप्रसिद्धवस्तुभेदस्य” ।
<LEND>
