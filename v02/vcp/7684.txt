<L>7684<pc>0831,b<k1>आवेदन<k2>आवेदन
आवेदन¦ न० आ + विद--णिच्--ल्युट् । १ विज्ञापने व्यवहा-
२ रोत्थापने (नालिशकरा) “राज्ञे कुर्य्यात् पूर्व्वमावेद-
नं यः” इति नारदः । आवेद्यते अनेन करणे ल्युट् ।
व्यावहारोत्थापके ३ भाषापत्रे (आरजी) तल्लक्ष-
णादि स्मृतौ दर्शितं यथा “प्रत्यर्थिनोऽग्रतोलेख्यं
यथाऽऽवेदितमर्थिना । समामासतदर्द्धाहर्नामजात्यादि-
[Page0832-a+ 38]
चिह्नितम्” या० स्मृ० । “निवेश्य कालं वर्षञ्च मासं पक्षं
तिथिं तथा । वेलां प्रदेशं विषयं स्थानं जात्याकृती
वयः । साध्यं प्रमाणं द्रव्यञ्च संख्यां नाम तथात्मनः ।
राज्ञां च क्रमशोनाम निवासं साध्यनाम च । क्रमात्
पितॄणां नामानि पीडामाहर्त्तृदायकौ । क्षमालिङ्गानि
चान्यानि पक्षं संकल्प्य कीर्त्तयेत्” कात्या० । “अर्थवत्-
क्रमसंयुक्तं परिपूर्णमनाकुलम् । साध्यवद्वाचकपदं प्रकृता-
र्थानुबन्धि च । प्रसिद्धमविरुद्धञ्च निश्चितं साधनक्षमम् ।
संक्षिप्तं निखिलार्थञ्च देशकालाविरोधि च । वर्षर्त्तु-
मासपक्षाहर्वेलादेशप्रदेशवत् । स्थानावसथसाध्याख्या-
जात्याकारवयोयुतम् । साध्यप्रमाणसंख्यावदात्मप्रत्यर्थिनाम
च । परात्मपूर्व्वजानेकराजनामभिरङ्कितम् । क्षमालिङ्गा-
त्मपीडावत् कथिताहर्त्तृदायकम् । यदावेदयते राज्ञे
तद्भाषेत्यभिधीयते” नार० अत्र विशेषः वीरमि० । “देशश्चैव
तथा स्थानं सन्निवेशस्तथैव च । जातिः संज्ञा निवासश्च
प्रमाणं क्षेत्रनाम च । पितृपैतामहञ्चैव पूर्व्वराजानुकीर्त्त-
नम् । स्थावरेषु विवादेषु दशैतानि निवेशयेत्” कात्या०
संख्याविशेषनिर्द्देशे “आसनं शयनं यानं ताम्रं कांस्य-
मयोमयम् । धान्यमश्ममयं यच्च द्विपदञ्च चतुष्पदम् ।
मणिमुक्ताप्रबालानि हीरकं रूप्यकाञ्चनम् । यदि द्रव्यसमूहः
स्यात् संख्या कार्य्या तदैव तु । यस्मिन् देशे च यद्द्रव्यं
येन मानेन मीयते । तेन तस्मिंस्तदा संख्या कर्त्तव्या
व्यवहारिभिः” हारी० “देशकालविहीनश्च द्रव्यसंख्या
विवर्ज्जितः । क्रियामानविहीनश्च पक्षोनादेय इष्यते”
कात्या० । क्रिया प्रमाणं, मानं साध्यपरिमाणम् ।
भाषादोषाश्च नारदोक्ता यथा । “अन्यार्थमर्थहीनञ्च
प्रमाणागमवर्ज्जितम् । लेख्यहीनाधिकं भ्रष्टं भाषादोषा
उदाहृताः” इति विभज्य तेषां लक्षणान्याह स एव ।
“अर्थे साधारणेऽप्येकोऽसम्बन्धोऽथानियुक्तकः । लेखयेत्
यन्तु भाषार्थमन्यार्थं तं विदुर्बुधाः । ब्रह्महायमिति द्वेषात्
क्रोधाद्वापि वदेत्तु यः । साध्यञ्च मोचयेत् पश्चादर्थहीनन्तु
तं विदुः । गणिते लिखिते मेये तथा क्षेत्रगृहा-
दिषु । यत्र संख्या न निर्दिष्टा सा प्रमाणविवर्ज्जिता ।
विद्यया प्राप्तमर्थार्थं लब्धं क्रीतं क्रमागतम् । न त्वेवं
लिख्यते यत्र सा भाषा स्यादनागमा । समा मासस्तथा
पक्षस्तिथिर्वारस्तथैव च । यत्रैतानि न लिख्यन्ते लेख्य-
हीनां तु तां विदुः” लेखयित्वा तु तां भाषामनि-
र्दिष्टे तथोत्तरे । निर्दिशेत् साक्षिणः पूर्व्वमधिकां तां
[Page0832-b+ 38]
विनिर्दिशेत् । यत्र स्यात्तु यथापूर्ब्धं निर्दिष्टं पूर्व्व-
वादिना । सन्धिग्धमेव लेख्येन भ्रष्टां भाषां तु तां
विदुः” । भाषादोषान्तरमाह” कात्या० । अप्रसिद्धं नि-
राबाधं निरर्थं निःप्रयोजनम् । असाध्यं वा विरुद्धं वा
पक्षाभासं विवर्ज्जयेत्” । तत्र अप्रसिद्धमाह वृह० “न
केनचित् कृतोयस्तु सोऽप्रसिद्ध उदाहृतः” । यथा हलसहस्र
कृष्टं क्षेत्रमपहृतम्” वीरमि० “मदीयं शशविषाणं गृहीत्वा
न प्रयच्छति” मिता० “स्वल्पापराधः स्वल्पार्थो निरर्थक इति
स्मृतः” वृह० “यथाहमनेन सस्मितमीक्षित इति” स्मृति-
चन्द्रिका । “कार्य्यबाधाविहीनस्तु विज्ञेयोनिंष्प्रयो-
जनः” वृह० । “यथाऽयं देवदत्तोमदीयगृहसन्निधौ
सुस्वरमधीते इत्यादि” मिता० निरर्थकनिष्प्रयोजनौ
अन्यथाऽपि वृह० लक्षितौ यथा “कुसीदाद्यैः पदै
र्हीनोव्यवहारोनिरर्थकः । वाक्पारुष्यादिभिश्चैव विज्ञे-
योनिष्प्रयोजनः” । “कुसीदमृणदानं तत्प्रभृतिभिश्च-
तुर्द्दशभिरर्थविषयव्यवहारैः हीनो निरर्थकः, पारुष्यादिभि-
हिंसात्मकैश्चतुर्भिर्हीनोनिष्प्रयोजनः” वीरमि० । असा-
ध्यविरुद्धावाह वृह० । “ममानेन प्रदातव्यं शशशृङ्गकृतं
धनुः । असम्भाव्यमसाध्यं तं पक्षमार्हुमनीषिणः ।
यस्मिन्नावेदिते पक्षे प्राड्विवेकेऽथ राजनि । पुरे
राष्ट्रे विरोधः स्याद्विरुद्धः सोऽभिधीयते” अन्येऽपि
पक्षाभासाः स्मृतिचन्द्रिकायामुक्ता यथा “भिन्न-
क्रमोव्युत्क्रमार्थः प्रकीर्ण्णार्थो निरर्थकः । अतीत-
कालोवा द्विष्ठःपक्षोनादेय इष्यते । यथास्थानानिवेशेन
नैव पक्षार्थकल्पना । गम्यते तेन पक्षः स भिन्नक्रम उदा-
हृतः” । व्यत्यस्ताक्षरसन्निवेशोभिन्नक्रम इत्यर्थः । व्युत्-
क्रमार्थो व्यवहितान्वयेनार्थबोधक्वः । प्रकीर्ण्णार्थोऽस-
ङ्कलितार्थः । “मूलमर्थं परित्यज्य तद्गुणोयत्र लिख्यते ।
निरर्थकः स वै पक्षो भूतसाधनवर्ज्जितः । भूतकालमति-
क्रान्तं द्रव्यं यत्र हि लिख्यते । अतीतकालः पक्षोऽसौ
प्रमाणे सत्यविस्मृतः । यस्मिन् पक्षे द्विधा साध्यं भिन्नकाल-
विमर्षणम् । विमृष्यते क्रियाभेदात् द्विष्ठः स इह चोच्यते” ।
अन्ये च भाषाया दोषास्तत्रैवोक्ताः । “अन्याक्षरनिवेशेन
अन्यथागमनेन च । आकुलं तु भवेल्लेख्यं क्रिया चैवा-
कुला भवेत् । साधनं सह साध्येन निर्द्दिष्टं यत्र लेखयेत् ।
उक्तिक्रमविहीनत्वात् सोऽपि पक्षो न सिद्ध्यति । विरु-
द्धश्चाविरुद्धश्च द्वावप्यर्थौ निवेशितौ । एकस्मिन् यत्र दृश्येते
तं पक्षं दूरतस्त्यजेत् । परापरविरुद्धानि यः पदानि
[Page0833-a+ 38]
निवेशयेत् । विरुद्धपदसंकीर्ण्णा भाषा तस्य न सिध्यति”
अनेकपदसंकीर्ण्णस्य दुष्यत्वं च युगपत्तत्साधनायोग्यस्थले
एव । क्रमेण तु तत्साधनयोग्यत्वे तदपि ग्राह्यमेव “बहु प्रतिज्ञं
यत् कार्य्यं व्यवहारेषु निश्चितम् । कामं तदपि गृह्णीयाद्राजा
तत्त्वबुभुत्सयेति” कात्या० उक्तेः भाषापत्रञ्च संस्कृतदेशभा-
षान्यतरेण यथाबोधं लेख्यम् मूर्खाणामपि वादिप्रतिवादि
तादर्शनात् अतएव अध्यापनेऽपि तथात्वं विष्णु ध० उक्तम् ।
“संस्कृतैः प्राकृतैर्वाक्यैर्यः शिष्यमनुरूपतः । देशभाषाद्युपा-
यैश्च बोधयेत् स गुरुः स्मृतः” इति । येन सर्वेषामवबोधस्तथा
लेख्यम् व्य० त० रघु० । तच्च यावदुत्तरं पाण्डुलेखं कृत्वा
शोधनीयम् यथोक्तं पूर्व्वपक्षं स्वभावोक्तं प्राड्विवेकोऽभि-
लेखयेत् । पाण्डुलेखेन फलके ततः पत्रे निवेशयेत्”
वृह० । “पाण्डुलेखेन फलके भूमौ वा प्रथमं लिखेत् ।
ऊनाधिकं तु संशोध्य पश्चात् पत्रे निवेशयेत् ।
शोधयेत् पूर्व्ववादन्तु यावन्नोत्तरदर्शनम् । अवष्टब्धस्योत्तरेण
निवृत्तं शोधनं भवेत्” नार० ।
<LEND>
