<L>26623<pc>3809,a<k1>द्वारवती<k2>द्वार(रा)वती
द्वार(रा)वती¦ स्त्री द्वाराणि चतुर्वर्णमोक्षद्वाराणि प्रश-
स्तान्यत्र मतुप् मस्य वः संज्ञात्वेन वा पूर्वपददीर्घः ।
सवद्रोपान्तिके श्रीवासुदेवनिर्मिते पुरीभेदे तत्पुरी
निर्माणप्रकारस्थानादिकं हरिवं० विस्तरती वर्णितं दिङ्-
मात्रमत्रोच्यते ।
<फ्>“आनूपं सिन्धुराजस्य प्रपेदुर्यदुपुङ्गवाः । ते तत्र
रमणीयेषु विषयेषु सुखप्रियाः । मुसुदुर्यादवाः सर्वे
देवाः स्वर्गगता यथा । पुरवास्तु विचिन्वन् स कृष्ण-
स्तु परवीरहा । ददर्श विपुलं देशं सागरानूपशोभि-
तम् । वाहनानां हितञ्चैव सिकताताम्रमृत्तिकम् ।
पुरलक्षणसम्पन्नं कृतास्पदमिव श्रिया । सागरानिल-
संवीजं सागराम्बुनिषेवितम् । विषयं सिन्धुराजस्य
शोभितं पुरलक्षणैः । तत्र रैवतकोनाम पर्वतोनाति-
दूरतः । मन्दरोदारशिखरः सर्वतोऽभिविराजते ।
तत्रैकलव्यसंवासो द्रोणेनाध्युषितश्चिरम् । प्रभूत-
पुरुषोपेतः सर्वरत्नसमाकुलः । विहारभूमिस्तत्रैव
तस्य राज्ञः सुनिर्मिता । नाम्ना द्वारवती नाम स्वाय
ताऽष्टापदोपमा । केशवेन मतिस्तत्र पुर्य्यर्थे विनि-
वेशिता । निवेशं तत्र सैन्यानां रोचयन्ति स्म यादवाः ।
तै रक्तसूर्य्ये दिवमे तत्र यादवपुङ्गवाः । सेनापालाश्च
सञ्चक्रुः स्कन्धावारनिवेशनम् । ध्रुवाय तत्र न्यवसत्
केशवः सह यादवैः । देशे पुरनिवेशाय स यदु
[Page3809-b+ 38]
प्रवरो विभुः । तस्यास्तु विविधं नाम वास्तूनि च
गदाग्रजः । निर्ममे पुरुषश्रेष्ठो मनसा यादवोत्तमः ।
एवं द्वारावतीञ्चैव पुरीं प्राप्य सवान्धवाः” । हरिवं०
११४ अ० । “इयं द्वारावती नाम पृथिव्यां निर्मिता
मया । भविष्यति पुरी रम्या शक्रस्येवामरावती ।
तान्येवास्याः कारयिष्ये चिह्नान्यायतनानि च । चत्व-
रान् राजमार्गांश्च समानन्तःपुराणि च । देवा
इवात्र मोदन्तां वसन्तो विगतज्वराः । बाधमाना रि-
पूनुग्रानुग्रसेनपुरोगमाः । गृह्यन्तां गृहवास्तूनि का-
र्य्यन्तां त्रिकचत्वराः । मीयन्तां राजमार्गाश्च प्राका-
रस्य च या गतिः । प्रेष्यन्तां शिल्पिमुख्या वै नियुक्ता
वेश्मकर्मसु । नियुज्यन्ताञ्च देशेषु प्रेष्यकर्मकराजनाः ।
एवमुक्तास्तु यदवो गृहसंग्रहतत्पराः । यथा-
निवेशं संहृष्टाश्चक्रुर्वास्तुपरिग्रहम् । सूत्रहस्तास्ततो-
मानं चक्रुर्यादवपुङ्गवाः । पुण्येऽहनि महाराज!
द्विजातीन् प्रतिपूज्य च । वास्तुदैवतकर्माणि विधि-
नाऽकारयंस्ततः । स्थपतीनथ गोविन्दस्तत्रोवाच
महामतिः । अस्मदर्थे सुविहितं क्रियतामत्र मन्दिरम् ।
विभक्तचत्वरपथं सुनिविष्टेष्टदैवतम् । ते तथेति
महाबाहुमुक्त्वा स्थपतयस्तदा । दुर्गकर्मणि सम्भारानुप-
लभ्य यथाविधि । यथान्यायं निर्ममिरे द्वाराण्यायत-
नानि च । स्थानानि विदधुस्तस्यां ब्रह्मादीनां यथा-
क्रमम् । अपामग्नेः सुरेशस्य वृषदोलूखलस्य च ।
चातुर्द्देवानि चत्वारि द्वाराणि विदधुश्च ते । शुद्धाक्ष-
मैन्द्रं भल्लाटं पुष्पदन्तं तथैव च । ते वेश्मसु युक्तेषु
यादवेषु महात्मसु । पुर्य्याः क्षिप्रं प्रवेशार्थं चिन्तयामास
माधवः । तस्य दैवोत्थिता बुद्धिर्विमला क्षिप्रकारिणी ।
पुर्य्याः सा वै प्रियकरी यदूनामभिवर्द्धिनी । शिल्पि-
मुख्यस्तु देवानां प्रजापतिसुतः प्रभुः । विश्वकर्मा
खमत्या वै पुरीं संस्थापयिष्यति । मनसा समनुध्याय
तस्यागमनकारणात् । त्रिदशाभिसुखः कृष्णो विविक्ते
समपद्यत । तस्मिन्नेव ततः काले शिल्प्याचार्य्यो महा-
मतिः । विश्वकर्मा सुरश्रेष्ठः कृष्णस्य प्रमुखे स्थितः ।
यदीच्छेत् सागरः किञ्चिदुत्स्रष्टुमिह तोयराट् ।
ततः स्वायतलक्षण्या पुरी स्यात् पुरुषोत्तम! । एव-
मुक्तस्ततः कृष्णः प्रागेव कृतनिश्चयः । सागरं सरितां
नाथमुवाच वदतां वरः । समुद्र! दश च द्वे च योज-
नानि जलाशये । प्रतिसंह्रियतामात्मा यद्यस्ति मयि
[Page3810-a+ 38]
मान्यता । अवकाशे त्वया दत्ते पुरीयं मामके बले ।
पर्य्याप्तविषयारामा समग्रं विषहिष्यते । ततः कृष्णस्य
वचनं श्रुत्वा नदनदीपतिः । समारुतेन योगेन उत्-
ससर्ज्ज जलाशयम् । विश्वकर्मा ततः प्रीतः पुर्य्याः
संदृश्य वास्तु तत् । गीविन्दे चैव सम्मानं सागरः कृतवां
स्तदा” हरिव० ११६ अ० ततो देवस्य लीलासंवरणा-
नन्तरं तत्कलत्रादीनां ततोऽपगमने समुद्रेण तत्पुर्य्याः
प्लावनं कृतम् तत्कथा भा० मौ० ७ अ० । “निर्याते
तु जने तस्मिन् सागरो मकरालयः । द्वारकां रत्न-
सम्पूर्णां जलेनाप्लावयत्तदा । यद्यद्धि पुरुषव्याघ्रो
भूमेस्तस्या व्यमुञ्चत । तत्तत् संप्लावयामास सलिलेन स
सागरः । तदद्भुतमभिप्रेक्ष्य द्वारकावासिनो जनाः ।
तूर्णात्तूर्णतरं जग्मुरहो दैवमथाब्रुवन्” “काशी
काञ्ची च मायाख्या त्वयोध्या द्वारवत्यपि । मथुरा-
ऽवन्तिका चैव सप्त पुर्य्योऽत्र मोक्षदाः । श्रीशैलः
मोक्षदः सर्वः केदारोऽपि ततोऽधिकः । श्रीशैलाच्चापि
केदारात् प्रयागं मोक्षदं परम् । प्रयागादपि तीर्था-
ग्र्यादविमुक्तं विशिष्यते । यथाऽविमुक्ते निर्वाणं न तथा-
न्यत्र कुत्रचित् । अन्यानि मुक्तिक्षेत्राणि काशीप्राप्ति
कराणि च । काशीं प्राप्य विमुच्येत नान्यथा तीर्थको-
टिभिः” काशी० ७ अ० निषिद्धमपि तप्तमुद्रादिधार-
णञ्च तन्माहात्म्यकथनात् तत्र विहितं तन्नाम निर्व-
चनञ्चोक्तं काशीख० ७ अ०
“सप्तरात्रमुषित्वा तु ययौ द्वारावतीं प्रति । चतुर्णामपि
वर्ण्णानां यत्र द्वाराणि सर्वतः । अतो द्वारवती-
त्युक्ता विद्वद्भितत्त्ववेदिभिः । अस्थीन्यपि च जन्तूनां
यत्र चक्राङ्कितान्यहो । किं चित्रं यत्र तत्र स्युः
शङ्खचक्राङ्किताः करैः । अन्तकः शिक्षयत्येवं निज-
दूतान् मुहुर्मुहुः । ते त्याज्या यैर्द्वारवत्या नामापि परि-
गृह्यते । श्रीखण्डे क्व स आमोदः स्वर्णे वर्ण्णः क्व
तादृशः । तत् पावित्रं क्व वै तीर्थे, तद्गोपीचन्दने यथा ।
दूताः! शृणुत यद्भालं गोपीचन्दनलाञ्छितम् । ज्वल-
दिन्धनवत् सोऽपि दूरे त्याज्यः प्रयत्नतः । तुलस्य
लङ्कृताये ये तुलसीनामजापकाः । तुलसीवनमाला-
ये ते त्याज्या दूरतोभटाः । पवित्राणां च सर्वेषां
सुपवित्रा बलाधिका । तुलां स्यति यतस्तस्मात्तुलसीति
निरुच्यते । युगे युगे द्वारवत्यारत्नानि परितोमूषन् ।
अब्धीरत्नाकरोऽद्यापि लोकेषु परिगीयते । द्वारवत्यां
[Page3810-b+ 38]
म्रियन्तोये जन्तवः कालचोदिताः । चतुर्भुजाः स्युर्वैकुण्ठे
ते पीताम्बरधारिणः । तत्रापि सन्तर्प्य पितॄन् सहदेवर्षि
मानवान् । तत्र तेषु च तीर्थेषु सस्नौ सर्वेषु तन्त्रितः”
दीर्घे द्वारावती तत्रार्थे “अयोध्या मथुरा माया काशी
काञ्ची अवन्तिका । पुरी द्वारावती चैव सप्तैता मोक्ष-
दायिकाः । एतास्तु पृथिवीमध्ये न गण्यन्ते कदाचन ।
पुरी द्वारावती विष्णोः प्राञ्चजन्योपरिस्थिता । मुक्तिदा
गणिता एताः सर्वाश्च मानिताः सुरैः । यानि कानि च
क्षेत्राणि काशीप्राप्तिकराणि षट्” इति भूतशुद्धितन्त्रम् ।
<LEND>
