<L>6459<pc>0630,a<k1>आचरण<k2>आचरण
आचरण¦ न० आ + चर--ल्युट् । १ आचारे “अधीतिबोधा-
<>चरणप्रचारणैः” नैष० । “आचरत्यनेन करणे ल्युट् ।
<>२ रथे ३ शकटे च त्रि० । “यथा प्रयोग्य आचरणे युक्तः
<>एवमस्मिन् शरीरे युक्तः” छा० उ० । “प्रयुज्यते इति प्रयोग्यो-
<>ऽश्वोवलीवर्द्दोवा आचरत्यनेन आचरणो रथोऽनोवा तस्मिन्
<>आचरणे युक्तः तदाकर्षणाय, एवमस्मिन् शरीरे रथस्थानीये
<>प्राणः पञ्चवृत्तिः इन्द्रियमनोबुद्धियुक्तः प्रज्ञात्मा विज्ञान
<>रूपक्रियामूर्च्छितात्मा युक्तः स्वकर्म्मफलोपभोगनिमित्तं
<>नियुक्तः ईश्वरेण राज्ञेव सर्वाधिकारे दर्शनश्रवणचेष्टा
<>व्यापारेऽधिकृत” इति श० भा० ।
<LEND>
