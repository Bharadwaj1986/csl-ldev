<L>28347<pc>4015,b<k1>नागलोक<k2>नागलोक
नागलोक¦ पु० ६ त० । नागाधिष्ठिते लोके पाताले नाग-
शब्दे तेषां पातालस्थितिकारणं दर्शितम् । पातालाव-
स्थानभेदादि पुराणसर्वस्वे विष्णुपुराणाद्युक्तं यथा
“पराशर उवाच विस्तार एष कथितः पृथिव्या भवतो
मया । सप्ततिस्तु सहस्राणि द्विजोच्छ्रायोऽपि कथ्यते ।
दशसाहस्रमेकैकं पातालं मुनिसत्तम! । सुतलं वितलञ्चैव
नितलञ्च गभस्तिमत् । महाग्रमतलञ्चापि पातालञ्चापि
सत्तम! । भूमयो यत्र मैत्रेय! वरप्रासादशोभिताः ।
तेषु दानवदैतेयजातयः शतसंघशः । निवसन्ति महा-
नागजातयश्च महामुने!” ब्रह्माण्डे “प्रथमेऽस्मिंस्तले
ख्यातमसुरेन्द्रस्य मन्दिरम् । नमुचर्देवशत्रोश्च महाना-
दस्य चानघ! । पुरञ्च शङ्कुकर्णस्य कबन्धस्य च मन्दि-
रम् । किंविषयस्य च पुरं प्रहृष्टजनसङ्कुलम् । राक्ष-
सस्य च भीमस्य शूलदन्तस्य चालयः । लोहिताक्ष
कुविन्दानां नगरं श्वापदस्य च । धनञ्जयस्य सदनं
नागेन्द्रस्य महात्मनः । कालियस्य च नागस्य नगरं
कलसस्य च । एवं पुरसहस्राणि नागदानवरक्षसाम् ।
ज्ञेयानि प्रथमे चैव कृष्णभौमे तले द्विज! । द्वितीयेऽस्मि
स्तले ज्ञेयं दैत्येन्द्रस्य सुरक्षसः । महाजम्भस्य च तथा
[Page4016-a+ 38]
नगरं प्रथसस्य च । हयग्रीवस्य कृष्णस्य निजं तस्य
च मन्दिरम् । शङ्खाख्यस्य च दैत्यस्य नगरं गोमुखस्य
च । राक्षसस्य च नीलस्य मेघस्य क्रथकस्य च । पुरञ्च
कृष्णपादस्य महोष्णीषस्य चालयः । कम्बलस्य च नागस्य
पुरमश्वतरस्य च । कद्रुपुत्रस्य च पुरं तक्षकस्य महा-
त्मनः । एवं पुरसहस्राणि नागदानवरक्षसाम् । द्वितीये-
ऽस्मिंस्तले विप्राः पाण्डुभौमे न संशयः । तृतीये तु
तले ख्यातं प्रह्लादस्य महात्मनः । अनुह्लादस्य च पुरं
पुरमग्निमुखस्य च । तारकाख्यस्य च पुरं पुरं त्रिशिर
सस्तथा । शिसुमारस्य च पुरं हृष्टपुष्टजनाकुलम् ।
च्यवनस्य च विज्ञेयं राक्षसस्य च मन्दिरम् । मन्दरस्यो-
रगपतेर्विशालस्य च मन्दिरम् । एवं पुरसहस्राणि ना-
गदानवरक्षसाम् । तृतीयेऽस्मिंस्तले ज्ञेयं रक्तभौमे न
संशयः । तत्रापि दैत्यसिंहस्य कालनेमेः पुरं महत् ।
तथालम्बस्य च पुरं नगरं कुञ्जरस्य च । राक्षसेन्द्रस्य च
पुरं सुमालेर्बहुविस्तरम् । मुञ्जस्य कोकनागस्य वृकष-
क्त्रस्य चालयः । बहुयोजनसाहस्रं बहुपक्षिगणाकु-
लम् । नगरं वैनतेयस्य चतुर्थेऽस्मिन्रसारले । पञ्चमे
शर्कराभौमे बहुयोजनविस्तृतम् । विरीचनस्य नगरं
दैत्यसिंहस्य वामतः । व्यायतास्याग्निजिह्वस्य हिरण्या-
क्षस्य चालयः । पुरञ्च विद्युज्जिह्वस्य राक्षसेन्द्रस्य धी-
मतः । महामेघस्य च पुरं रक्षसो देवविद्विषः ।
किर्भीरस्य च नागस्य स्वस्तिकस्य जयस्य च । एवं पुर-
सहस्राणि नागदानवरक्षसाम् । पञ्चमेऽस्मिंस्तले ज्ञेयं
शर्करानिलये तथा । षष्ठे तले केशरिणो दैत्येन्द्रस्य
पुरं स्मृतम् । सुपर्वणः पुलोम्नश्च नगरं महिषस्य च ।
राक्षसेन्द्रस्य च पुरं चुक्रोशस्य महात्मनः । तत्रास्ते
सुरसापुत्रः शतशीर्षोमुदा युतः । महेन्द्रस्य सखा श्रीमान्
वासुकिर्नाम नागराट् । एवं पुरसहस्राणि नागदानष-
रक्षसाम् । षष्ठे तलेऽस्मिन् ख्यातानि शिलाभौमे रसा-
तले । सप्तमे तु तले ज्ञेयं पाताले पूर्वपश्चिमे । पुरं
बलेः प्रमुदितं नरनारीगणायुतम् । असुराशीविवैः
पर्णमुद्धतैर्देवशत्रुभिः । मुचुकुन्दस्य दैत्यस्य तत्रैव न-
गरं महत् । अनेकैर्दितिपुत्राणां समुदीर्णैर्महासुरैः ।
तथैव नागनगरैरृषिमद्भिर्महात्मभिः । दैत्यानां दानवा-
नाञ्च समुदीर्णैर्महासुरैः । उदीर्णै राक्षसावासैरनेकैश्च
समाकुलम् । स्वर्लोकादपि रम्याणि पातालानीति
नारढः । प्राह स्वर्गसभामध्ये पातालेभ्यो गतो दिवि ।
[Page4016-b+ 38]
आह्लादकारिणः शुभ्रा मणयो यत्र सुप्रभाः । नागाभ-
रणभूषासु पातालं केन तत्समम् । दैन्यदारिद्र्यरहितै-
रितश्चेतश्च शोभिते । पाताले कस्य न प्रीतिर्विमुक्तस्यापि
जायते । दिवार्करश्मयो यत्र प्रभां तन्वन्ति नातपम् ।
शशिनश्च न शीताय निशि द्योताय केवलम् । भक्ष्यभोज्य
महापानमुदितै रात्रिभोगिभिः । यत्र न ज्ञायते कालो
गतोऽपि दनुजादिभिः । वनानि नद्यो रम्याणि सरांसि
कमलानि च । पुंष्कोकिलादिनादाश्च मनोज्ञान्यम्ब-
राणि च । भूषणान्यतिरम्याणि गन्धाद्यञ्चानुलेपनम् ।
वेणुवीणामृदङ्गानामुदितैर्नादितानि च । एतान्यन्यानि
चोदारभोगभोग्यानि दानवैः । दैत्योरगैश्च भुज्यन्ते
पातालान्तरगोचरैः । पातालागामधश्चान्ते विष्णोर्या ता-
मसी तनुः । शेषाख्या तद्गुणान् वक्तुं न शक्ता दैत्यदा-
नवाः । योऽनन्तः पठ्यते सिद्ध्वैर्देवदेवर्षिभूषितैः । सह-
स्रशिरसा व्यक्तः स्वस्तिकामलभूषणः । फणामणिसह-
स्रेण यश्च विद्योतयन् दिशः । सर्वान् करोति निर्वी-
र्य्यान् हिताय जगतोऽसुरान् । मदाघूर्णितनेत्रोऽसौ
यः सदैवैककुण्डलः । किरीटी स्रग्धरो भाति साग्निः
श्वेत इवर्क्षराट् । नीलवासा मदोत्सिक्तः श्वेतहारोप
शोभितः । साभ्रे गङ्गाप्रपातोऽसौ कैलासाद्रिरिवो-
न्नतः । लाङ्गूलासक्तहस्ताग्रो बिभ्रन्मूषलमुत्तमम् ।
उपास्यते स्वयं कान्त्या यो वारुण्या च मूर्त्तया । क-
ल्पान्ते यस्य वक्त्रेभ्यो विषानलशिखोज्ज्वलः । सङ्क-
र्षणात्मको रुद्रो निर्गम्यात्ति जगत्त्रयम् । समस्तपृथिवी
भूतमशेषक्षितिमण्डलम् । आस्ते पातालमूलस्थः
शेषोऽशेषसुरार्चितः । तस्य वीर्यं प्रभावञ्च स्वरूपं
रूपमेव च । न हि वर्णयितुं शक्यं ज्ञातुं वा त्रिदशै-
रपि । यस्यैषा सकला पृथ्वी फणामणिशिखारुणा ।
आस्ते कुसुममालेव कस्तद्वीर्यं वदिष्यति । यदा विजृ-
म्भतेऽनन्तो मदाघूर्णितलोचनः । तदा चलति भूरेषा
साद्रितोयाब्धिकानना । यदा तु पर्वणि गजः खेदाच्चा-
लयते शिरः । सपर्वतबना नाम तदेयं चलति क्षितिः ।
गन्धर्वाप्सरसः सिद्धाः किन्नरोरगचारणाः । नान्तं
गुणान्तं गच्छन्ति तेनानन्तोऽयमुच्यते । यस्य नागवधू-
हस्तैर्लेपितं हरिचन्दनम् । स्वनिश्वासानिलापास्तं
याति दिक्पटवासताम् । यमामनति देवर्षिर्गर्गोज्योतींषि-
तत्त्वतः । भगवान् सकलञ्चैव निमित्तं पटितं फलम् ।
तेनेयं नागवर्येण शिरसा विधृता मही । बिभर्त्तिमालां
[Page4017-a+ 38]
लोकानां सदेवासुरमानुषाम्” नागभुवनादयोऽप्यत्र ।
<LEND>
