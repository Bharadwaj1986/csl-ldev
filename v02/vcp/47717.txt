<L>47717<pc>5395,b<k1>हंस<k2>हंस
हंस¦ पुंस्त्री० हस--अच्--पषो० वर्णागमः । स्वनामख्याते
१ पक्षिभेदे अमरः स्त्रियां ङीष् २ निर्लोभनृपे ३ विष्णौ
४ सूर्य्ये ५ परमात्मनि “हंसं तनौ सान्नहितं चरतम”
नैष० । ६ मत्सरे ७ गतिभेदे ८ मन्त्रभेदे ९ देहस्थवायुभेदे
१० अश्वमेदे मेदि० ११ गुरौ १२ पर्वते शब्दर० । १३ शिबे
अमरः १४ अग्रस्थिते १५ श्रेष्ठे हेमच० । १६ विशुद्धे
अमरः । १७ अजपामन्त्ररूपे वर्णे च “हंकारेण वाहर्याति
सकारेण विशेत् पुनः । हसेति सततं मन्त्रं जीवो
जपति सर्वदा” इति तन्त्रम् । अजपाशब्दे ८९ पृ०
दृश्यम् ।
हंसखगस्य भेदाः तन्मांसगुणाश्च यथा “हंसाः पित्तहराः
स्निग्धा मधुरा गुरवो हिमाः । वातश्लेष्मप्रदाश्चापि बल-
शुक्रकरा मताः” भावप्र० तड्डिम्बगुणाः “हंसडिम्बं परं
वल्य वृंहणं वातनाशनम् । पाके लघुतरं प्रोक्तं सर्वामय-
विनाशनम्” राजनि० । अस्य दर्शनादेः शुभाशुभत्वं वसन्त-
राज्ञशाकुने उक्तं यथा “काष्ठासु सर्वास्वपि दर्शनेन
हंसस्य शब्दस्य तु सर्वसिद्धिः । नामानि हंसस्य शृ-
णोति यस्तु प्रयान्ति नाशं दुरितानि तस्य । चौरैः समं
दर्शनमाद्यशब्दे निधिर्द्वितीयेऽथ भयं तृतीये । युद्धं
चतुर्थे नृपतिप्रसादः स्यात् पञ्चमे हंसरवे नराणाम् ।
यतिभेदहसलक्षणं परमहंसशब्दे ४२३७ पृ० दृश्यम् ।
प्राणस्य हसपदार्थत्वे हेतुरुक्तः पदार्थादर्शे “उच्छ्वासे चैव
श्वामे च हस इत्यक्षरद्वयम् । तस्मात् प्राणस्तु हंसात्मा
आत्माकारेण संस्थितः । नाभेरुच्छासनिश्वसात् हृदया-
ग्नेर्व्यवस्थितिः” ।
<LEND>
