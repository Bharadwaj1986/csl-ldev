<L>1978<pc>0182,a<k1>अनुमिति<k2>अनुमिति
अनुमिति¦ स्त्री अनु--मा--क्तिन् । अनुमाने व्याप्तिविशि-
<>ष्टस्य पक्षधर्म्मताज्ञानाधीने अनुभवभेदे “स पक्षस्तत्र वृत्ति-
<>त्वज्ञानादनुमितिर्भवेदिति” भाषा० । अनुमितिश्च द्विविधा
<>स्वार्था परार्था च तत्र हेतौ व्याप्तिनिश्चये सति तस्य च पक्षे
<>वृत्तित्वज्ञानात् उपादेयपदार्थग्रहणाय प्रवर्त्तिका यानु-
<>मितिः सा स्वार्था । विवदमानं प्रति कञ्चित्पदार्थं साध-
<>यितुं मध्यस्थाद्यवलम्बनेन प्रतिज्ञाहेतूदाहरणोपनयन-
<>निगमनरूपपञ्चावयवन्यायसाध्या परार्था ।
<LEND>
