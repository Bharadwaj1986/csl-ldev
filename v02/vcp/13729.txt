<L>13729<pc>2057,a<k1>कीचक<k2>कीचक
कीचक¦ पु० कीत्यव्यक्तं चकति चक--तृप्त्यादौ अच् । १ दैत्यभेदे
“कीचका नाम ते वंशा ये स्वनन्त्यनिलाहताः” इत्युक्ते
२ वेणुभेदे (तलतार्वाश)अमरः । “यः पूरयन् कीचक-
रन्ध्रमागान् दरीमुखोत्थेन समीरणेन” कुमा० “सङ्कीर्ण-
कीचकवनस्खलितैकबालेत्यादि” माघः विराटराजश्याले
३ केकयात्मजे विराटसेनाधिपभेदे च कीचकस्य द्रौपद्या-
मनुरागादिकथा भा० वि० अ० यथा-
“तस्मिन् वर्षे गतप्राये कीचकस्तु महाबलः । सेनापति-
र्विराटस्य ददर्श द्रुपदात्मजाम् । तां दृष्ट्वा देवगर्भाभां
चरन्तीं देबतामिव । कीचकः कामयामास कामवाणप्र-
पीडितः” । इत्युपक्रम्य सैरिन्ध्रीरूपां द्रोपदीं प्रति तत्-
प्रार्थने तया तस्य प्रत्याख्यानमुपवर्ण्णितं यथा-
“सैरिन्ध्र्युवाच । मा सूतपुत्त्र! मुह्यस्व माऽद्यात्याक्षीः
स्वजीवितम् । जानीहि पञ्चभिदेवैर्न्नित्यं मामभिरक्षि-
ताम् । न चाप्यहं त्वया लभ्या गन्धर्वाः पतयो मम । ते
त्वां निहन्युः कुपिताः साध्वसून् मा व्यनीनशः । अश-
क्यरूपं पुरुषैरध्वानं गन्तुमिच्छसि । यथा निश्चेतनो बा-
लः कूलस्थः कूलमुत्तरम् । तर्त्तुमिच्छति मन्दात्मा तथा
त्वं तर्त्तुमिच्छसि । अन्तर्म्महीं वा यदि वोर्द्ध्वमुत्पतेः
समुद्रपारं यदि वा प्रधावसि । तथाऽपि तेभ्यो न वि-
मोक्षमर्हसि प्रमाथिनो देवसुता हि खेचराः । त्वं का-
लरात्रीमिव कश्चिदातुरः किं मां दृढं प्रार्थयसेऽद्य की-
चक! । किं मातुरङ्के शयितो यथा शिशुश्चन्द्रं जिघृक्षु-
रिव मन्यसे हि माम्” १३ अ० । तयैवं निरस्तेन तेन
स्वभगिनीं सुदेष्णां प्रति तस्यावश्यतासम्पादनप्रार्थने
तया तत्रोपायविधानं वर्णितं यथा-
“प्रत्याख्यातो राजपुत्त्र्या सुदेष्णां कीचकोऽब्रवीत् । अ-
मर्य्यादेन कामेन वोरेणाभिपरिप्लुतः । कीचकौवाच ।
यथा कैकेयि! सेरिन्ध्री समेयात्तद्विधीयताम् । येनोपायेन
सैरिन्ध्री भजेन्मां गजगामिनी । तं सुदेष्णे! परीप्स-
स्व नो चेत् प्राणान् प्रहासिषम् । वैशम्पायनौवाच ।
तस्य सा बहुशः श्रुत्वा वाचं विलपतस्तदा । विराटम-
हिषी देवी कृपाञ्चके मनस्विनी । स्वातन्त्र्यमभिसन्धाय
तस्यार्थमनुचिन्त्य च । उद्योगञ्चैव कृष्णायाः सुदेष्णा
[Page2057-b+ 38]
सूतमब्रवीत् । सुदेष्णोवाच । पर्व्वणि त्वं समुद्दिश्य
सुरामन्नञ्च कारय । तत्रैनां प्रेषयिष्यामि सुराहारीं
तवान्तिकम् । तत्र सम्प्रेषितामेनां विजने निरवग्रहे ।
सान्त्वयेथा यथाकामं सान्त्व्यमाना रमेद्यदि । वैशम्पा-
यनौबाच । इत्युक्तः स विनिष्क्रम्य भगिन्या वचनात्त-
दा । सुरामाहारयामास राजार्हां सुपरिष्कृताम् । म-
द्यांश्च विविधाकारान् बहूंश्चोच्चावचांस्तदा । कारया-
मास कुशलैरन्नपानं सुशोभनम् । तस्मिन् कृते तदा देवी
कीचकेनोपमन्त्रिता । सुदेष्णा प्रेषयामास सैरिन्ध्रीं की-
चकालयम्” । तत्प्रेषिताया द्रौपद्याः कीचकेन कथादि
“द्रौपद्युवाच । संप्रैषीद्राजपुत्त्री मां सुराहारीं तवान्ति-
कम् । पानमाहर मे क्षिप्रं पिपासा मयि चाब्रवीत् ।
कीचकौवाच । अन्या भद्रे! नयिष्यन्ति राजपुत्त्र्याः प्र-
तिश्रुतम् । इत्येनां दक्षिणे पाणौ सूतपुत्त्रः परामृशत् ।
द्रौपद्युवाच! यथैवाहं नाभिचरे कदाचित् पतीन्मदाद्वै-
मनसाऽपि जातु । तेनैव सत्येन वशीकृतं त्वां द्रक्ष्यामि
पापं परिकृष्यमाणम् । वैशम्पायन उवाच । स तामभि-
प्रेक्ष्य विशालनेत्रां जिघृक्षमाणः परिभत्र्सयन्तीम् ।
जग्राह तामुत्तरवस्त्रदेशे स कीचकस्तां सहसाऽऽक्षिपन्ती-
म् । प्रगृह्यमाणा तु महाजवेन मुहुर्विनिश्वस्य च रा-
जपुत्त्री । चिक्षेप तं गाढसमृष्यमाणा प्रवेपमानाऽतिरु-
षा शुभाङ्गी । तया समाक्षिप्ततनुः स पापः पपात
शाखीब निकृत्तमूलः । सा गृहीता विधुन्वाना भूमावा-
क्षिप्य कीचकम् । सभां शरणमागच्छद्यत्र राजा युधि-
ष्ठिरः । तां कीचकः प्रधावन्तीं केशपाशे परामृशत् ।
अथैनां पश्यतो राज्ञः पातयित्वा पदाऽबधीत् । तस्या
योऽसौ तदाऽर्केण राक्षसः सन्नियोजितः । स कीचक-
मपोवाह वातवेगेन भारत! । स पपात तदा भूमौ र-
क्षोवलसमाहतः । विघूर्णमानो निश्चेष्टश्छिन्नमूल इव
द्रुमः” । भा० वि० १५ अ०
<LEND>
