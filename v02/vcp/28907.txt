<L>28907<pc>4080,a<k1>नियोज्य<k2>नियोज्य
नियोज्य¦ त्रि० नि + युज--शक्यार्थे कर्मणि ण्यत् “प्रयोज्यनि-
<>योज्यौ शक्यार्थे” पा० उक्तेः न कुत्वम् । १ प्रवर्त्तनीये नि-
<>युञ्जतेः प्रवर्त्तनार्थकत्वात् कर्मणि ण्यता तत्कर्म च-
<>च्यते प्रवर्त्तनाकर्म च तज्जन्यप्रवृत्तिमान् । तथा च स्वर्ग-
<>कामोयजेतेत्यादौ स्वर्गकामो यागे नियोज्यः स्वर्गका-
<>मादेश्च कामनाद्वारा यागे कृतिसाध्यताधीद्वारा प्रवृत्ति-
<>र्जायते इति तस्य तथात्वम् । तदेतत् शब्दचि० उक्तं
<>यथा “स्वर्गकामो यजेतेत्यादौ इष्टसाधनत्वं कार्यत्वं
<>वा यदि विधिः समभिव्याहृतक्रियान्वयी तदन्यान्वयी
[Page4080-b+ 38]
<>वा गुरुमते यागादिर्न कार्यतया लिङा बोध यितुं
<>शक्यते स्वर्गकामनियोज्यान्वययोग्यताविरहात् । काम-
<>नाविशिष्टस्य हि ममेदं कर्त्तव्यमिति बोद्धृत्वं नियो-
<>ज्यत्वं कामना च तद्बोधोपयोगे सति भवति स च
<>कामनानन्तरं काम्यसाधनताबोधात् कार्यताबोधे सति
<>स्यात् एवञ्च स्वर्गसाधनताबोधे सति स्वर्गकामनियोज्या-
<>न्वययोग्यता । न च कालान्तरे भाविस्वर्गे क्रिया
<>साक्षात् परम्परया वा साधनमिति शब्दो बोधयितुमर्हति
<>आशुविनाशित्वात् परम्पराघटकानुपस्थितेश्च तृतीय
<>प्रकारस्याभावात् अन्यथा तमादाय साधनत्वसम्भवात्
<>कल्प्यमप्यपूर्वं न स्यात् इष्टसाधनताविधिपक्षे तु स्फुटै-
<>वानुपपत्तिः । कार्यताविधिपक्षे अन्वयप्रकारतया साधनत्वं
<>शाब्दमिति फलतो न विशेषः । अतः क्रियातोऽन्यत्
<>स्वर्गसाधनतार्हं कार्यं क्रियाकार्यतानिर्वाहकमित्यार्थम्”
<>गदाधरेणेदं नियोज्यान्वयग्रन्थे विवृतं दिङ्मात्रमत्रीच्यते
<>“लिङोऽर्थः कार्यत्वं पाकादिक्रियायामेब प्रथमतोऽन्वेति
<>न तु स्वर्गकामो यजेतेत्यादितो यागादौ प्रथमतस्तद-
<>न्वयः किन्तु कार्यत्वेनैव वैदिकलिङ्वाच्येऽपूर्वे प्रथमतो
<>विषयतया यागाद्यन्वयः प्रतीयते विषयत्वन्तु जन्यत्वम्
<>तत्र च शक्यतावच्छेदककार्यत्वैकदेशे कृतौ स्वर्गकामा-
<>न्वयः एवञ्च यागविषयकं स्वर्गकामकार्यमिति प्राथमिको
<>बोधः तदनन्तरमपूर्वस्य कृतिसाध्यता यागद्वारैव, यागम-
<>कृत्वा अपूर्वस्य साधयितुमशक्यत्वादतो यागकार्यतां विना
<>ऽपूर्वकार्यत्वसनुपपन्नमित्यनुपपत्तिप्रतिसन्धांने तत्सह
<>कृतलोकस्थलकॢप्तक्रियाकार्यतान्वयगोचरशाव्दसामग्रीतो
<>यागे औपादानिकोवोधः । पुनरनुसन्धीयमानशब्दसह-
<>कृतानुपपत्तिज्ञानमेवोपादानमिति गीयते तदसहकृतं
<>ज्ञानञ्चार्थापत्तिरिति । न च यागकार्यतायाः पूर्वमप्रतीत-
<>त्वेन यागकार्यताव्यतिरेकस्य दुर्ग्रहत्वात् उक्तानुपपत्ति-
<>धीरेव न घटते इति वाच्यं यागो यदि कार्य्यो न स्यात्
<>तदाऽपूर्वमपि कार्यं न स्यात् इति तर्काकारानुपपत्ति
<>प्रतिसन्धानस्य यागकार्यतासिद्ध्यनधीनस्य यागकार्य्यता
<>साधकत्वोपगमात् । न चापाद्यापादकयोवेयधिकरण्यान्नोक्त
<>तर्कसम्भव इति वाच्यं यागो यदि कृतिसाध्यो न स्यात्
<>असाध्यककृत्यसाध्यकृतिसाध्यव्यापारको न स्यादित्ये ता-
<>दृशतर्कोपगमेन सामञ्जस्यात् । कृतिसाध्यज्वलनादिरूप-
<>व्यापारके कृत्यसाध्यकाष्ठादौ व्यभिचारवारणायासा-
<>ध्यान्तं यापारविशेषणं, कृतिसाध्यव्यापारके नित्ये
[Page4081-a+ 38]
<>व्यभिचारवारणायाऽननुकूलत्वमपेक्ष्य असाध्यकत्वं
<>कृतौ विशेषणं शब्दानुपपत्तिधीजन्यतावच्छेदकधर्म्मयोः
<>सङ्करी न दोषो गुणगतजात्यनभ्यु पगमेन तयोर्ज्जातित्व
<>विरहात् । अस्तु वा केवलशब्दादिप्रमाणजन्यबोधवि-
<>जातीय एव औपादानिकवोधः अपूर्वाविषयककामिकृ-
<>तेरपूर्वसाधनक्रियाविषयकत्वं विनाऽपूर्वसाधनतानुपपत्तेः
<>कृतौ क्रियाविषयकत्वोपपादकत्वं तस्याः काम्यसाधनत्व-
<>मप्यपूर्वकार्यत्वोपपादकम् इति यागादेः काम्यसाधनता-
<>प्यौपादानिकी, अस्माकं काम्यसाधनत्वस्य विधिप्रत्ययावा-
<>च्यत्वेऽप्यध्याहारितस्याप्यर्थस्य शाब्दधीगोचरतया पदाज-
<>न्याया अपि स्वर्गसाधनत्वोपस्थितेः पदजन्यक्रियाद्युप-
<>स्थितिसहितायाः शाब्दसामग्रीत्वादिष्टसाधनत्वस्योपा-
<>दानलभ्यता । वाजपेयेन यजेतेत्यादौ च तदाभिधानिक-
<>मेव स्वर्गादिपदोपस्थाप्ये इष्टे कथञ्चित् तृतीयार्थ-
<>करणत्वान्वय उपेयते इति गुरुमतं निराकृत्य आहत्यैव
<>यागादौ विध्यर्थकृतिसाध्यत्वेष्टसाधनत्वयोरन्वयबोधं
<>व्यवस्थापयितुकामो विचाराङ्गं विप्रतिपत्तिं दर्शयति अ-
<>थेति स्वर्गकामोयजेतेत्यादाविति कालान्तरभाविफलका-
<>मबोधकघटितवेदवाक्ये इत्यर्थः प्रतिपाद्यत्वं विघावन्वेति
<>विधित्वञ्च विदधाति प्रवर्त्तयतीति व्युत्पत्त्या प्रवृत्तिप्रयो-
<>जकत्वं प्रवृत्तिजनकतावच्छेदकप्रकारताश्रयत्वम् । कार्य-
<>त्वस्य विशिष्यैव कथं न पक्षतोपेयते इत्याकाङ्क्षायाम् इष्ट-
<>साधनतासाधारणरूपावच्छिन्नःपक्षो, गुरूणामभावसाधने
<>एव नैयायिकाभिमतस्याहत्यक्रियायामिष्टसाधनतान्वय-
<>स्यापि निराकरणं भवतीत्युक्तानुगतरूपेण पक्षकरणप्र-
<>योजनमाविस्कर्त्तुं विधित्वेन संग्राह्यमर्थद्वयं दर्शयति इष्ट-
<>साधनत्वं कार्यत्वं वेति वाकारोऽनास्थायां न विकल्पे ।
<>इष्टसाधनत्वस्य विधित्वपक्षे कार्यत्वस्याकत्त्वात् । एवञ्चा-
<>लौकिकक्रियागोचरकालान्तरभाविफलकामनाधीनप्रवृत्ति
<>परलिङ्पद तात्पर्य्यविषयप्रवर्त्तकधर्मत्वमेव पर्य्यवसितं
<>पक्षतावच्छेदकम्” इत्युपक्रमे तु मध्ये
<>“स्वर्गकामेति काम्यस्वर्गसाधनतानिर्वाहकापूर्वरूपय्या-
<>पारे साधनत्वाप्रत्यायमे स्वर्गकामकृतिसाध्यत्वान्वयबोध-
<>जनकधीविषयतदन्द्रयप्रयोजक स्वर्गकामनियोज्यकत्वरू-
<>पयोग्यताविषयकशाब्दज्ञानस्य जनकीभूतं यन्नियोज्यतया
<>स्वर्गकामरूपनियोज्यस्यान्वयप्रयोजकस्वर्गसाधनतायाज्ञानं
<>तदसम्भवादित्यर्थः । कृतिविषयनिष्ठकाम्यसाधनतायाः
<>कृतिविशेषप्रयोजकत्वेऽपि इष्टासाधनस्यापि सन्ध्यावन्द-
[Page4081-b+ 38]
<>नादेः कृतित उत्पत्तेः । कृतिसाध्यत्वसामान्ये यद्यपि
<>साक्षान्नेष्टसाधनत्वं प्रयोजकं तथापि तत्र कर्त्तुः क्रिया-
<>नियोज्यत्वं क्रियाविषयककृतिसाध्यताज्ञानबत्त्वरूपं
<>प्रयोजकमिति कार्यतान्वयबोधसामान्ये कर्त्तुर्नियोज्य-
<>ताज्ञानमन्वयप्रयोजकरूपयोग्यताज्ञानविधया कारणम्
<>तदपि ज्ञानं शाब्दात्मकमेवोपेयम् प्रमाणान्तराभावात् ।
<>एवञ्च काम्यस्थले कामिनियोज्यतया वोधे कामनावि-
<>शिष्टस्यैव तथाभानमङ्गीकार्यं कामनाया विशेषणत्वाव
<>श्यकत्वात् कामनाया उपलक्षणत्वे आत्ममात्रस्यैवोपल
<>क्ष्यतया निष्कामसाधारणनियोज्यताबोधो न, विधेरप्रा-
<>माण्यप्रसङ्गात्” “वस्तुतो वेदस्थले विशिष्टान्वयपरताया
<>औत्सर्गिक्याः कथञ्चित्सम्भवे तत्त्यागायोगादपि काम-
<>नाया विशेषणत्वमावश्यकमेव” । स्थलान्तरे च
<>“यद्यपि नियोज्यत्वं विधिकर्तृकप्रवर्त्तनारूपनियोगकर्मत्वं
<>धात्वर्थतावच्छेदकप्रवृत्तिरूपफलाश्रयत्वमेव प्रवर्त्तकज्ञा-
<>नानुकूलव्यापारस्य नियोगत्वे च तादृशज्ञानाश्रयत्वमेव
<>तथापि निरुक्तं पारिभाषिकमेव वा नियोज्यत्वम् अथ
<>वा प्रवर्त्तकज्ञानोपधायकतानिर्वाहकव्यापारो नियोग
<>इति कामानासाधारणं तादृशज्ञानोपधायकत्वं नियो-
<>ज्यत्वं कामनायास्तद्बोधोपयोगे कार्यताबोथजनकत्वेभ-
<>वति निर्वहतीत्यर्थः । अन्यथा विशेषणांशे तद्वाधेन काम-
<>नाया विशेषणत्वायोगादिति भावः । स चेति कामनाया-
<>स्तद्बोधोपयोगश्चेत्यर्थः । कामनानन्तरं काम्यसाधनता-
<>बोधात् कार्यत्वबोधे सतीति कामनाधीनकाम्यसाधनता
<>बोधस्य कार्यताबोधोपयोगे सतीत्यर्थः साक्षात्तदनुपयो-
<>गादिति भावः । काम्यसाधनताबोधस्य काननाधीनत्वं
<>कामनाविषयकत्वेन बोध्यं तथा च कामनाविशिष्टस्य
<>क्रियानियोज्यत्वं कामनायाः क्रियानिष्ठकाम्यसाधनता
<>ज्ञानोपयोगितानिर्वाह्यमिति तद्ध्वटकक्रियानिष्ठकाम्य-
<>साधनत्वमपि नियोज्यतान्वयप्रयोजकमिति पर्य्यवसितम् ।
<>एवञ्च स्वर्गकामसाधनताया नियोज्यतया स्वर्गकामान्वय
<>प्रयोजकत्वे च सति सत्येव नियोज्यान्वययोग्यता नियो-
<>ज्यत्वान्वयप्रयोजकयोग्यताघटितनियोज्यान्वयबोधसाम-
<>ग्रीसम्पत्तिः । एवञ्च यागः स्वर्गसाधनीभूत स्वनियोज्य
<>स्वर्गकामकार्यतान्वयधीरेतन्मते तत्र स्वर्गकामे नियो-
<>ज्यताज्ञानं क्रियायां स्वर्गसाधनताज्ञानञ्च योग्यताज्ञा-
<>नमेव औपादानिकरूपमनुपपत्तिमात्रमूलकं वा अपेक्ष्यते
<>इति तस्या अपि स्वर्गसाधनताविषयकतया तन्निर्वाहक-
[Page4082-a+ 38]
<>फलसमयपर्य्यन्तस्थायिव्यापारजनकत्वज्ञानभप्यपेक्षितमिति
<>नाहत्यक्रियाकार्यताधीरिति समुदायार्थः” ।
<>एवं शुचित्वतत्कालादिरूपकर्त्तृविशेषयुतस्यापि नियोज्य-
<>त्वम् अत्र को नियोज्यः इत्याकाङ्क्षयोत्थापितस्य शुचित-
<>त्तत् कालजीवित्वादेरधिकारिविशेषणस्य नियोज्यताप्रयो-
<>जकत्वात् इत्याकारे विस्तरः ।
<LEND>
