<L>28326<pc>4012,b<k1>नागयष्टि<k2>नागयष्टि
नागयष्टि¦ स्त्री नागाधिष्ठानं यष्टिः । तडागादौ आरोप्ये
वारुणादिकाष्ठमये नागविशेषस्याधिष्ठानरूपे स्तम्भभेदे
(रैकाठ) तद्विधानं तदघिष्ठातृनागनामज्ञापनं च
जलाशयोत्सर्गे उक्तं यथा कापिले “नागानामष्ट
नामानि लिखितानि पृथक् पृथक् । ततः कुम्भे च
निःक्षिप्य गायत्र्या च विलोड्य वै । उद्धरेत् पत्रिका-
मेकां तत्र वैनागमीक्षयेत् । यस्य नामोद्धरेद्वत्स!
स वै जलाधिपः स्मृतः । तं वै संपूज्य गन्धाद्यैर्दद्यात्
क्षीरञ्च पायसम्” । पत्राण्याम्रस्य । योगीश्वरधृतवच-
नात् । “यथाऽष्टौ नामान्याम्रस्य पत्रे कृत्वा तु
[Page4013-a+ 38]
यत्नतः” तानि च गारुडे । “अनन्तो वासुकिः पद्मो
महापद्मोऽथ तक्षकः । कुलीरः कर्कटः शङ्खो ह्यष्टौ
नागाः प्रकीर्त्तिताः” ततश्च अनन्तवासुकिकर्कोटकपद्म-
महापद्मतक्षकशङ्खकुलीराणां नामान्याम्रपत्रे लिखित्वा
कुम्भमध्ये निक्षिप्य गायत्र्या गोमूत्रेण वा “छन्दसा-
मथ्नामीति” रघुनाथधृतमन्त्रेणालोड्य यस्य नामोत्तिष्ठति
तं यष्ट्यां समाबाह्यानेन नागेन अस्य जलाशयस्य रक्षा
कर्त्तव्येति ब्राह्मणान् श्रावयेत् । हयशीर्षे “वैल्वकं
वारुणञ्चैव पुन्नागं नागकेसरम् । बकुलं चम्पकञ्चैव
विल्वञ्चैवाथ खादिरम् । एतेषामेव दारुणां नागयष्टिः
प्रकीर्त्तिता । सवक्रकोटरं त्यक्त्वा तस्मात् कुर्य्यात् यथे-
प्सितम्” । तथा च वृहस्पतिः “शूलचक्राङ्कितं कृत्वा
स्थापयित्वा जलाशये । द्वादशाङ्गुलमानन्तु वाप्यां चक्रं
प्रकल्पयेत् । षोडशं पुष्करिण्यान्तु विंशतिस्तु सरो-
वरे । सागरे हस्तमात्रन्तु लौहं ताम्रञ्च पैत्तलम् ।
चक्रञ्च विविधं प्रोक्तं कुर्य्यात्तेषां यथेप्सितम्” ।
स्वार्थे क तत्रार्थे त्रिका० ।
<LEND>
