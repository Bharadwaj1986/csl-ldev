<L>13092<pc>1900,b<k1>कामाख्या<k2>कामाख्या
कामाख्या¦ स्त्री सतीदेव्या १ योनिपीठरूपे स्थाने २ तदधिष्ठात्र्यां
<>देव्याञ्च । तन्नामनिरुक्ति ५ दुर्भावादि कालि० पु० ६१ अ०
<>दर्शितं यथा
<>“श्रीभगवानुवाच । कामार्ष्टमागता यस्मान्मया सार्द्धं
<>महागिरौ । कामाख्या प्रोच्यते देवी नीलकूटे रहोगता ।
<>कामदा कमिनी कामा कान्ता कामाङ्गदायिनी । कामाङ्ग-
<>नाशिनी यस्मात् कामाख्या तेन चोच्यते । तत्पीठ-
<>कारणमुक्तं तत्रैव । “अथ काले बहुतिथे व्यतीते प्राणिस-
<>र्ज्जने । अगृह्णां दक्षतनयां, भार्य्यार्थेऽहं बधूवराम् । सा
<>मेऽभूत् प्रेयसी भार्य्या, प्रदाय समयं पितुः । अनिष्टकारी
<>त्वञ्चेत् स्याः, प्राणांस्त्यक्ष्ये तदा त्वहं । ततो यज्ञे समस्तन्तु
<>स च वब्रे चराचरम् । न मां नापि सतीं वब्रे तदनिष्टा-
<>न्मृता तु सा । ततो मोहसमापन्नस्तामादाय मृतानहम् ।
<>प्राप्तपीठवरं तन्तु भ्रममाण इतस्ततः । तस्यास्त्वङ्गानि-
<>पर्य्यायात् पतितानि यतो यतः । तत्तत् पुण्यतमं जातं
<>योगनिन्द्राप्रभावतः । तस्मिंस्तु कुब्जिकापीठे सत्यास्तद्योनि
<>मण्डलम् । पतितं, तत्र सा देवी महामाया व्यलीयत ।
<>लीनायां योगनिद्रायां मयि पर्व्वतरूपिणि । स नीलवर्णः
<>शैलोऽभूत् पतिते योनिमण्डले । स तु शैलो महातुङ्गः
<>पातालतलमाविशत् । तस्या आक्रमणाद्गाढं ततस्तं
<>द्रुहिणोऽभ्ययात् । स तु पूर्व्वं ब्रह्मशक्तिशिलां धर्त्तुं
<>चतुर्मुखः । शैलरूपोऽभवत्तेन शैलरूपेण मामधात्
<>ब्रह्मा पर्व्वतरूपेण मयि पर्व्वतरूपिणि । संसंक्तोऽधो
[Page1901-a+ 38]
<>ऽगमद्गाढमाक्रान्तो मायया विधिः । ततो वराहः ससक्तो
<>मयि मां स तु माधवः । शैलरूपः शैलरूपं धर्त्तुं समु-
<>पचक्रमे । सोऽप्यधोऽगान्मया सार्द्धं तदा पर्व्वतरूपिणा ।
<>आक्रम्य देवीं पृथिवीं स्थितो भुवि निखातकः । शतं
<>शतं योजनानां तुङ्गमासीद्गिरित्रयम् । तदाक्रान्तं महा-
<>देव्या सर्व्वमेव ह्यधोगतम् । क्रोशमात्रे स्थितं तुङ्गं शेषं
<>तत्त्रियस्य तु । एका समस्तजगतां प्रकृतिः सा यतस्ततः ।
<>ब्रह्मविष्णुशिवैदेवैर्धृता सा जगतां प्रसूः । तत्र पूर्व्वो
<>ब्रह्मशैलः श्वेत इत्युच्यते बुधैः । मद्रूपधारी शैलस्तु
<>नील इत्युच्यते तथा । स तु मध्यगतः शैलस्त्रिकोणो-
<>दूखलाकृतिः । विभ्राजमानः सततं मध्ये ब्रह्मवराहयोः ।
<>वराहः शैलरूपो यः स चित्र इति कथ्यते । स सर्व्वेषां
<>स्थितः पश्चात् दीर्घः सर्वेभ्य एव तु । ऐशान्यां योऽ-
<>भवत् कूर्म्मः शैलरूपो महाद्युतिः । मणिकर्णः स
<>नाम्ना तु ख्यातो देवौघसेवितः । योऽनन्तरूपः शैलस्तु
<>वायव्यां समवस्थितः । मणिपर्व्वतसंज्ञोऽसौ पर्वतो
<>माधवप्रियः । महामायागिरिर्यस्तु नैरृत्यां समवस्थितः ।
<>स गन्धमादनो नाम्ना सर्वदा शङ्करप्रियः । वराहपृष्ठभवने
<>यत्र छिन्नौ महासुरौ (मधुकैटभौ) । हरिणा तत्र संजातः
<>प्राण्डुनाथ इति स्मृतः । ब्रह्मशक्तिशिलायास्तु पूर्व्व-
<>भागे तु मध्यतः । यस्तु पर्वतरूपोऽहं स तु भस्माचला-
<>ह्वयः । पुण्यकूटे मया सार्द्धं देवी रहसि संस्थिता ।
<>सत्यास्तु पतितं तत्र विशीर्णं योनिमण्डलम् । शिला-
<>त्वमगमत शैले कामाख्या तत्र संस्थिता । संस्पृश्य तां
<>शिलां मर्त्यो ह्यमर्त्यत्वमवाप्नुयात् । तस्याः शिलाया
<>माहात्म्यात् यत्र कामेश्वरी स्थिता । अद्भुतं यस्य गुह्ये
<>तु लोहं भस्म भवेद्गतम् । सा चाप्रि प्रत्यहं पुत्र! पञ्च-
<>मूर्त्तिधरा भवेत् । मोहार्थं सर्वलोकानां ममापि प्रीतये
<>शिवा । अह पञ्चमुखेनाश पञ्चभागे व्यवस्थितः ।
<>ईशानः पूर्व्वभागस्थः कामेश्वर्य्याः प्रधानतः । ऐशान्यां
<>वै तत्पुरुषो ह्यघोरस्तस्य सन्निधौ । सद्योजातोऽथ वाय
<>व्यां वामदेवस्तु सङ्गतः । देव्याश्चापि सुरश्रेष्ठ! पञ्चरूपाणि
<>भैरव! । शृणु वेताल! गुह्यानि देवैरपि सदैव हि ।
<>कामाख्या त्रिपुरा चैव तथा कामेश्वरी शिवा । सार-
<>दाऽथ महोत्साहा कामरूपगुणैर्युता । मयि लिङ्गत्वमा-
<>पन्ने शिलायां योनिमण्डले । सर्वे शिलात्वमगमन् शैल-
<>रूपाश्च निर्ज्जराः । यथाहं निजरूपेण रेमे वै सह
<>सायया । तिलारूपप्रतिच्छन्नास्तदा सर्वास्तु देवताः ।
[Page1901-b+ 38]
<>शिलारूपप्रतिच्छन्नाः शैले शैवे व्यवस्थिता । रमन्ते च
<>स्वरूपेण नित्यं रहसि सङ्गताः । ब्रह्मा विष्णुरहञ्चात्र
<>दिक्पालाः सर्व एव ते । अन्येऽप्यत्र स्थिता देवाः सानु-
<>कूलाः सदा मयि । उपासितुं तदा देवीं कामाख्यां
<>कामरूपिणीम् । नीलशैलस्त्रिकोणस्तु मध्ये निम्नः सदा-
<>शिवः । तन्मध्ये मण्डलं चारु षष्टिशक्तिसमन्वितम् ।
<>गुहा मनोभवा तत्र मनोभवविनिर्म्मिता । योनिस्तस्यां
<>शिलायान्तु शिलारूपा मनोहरा । वितस्तिमात्रविस्तीर्ण्णा
<>एकविंशाङ्गुलायता । क्रमसूक्ष्मविनिर्म्माणभस्मशैलानु-
<>गामिनी । सिन्दूरकुङ्कुमारक्ता सर्वकामप्रदायिनी । तस्यां
<>योनौ पञ्चरूपा नित्यं तिष्ठति कामिनी । महामाया
<>जगद्धात्री मूलभूता सनातनी । तत्राष्टौ योगिनीर्नित्यं
<>सूलभूताः सनातनीः । पूर्व्वोक्ताः शैलपुत्राद्याः स्थिता
<>देव्याः समन्ततः । तासान्तु पीठनामानि शृणु चैकत्र भैरव! ।
<>गुप्तकामा १ च श्रीकामा २ तथा च विन्ध्यवासिनी ३ ।
<>कोटीश्वरी ४ धनस्था ५ तु पाददुर्गा ६ तथापरा । दीर्घे-
<>श्वरी ७ क्रमादेव प्रकटा भुवनेश्वरी ८ स्वयोगिन्यः पोठ-
<>नाम्ना ख्याता अष्टौ च देवताः । सर्वतीर्थानि चैकत्र जल-
<>रूपाणि भैरव! । स्थितानि नाम्ना सौभाग्या वरेण्या
<>प्राणिपुण्यदा । विष्णुस्तु तीरे तस्याः स नाम्ना कमल
<>इत्युत । कामुकाख्यस्तु वटुकः कामाख्याभ्यर्णसंस्थितः ।
<>लक्ष्मीः सरस्वती देव्यौ देव्या अङ्गे व्यवस्थिते । ललि-
<>ताख्याऽभवल्लक्ष्मीर्म्मातङ्गी तु सरस्वती । गणाध्यक्षः पूर्बभागे
<>तस्य शैलस्य संस्थितः । सिद्धः स नाम्ना विख्यातो द्वारि
<>देव्याः प्रियः सुतः । कल्पवृक्षः कल्पबल्ली तिन्तिडी चा-
<>पराजिता । भूतास्तस्मिन्महाशैले स्थिते देव्या धृतप्रिये ।
<>वराहः पाण्डुनाथाख्यः स्थितस्तत्र हरिर्यतः । जघने
<>शिरसी कृत्वा जघान मधुवैटभौ । तस्यासन्ने ब्रह्मकुण्डं
<>ब्रह्मणा निर्म्मितं पुरा । ईशानाख्यं शिरोरत्नं तत्
<>सिद्धेश्वरसंज्ञकम् । शिलारूलं सिद्धकुण्डं मध्यस्थं विद्धि
<>भैरव! । तस्यासन्ने गयाक्षेत्रं क्षेत्रं वाराणसी तथा” ।
<>“योनिमण्डलसङ्काशं कुण्डं भूत्वा व्यवस्थितम् ।
<>तत्रैवामृतकुण्डन्तु सुधासंघप्रपूरितम् । मम प्रियार्थ-
<>मिन्द्रेण स्थापितं सह निर्ज्जरैः । वामदेवाह्वयं शीर्षं
<>श्रीकामेश्वरसंज्ञकम् । कामकुण्डं महापुण्यं तस्यासन्ने
<>व्यवस्थितम् । केदारसंज्ञकं क्षेत्रं मध्यस्थं सिद्धकामयोः ।
<>दीर्घं चतुर्द्दशव्यामं छायाच्छत्राह्वयं तु तत् । तस्यासन्ने
<>शैलपुत्री गुप्तकामाह्वया तु सा । गुप्तकुण्डस्य मध्यम्था
[Page1902-a+ 38]
<>कामेशग्राव्णि सङ्गता । कामेश्वरशिलासक्ता लामाख्या-
<>सज्ञिता सदा । पूर्व्वभागेण संसक्ता योनेस्तु परभागतः ।
<>कामकामाख्ययोर्म्मध्ये कालरात्रिर्व्यवस्थिता । पीठे
<>दीर्घेश्वरी नाम्ना सीमाभागे प्रचण्डिका । कामाख्या-
<>प्रस्तरप्रान्ते कुष्माण्डी नाम योगिनी । पीठे कोटीश्वरी
<>नाम्ना योनिरूपेण संस्थिता । यच्चाघोराह्वयं शीर्षं
<>तत् कामायास्तु दक्षिणे । पीठे भैरवनामा तु गीयते
<>परमर्षिभिः । चामुण्डाभैरवी नाम्ना भैरवासन्नसं-
<>स्थिता । नायिका कामदा भक्ते, चण्डमुण्डविनाशिनी ।
<>कामाभैरवयोर्म्मध्ये स्वयं देवी सुरापगा । हिताय सर्व्व-
<>जगतां देव्यास्तु प्रीतये स्थिता । सद्योजाताह्वयं शीर्षं
<>पीठे त्वाम्रातकेश्वरम् । भैरवाख्ये गह्वरे तु स्थितं देव-
<>र्षिसेवितम् । विद्धि तत्रैव दुर्गाख्यां नायिकां योगरूपि-
<>णोम् । सिद्धकामेश्वरीं नाम्ना ख्यातां देवेषु नित्यशः ।
<>अजीर्णपत्रः सुच्छायो वृक्षस्तत्र तु संस्थितः । आम्रा-
<>तकः कल्पवृक्षः कल्पवल्लीसमन्वितः । पीठे तु सिद्धगङ्गाख्या
<>स्वयं गङ्गा समुत्थिता । आम्रातकस्य निकटे मम प्रीति-
<>विवृद्धये । पुष्कराख्यन्तु तत् क्षेत्रं पीठे त्वाम्रातका-
<>ह्वयम् । ऐशान्यां तत्पुरुषाख्यं मम शीर्षं व्यवस्थितम् ।
<>भुवनेश्वरनाम्ना तु पीठे ख्यातञ्च भैरव! । गह्वरं भुव-
<>नेशस्य भुवनानन्दसंज्ञकम् । तस्यासन्ने तु सुरभिः
<>शिलारूपेण संस्थिता । कामधेनुरिति ख्याता पीठे
<>कामप्रदायिनी । योऽसौ सरभमूर्त्तिस्तु मध्यखण्डप्रच-
<>ण्डकः । चण्डभेरवनामाऽभूत् कोटिलिङ्गाह्वयस्तु सः ।
<>मूर्त्तिभिः पञ्चभिः पञ्चभागेष सममास्थितः । अहं पश्चा-
<>दतिप्रीत्या भैरवाख्यः स्थितोऽधरे । महागौरी तु या
<>देवी योगिनी सिद्धरूपिणी । सा ब्रह्मपर्वते चास्ते
<>शिलारूपेण चोर्द्धतः । अतीवरूपसम्पन्ना नाम्ना सा
<>त्वपराजिता । कामधेनोरदूरस्था पूर्व्वभागे महेश्वरी ।
<>श्रीकामाख्या योनिरूपा चण्डिका सा तु योगिनी ।
<>आग्नेय्यां विद्धि तां संस्थां सर्व्वकामप्रदां शुभाम् ।
<>योगिनी चण्डघण्टाख्या पीठेऽभूत् विन्ध्यवासिनी ।
<>योगिनी स्कन्दमाता तत्पीठेऽभूद्वनवासिनी । कात्या-
<>यनीपीठनाम्ना पाददुर्गेति गद्यते । नैरृत्यां नीलशैलस्य
<>प्रान्ते सा संस्थिता शिवा । योऽसौ नन्दी मम तनुः स
<>तु पाषाणरूपधृक् । संस्थितः पश्चिमद्वारि हनूमान्
<>पाठनामतः” ।
<>क्षेत्रपरत्वमप्युक्तं देवीगीतायाम् यथा “श्रीमत् त्रिपुरभै-
[Page1902-b+ 38]
<>रव्याः कामाख्या योनिमण्डलम् । भूमण्डले क्षेत्ररत्नं महा
<>मायाधिवासितम् । नातःपरतरं स्थानं क्वचिदस्ति धरा-
<>तले । प्रतिमासं भवेद्देवी यत्र साक्षाद्रजस्वला । तत्रत्याः
<>देवताः सर्व्वोः पर्व्वतात्मकतां गताः । पर्व्वतेषु वसन्त्येव
<>महत्यो देवता अपि । तत्रत्या पृथिवी सर्व्वा देवीरूपा
<>स्मृता बुधैः । नातःपरतरं स्थानं कामाख्यायोनि-
<>मण्डलात्” ।
<LEND>
