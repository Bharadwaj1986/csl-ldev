<L>21926<pc>3208,a<k1>तण्डुलपरीक्षा<k2>तण्डुलपरीक्षा
तण्डुलपरीक्षा¦ स्त्री तण्डुलेन परीक्षा । दिव्यभेदे तद्विधानं
<>वीरमि० उक्तं यथा पितामहः
<>“तण्डुलानां प्रवक्ष्यामि विधिम्भक्षणचोदितम् । चोर्य्ये
<>तु तण्डुला देया नान्यत्रेति विनिश्चयः” इति । चौर्य्य-
<>ग्रहणमर्थविवादप्रदर्शनार्थम् “तदर्थार्थस्य तण्डुलाः” इति
<>घनविवादे कात्यायनेनोक्तत्वात् । पूर्वेद्युर्यत्कर्त्तव्यं तत्
<>सएवाह “तण्डुलान् कारयेच्छुक्लान् शालेर्नान्यस्य
<>कस्यचित् । मृण्मये भाजने कृत्वा आदित्यस्याग्रतः
<>शुचिः । स्नानोदकेन सम्मिश्रान् रात्रौ तत्रैव वासयेत् ।
<>आवाहनादिपूर्वन्तु कृत्वा रात्रौ विधानतः” इति । शुचिः
<>प्राड्विपाकः सूर्य्यस्थाने धर्माबाहनादिहोमान्तं सर्व-
<>दिव्यसाधारणविधिं कृत्वा आदित्यस्नानोदकेन शुक्लान्
<>शालितण्डुलानाप्लाव्य रात्रावेवं कृत्वा तथैव प्रातःकाल-
<>पर्य्यन्तं स्थापयेदित्यर्थः । स्नानोदकं देवताया इत्याह
<>कात्यायनः “देवतास्नानपानीयं दिग्धतण्डुलभक्षणे”
<>इति । प्रातः कर्त्तव्यमपि स एवाह “प्रभाते कारिणे
<>देया आदित्याभिमुखाय त्विति” । कारिणे शोध्याय ।
<>देयाः तण्डुला इत्यनुषङ्गः । भक्षणञ्च सोपवासेन सूर्य्या-
<>लयमध्य एव कर्त्तव्यमित्याह वृहस्पतिः “सोपवासः
<>सूय्यगेहे तण्डुलान् भक्षयेच्छुचिरिति” । शोध्यानुष्ठेय-
<>मनुवादव्याजेन दर्शयति पितामहः “प्राङ्मुखोपोषितं
<>स्नातं शिरोरोपितपत्रकम् । तण्डुलान् भक्षयित्वा तु
<>पत्रे निष्ठीवयेत्ततः” इति । भक्षयित्वा भक्षणं कारयित्वा
<>हेतुमतोणिजन्तस्य भक्षेरयं प्रयोगः । पत्रे विशेषं स
<>एवाह “भुर्जस्यैव तु नान्यस्य अभावे पिप्पलस्य त्विति” ।
<>शुद्ध्यशुद्यवधारणोपायं स एवाह “शोणितं दृश्यते यस्य
[Page3208-b+ 38]
<>हनुस्तालु च शीर्यते । गात्रञ्च कम्पते यस्य तमशुद्धं
<>विनिर्दिशेत्” इति । वृहस्पतिरपि “शुद्धः स्याच्छुक्ल-
<>निष्ठीवी रक्तमिश्रे तु दोषभागिति” । कात्यायनोऽपि
<>“शुक्लनिष्ठीवनाच्छुद्धो नियम्योऽशुचिरन्यथेति” ।
<>“अपोग्निरुदकञ्चैव विषङ्कोषस्तथैव च । तण्डुलाश्चैव
<>दिव्यानि सप्तमस्तप्तमाषकः ।” इति पितामहस्मृतिः ।
<>“तण्डुलाश्चैव कोषश्च शङ्कास्वेव न संशयः” इति
<>मिताक्षराधृतस्मृतिः ।
<LEND>
