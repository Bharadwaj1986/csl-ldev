<L>45889<pc>5278,a<k1>साधर्म्यसम<k2>साधर्म्यसम
साधर्म्यसम¦ पु० साधर्म्येण समः । स्थापनाहेतुदूषके जात्यु-
त्तरभेदे “साधर्म्येणोपसंहारे तद्धर्मविपर्य्ययोपपत्तेः साध-
र्म्यसमः” गौ० “वादिनाऽन्वयेन व्यतिरेकेण वा साध्ये
साधिते प्रतिवादिना साधर्म्यमात्रप्रवृत्तहेतुना तदभावस्या
पादनम् यथा शब्दोऽनित्यः कृतकत्वाद् घटवत् व्यतिरे-
केण वा व्योग्रवदित्युपसंहृते नैतदेवं यद्यनित्यघटसाधर्म्यात्
नित्याकाशवैधर्म्याद्वाऽनित्यः स्यात् नित्याकाशसाधर्म्याद-
मूर्त्तत्वात् नित्यः स्यात् विशेषो वा वक्तव्यः” वृत्तिः भाष्ये तु
निदर्शनान्तरमुक्त्वा व्याख्यातं यथा “क्रिथावानात्मा द्रव्यस्य
क्रियाहेतुगुणयोगात् द्रव्यं लोष्टः क्रियाहेतुगुणयुक्तः
क्रियावान् तथा चात्मा तस्मात् क्रियावानिति एवमुप-
संहृते परः साधर्म्येणैव प्रत्यवतिष्ठते । निष्क्रिय आत्मा
विभुनो द्रव्यस्य निष्क्रियत्वात् विभु चाकाशं निष्क्रियं च
तथा चात्मा तस्मान्निष्क्रिय इति न चास्ति विशेषहेतुः
क्रियावत्साघर्म्यात् क्रियावता भवितव्यं न पुनरक्रिय-
साधर्म्यात् निष्क्रियेणेति विशेषहेत्वभावात् साधर्म्यसमः
प्रतिषेधो भवति” ।
<LEND>
