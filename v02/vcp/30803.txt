<L>30803<pc>4242,a<k1>परामर्श<k2>परामर्श
परामर्श¦ पु० परा + मृश--भावे घञ् । १ युक्तौ २ विवेचने
<>३ न्यायोक्ते अनुमितिकारणे ज्ञानभेदे यथोक्तं “व्याप्तस्य
<>पक्षधर्मत्वधीः परामर्श उच्यते” भाषा० “व्याप्तस्य पक्ष-
<>घर्मत्वधीरिति । व्याप्तिविशिष्टस्य पक्षेण सह वैशिष्ट्या-
<>वगाहिज्ञानमनुमितिजनकम् । तच्च व्याप्यः पक्षे इति
<>ज्ञानम् । पक्षो व्याप्यवानिति वा । अनुमितिस्तु पक्षे
<>व्याप्य इति ज्ञानात् पक्षे साध्यम् इत्याकारिका । पक्षो
<>व्याप्यवानिति ज्ञानात् पक्षः साध्यवानित्याकारिका ।
<>द्विविधादपि परामर्शात् पक्षः साध्यवानित्येवानुमिति-
<>रित्यन्ये । ननु वह्निव्याप्यधूमवान् पर्वत इति ज्ञानं
<>विनापि यत्र पर्वतो धूमवानिति प्रत्यक्षं ततो धूमो
<>वह्निव्याप्य इति स्मरणं भवति तत्र ज्ञानद्वयादनुमिति-
<>दर्शनात् व्याप्तिविशिष्टविशिष्ट्याबगाहिज्ञान सर्वत्र न
<>कारणं किन्तु व्याप्यतावच्छेदकप्रकारकपक्षधर्मताज्ञानत्वेन
<>कारणत्वम् आवश्यकत्वात् । विशिष्टवैशिष्ट्यज्ञानकल्पने
<>गौरवाच्चेति चेन्न व्याप्यतावच्छेदकाज्ञानेऽपि वह्नि-
<>व्याप्यवानिति ज्ञानादनुमित्युत्पत्तेः । लाघवाच्च व्या-
<>प्तिप्रकारकपक्षधर्मताज्ञानत्वेनैव कारणत्वम् । किञ्च ध्म-
<>वान् पर्वत इति ज्ञानादनुमित्यापत्तिः व्याप्यतावच्छे-
[Page4242-b+ 38]
<>दकीभूतधूमत्वप्रकारकधर्मताज्ञानस्य सत्त्वात् । न च
<>तदानीं गृह्यमाणव्याप्यतावच्छेदकप्रकारकपक्षधर्मताज्ञा-
<>नस्य हतुत्वमिति वाच्यम् । चैत्रस्य व्याप्तिग्रहे मैत्रस्य
<>पक्षधर्मताज्ञानादनुमितिः स्यादिति । यदि तु तत्पुरुषी-
<>यगृह्यमाणव्याप्यतावच्छेदकप्रकारकतत्पुरुषीयपक्षधर्मता-
<>ज्ञानं तत्पुरुषीयानुमितौ हेतुरुच्यते तदा अनन्तकार्य-
<>कारणभावः । मन्मते तु समवायेन व्याप्तिप्रकारकपक्ष-
<>धर्मताज्ञानं समवायेनानुमितिं जनयतीत्यतो नानन्त-
<>कार्य्यकारणभावः । यदि तु व्याप्तिप्रकारकं ज्ञानं पक्ष-
<>धर्मताज्ञानञ्च स्वतन्त्रं कारणमित्युच्यते तदा कार्य्य-
<>कारणभावद्वयं वह्निव्याप्यो धूम आलोकवान् पर्वत
<>इति ज्ञानादप्यनुमितिः स्यादिति । इत्थञ्च यत्र ज्ञान-
<>द्वयं तत्रापि विशिष्टज्ञानं कल्पनीयम् फलमुखगौरवस्या-
<>दोषत्वात्” सि० मुक्ता० । परामर्शस्तु अनुमितौ करणं
<>व्याप्तिज्ञानरूपकरणजन्यत्वात् अनुमितिहेतुत्वाच्च यथोक्तं
<>“व्यापारस्तु परामर्शः करणं व्याप्तिधीर्भवेत्” भाषा०
<>“अनुमायाम् अनुमितौ व्याप्तिज्ञानं करणम् परामर्शो
<>व्यापारः । तथा हि येन पुरुषेण महानसादौ धूमे
<>वह्नेर्व्याप्तिर्गृहीता पश्चात् स एव पुरुषः क्वचित् पर्व-
<>तादौ अविच्छिन्नमूलां धूमलेखां पश्यति तदनन्तरं धूमो
<>वह्निव्याप्य इत्येवं रूपं व्याप्तिस्मरणं भवति । तस्माच्च
<>वह्निव्याप्यधूमवानयमिति ज्ञानं मवति स एव परामर्श
<>इत्यच्यते । तदनन्तरं पर्वतोऽयं वह्निमानिति ज्ञानं
<>जायते । तदेवानुमितिः” सि० मुक्ता० । तत्र विवेचनं
<>च युक्त्या श्रुतार्थावधारणम् “नोपदेशश्रवणेपि कृत-
<>कृत्यता परामर्शादृते विरोचनवत्” सा० सू० “परामर्शो
<>गुरुवाक्यतात्पर्य्यनिर्णायको विचारः” भा० ।
<LEND>
