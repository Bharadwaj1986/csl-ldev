<L>4437<pc>0369,a<k1>अर्थवाद<k2>अर्थवाद
अर्थवाद¦ पु० अर्थस्य लक्षणया स्तुत्यर्थस्य, निन्दार्थस्य वा वादः
<>बद--करणे घञ् । १ प्रशंसानीयगुणवाचके, २ निन्द्रनीयदोष-
<>वाचके च शब्दविशेषे । भावे घञि । ३ तत्कथने । अभि-
<>धया गौण्या वा वृत्त्या भूतमर्थं वदन् स्वाध्यायविध्यापादित
<>प्रयोजनवत्त्वलाभाय विधिमाकाङ्क्षनर्थवादः” अर्थवादेन हि
<>र्क्कचिद्विधिशक्तिरवसीदन्ती विध्यर्थे शीघ्रं प्रवर्त्तयितुमुत्तभ्य-
<>ते । सच चतुर्विधः “स्तुतिर्निन्दा परकृतिः पुराकल्प इत्यर्थ-
<>वादः” गी० सूत्रोक्तेः । तत्र स्तुतिः साक्षाद्विध्यर्थस्य प्रशंसा-
<>र्थकं वाक्यं यथा “सर्व्वस्य जिता वै देवाः सर्वमजयन् सर्वस्य
<>व्याप्त्यै सर्वस्य जित्यै सर्वमेवैतेनाप्नोति सर्वं जयतीत्यादि” ।
<>अनिष्टसाधनताद्वारा विध्यर्थ्यवर्त्तकं वाक्यम् निन्दा । यथा
<>“एष वाव प्रथमोयज्ञानां यज्ज्योतिष्टोमः य एतेनानिष्ट्वा
<>अन्येन यजते स गर्त्ते पततोत्यादि” । पुरुषविशेषनिष्ठतया
<>कयनं परकृतिः परक्रिया, यथा “वपामेवाग्रेऽभिधारयन्ति
<>अथ पृषदाज्यं तदुह चरकाध्यर्यवः पृषदाज्यमेवाग्रेऽभिघार-
<>यन्त्यग्नेःप्राणाः पृषदाज्यमित्यभिदधतीत्यादि” ऐहिह्यमात्र-
<>चरिततया कीर्त्तनं पुराकल्पः । एवमन्येऽपि अर्थवादा ब्राह्म-
<>णरूपाः सामसंहिताभाष्ये माधवाचार्य्येंण दर्शिताः यथा
<>“हेतुर्निर्वचनं निन्दा प्रशंसा संशयो विधिः । परकृतिः
<>षुराकल्पोयावधारणकल्पना” इति “तेन ह्यन्नं क्रियत” इति
<>हेतुः “एतद्दध्नोदधित्वमिति” निर्वचनम् । “अमेध्या बै
[Page0369-b+ 38]
<>माषा” इति निन्दा “वायुर्वैक्षेपिष्ठेति” प्रशंसा” “तद्क्यचि-
<>कित्सन् जुहवानीमाहोषामिति” संशयः “यजमानेन सम्मि-
<>ता औदुम्बरी भवतीति” विधिः “माषानेव मह्यं पचते” इति
<>परकृतिः “पुरा ब्राह्मणा अभैषुः” इति पुराकल्पः । “याव-
<>तोऽंशान् प्रतिगृह्लीयात् तावतो वारुणांश्चतुष्कपालान्निर्वपे
<>दितिं विशेषावघारणकल्पनेत्युदाहृतं च तत्रैव । लौगा-
<>क्षिणा तु त्रैविध्यमुक्तम् “अर्थवादश्च त्रिविधः गुणवादोऽनु-
<>वादोभूतार्थवादश्चेति तदुक्तम् ॥ “गुणवादीविरोधे स्यादनु-
<>वादोऽवधारिते । भूतार्थवादस्तद्धानादर्थवादस्त्रिधा मतः” ॥
<>गुणवादश्च “यथा सिंहो माणवक” इत्यादौ माणवके
<>सिंहाभेदस्य विरोधेन तद्गतदशाभेदोवोध्यते तेन समर्थ-
<>त्वादिरूपं तद्वृत्तिगुणमनुवदति प्रतिपादयतीति गुणवादः
<>अन्ये तु “यजमानः स्रस्तर” इत्यादौ प्रत्यक्षादिभिर-
<>वघारितेऽर्थे तमेवार्थमनुवदतीत्यनुवादः यथा “वह्नि-
<>र्हिमस्य भेषजं, “भूमिरावपनं महत् सूर्य्यस्तापकर”
<>इत्याहुः । तद्धानादेतदुभयार्थकत्वाभावात् तथा चैतदुभय-
<>भिन्नं भूतं सिद्धार्थं वदतीति भूतार्थवादः इति । अयञ्चानेक-
<>विघः क्वचिदुक्तः, स्तुत्यर्थ वादः फलार्थवादः सिद्धार्थवादः
<>निन्दार्थ वादः परकृतिः पुराकल्पः मन्त्रश्चेति” । तत्र स्तु-
<>त्यर्थ वादो यथा “वायुर्वैक्षेपिष्ठा देवता” इत्यादि ॥ फलार्थ यादो
<>यथा “तरति गृत्युं तरति ब्रह्महत्यां योऽश्वमेधेन यजेते-
<>त्यादिं । “प्रतितिष्ठन्ति ह वै यएता रात्रीरुपयन्तोत्यादि” च
<>यद्यप्येतस्य परकृतावेव पर्य्यसावनं तथापि फलस्य विशेष्यतयाऽ
<>नभिधानात्ताद्रूप्येण पृथगुपन्यासः ॥ सिद्धार्थवादो यथा ।
<>“यन्न दुःखेन संभिन्नं न च ग्रस्तमनन्तरम् ॥ अभिलाषोप-
<>नीतं यत् तत् सुखं स्वःपदास्पदमित्यादि” ॥ निन्दार्थवादो
<>यथा “अन्धन्तमस्ते प्रविशन्तिये के चात्महनोजना” इत्यादि ॥
<>परकृतिः परकृत्यभिधानं परक्रियोक्तिः । एवञ्च लौगाक्षि-
<>भास्करोक्तस्य” “विरोधेनानुवादः स्यादित्यादि कारिकोक्तस्य
<>त्रैविध्यस्य मध्ये स्तुत्यर्थवादस्यैवावान्तरभेदेन तस्य सप्तविध-
<>त्वमिति भेदः । ३ ग्रन्थतात्पर्य्यावधारणार्थे लिङ्गषट्का-
<>न्तर्गते लिङ्गभेदे च । “उपक्रमोपसंहारावभ्यासोऽपूर्व्वता
<>फलम् । अर्थवादोपपत्ती च हेतुस्तात्पर्य्यनिर्ण्णये इति
<>वे० सा० यथा “उत तमादेशमप्राक्षो” येनाश्रुतं श्रुतम् । इत्या-
<>दिनाऽद्वितीयवस्तुनः प्रशंसनम्” छा० उ० भा० उक्तम् ।
<LEND>
