<L>18702<pc>2786,a<k1>घन<k2>घन
घन¦ पु० हन--मूर्त्तौ अप् घनादेशश्च । १ मेघे २ मुस्तके ३ समूहे
४ दार्द्ये ५ विस्तारे च ६ लौहमुद्गरे मेदि० ७ शरीरे ८ कफे
९ अभ्रके राजनि० । “समत्रिघातश्च घनः प्रदिष्टः” इति
१० सीलावत्युक्ते समाद्धत्रयबधे । ११ निविडे सान्द्रे
त्रि० अमरः १२ वृढे त्रि० मेदि० । १३ पूर्णे १४ सस्पुटे
त्रि० शब्दर० । १५ करतालादिकांस्यवाद्यमेदे १६ मध्यम
नृत्ये च न० अमरः । १७ लौहे न० हेमच० १८ त्वचे
न० राजनि० । तत्र मेघस्योत्पत्तिभेदादिकं पुराणमर्वस्वे
ब्रह्माण्डपु० उक्तं यथा
“सूर्य्यः किरणजालेन वायुयुक्तेन सर्व्वतः । जगतो
जलमाटत्ते कृत्स्नस्य द्विजसत्तमाः! । आदित्यभूतं भूतेभ्यः
सोमं संक्रमते जलम् । नाडीभिर्वायुयुक्ताभिर्लोकाधारः
प्रवर्त्तते । यत् सोमाच्च्यवते सूक्ष्मं तदब्भ्रेष्ववतिष्ठते ।
मेघावाव्वभिवातेन विसृजन्ति जलं भुवि । एवं प्रकरणे-
नैव पतते चासकृज्जलम् । न नाशमुदकस्यास्ति तदेव
परिवर्त्तते । मन्धारणार्थं भूतानां मायैषा विष्णुनिर्मिता ।
अनया मायया व्याप्तं त्रैलोक्यं सचराचरम् । विश्रशो
लोककृद्देवः सहभ्रांशुः प्रजापतिः । धाता कृत्स्नस्य
[Page2786-b+ 38]
लोकस्य प्रभविष्णुर्दिवाकरः । सार्व्वलौकिकमम्भोय
त्तत् सोमो नभसोरसः । एवं भूतं जगत् सर्व्वमेतत्तथ्यं
प्रकीर्त्तितम् । सूर्य्यादुष्णं निस्रवति सोमाच्छीतं प्रवर्त्तते ।
शीतोष्णवीर्य्यौ द्वावेतौ युक्त्या पालयतो जगत् । सोमा-
मृतोद्भवा गङ्गा पवित्रा विमलोदका । भद्रासोमपुरो-
गाश्च महानद्यो द्विजोत्तमाः! । सर्व्वभूतशरीरेषु या-
स्त्वापोऽपसृताभुवि । तेषु सन्दह्यमामेषु जङ्गमस्थावरेषु
च । पूर्य्यन्ते सर्वभूतेभ्यो निष्क्रामन्तीह सर्वशः । तेन चा-
ब्भ्राणि जायन्ते स्थानमब्भ्रमयं स्मृतम् । तेजोऽर्कः सर्वभू-
तेभ्य आदत्ते रश्मिभिर्जलम् । समुद्राद्वायुसंयोगाद्रश्मयः
प्रवहन्त्यपः । ततस्त्वृतुगते काले परिवृत्तो दिवाकरः ।
नियच्छत्यपोमेघेभ्यः शुक्लकृष्णैर्गभस्तिभिः । अब्भ्रस्थाः
प्रपतन्त्यापो वायुना समुदीरिताः । सर्वभूतहितार्थाय
रस्यभूताः समन्ततः । ततो वर्षति षण्मासान् सर्वभूत
विवृद्धये । वायव्यं स्तनितञ्चैव विद्युदग्निसमुद्भर्वा ।
मेहनाच्च मिहेर्धातोर्मेघत्वं व्यञ्जयन्त्युत । न भ्रश्यन्ति
यतश्चापस्तदभ्रं कवयो विदुः । मेघानां पुनरुत्पत्तौ
त्रिविधा योनिरुच्यते । अग्निजा ब्रह्मजा चैव पक्षजा च
पृथग्विधाः । त्रिधा घनाः समाख्यातास्तेषां वक्ष्यामि
सम्भवम् । आग्नेयाः सूक्ष्मजाः प्रोक्तास्तेषां धूमात् प्रव-
र्त्तनम् । शीतदुर्दिनवाता ये स्वगुणास्ते व्यवस्थिताः ।
महिपाश्च वराहाश्च मत्तमातङ्गरूपिणः । भूत्वा धरणि
मभ्येत्य रमन्ति विचरन्ति च । जीमूता नाम ते मेघा ये
तेभ्यो वीजसम्भवाः । विद्यद्गुणविहीनाश्च जलधारा-
वलम्विनः । सका मेघा महाकाया आवहस्य वशानुगाः ।
क्रोशमात्राच्च वर्षन्ति क्रोशार्द्धादपि वा पुनः । पर्वताग्र
नितत्वेषु वर्षन्ति गह्वरेषु च । वलाकागर्भदाश्चैव वालाका
गर्भधारिणः । ब्रह्मजाश्चैव ये मेघा ब्रह्मनिश्वाससम्भवाः ।
ते ह विद्युद्गणापेताः स्तनयित्नुप्रियस्वनाः । तेषु
शब्दप्रणादेन भूमेःस्वाङ्गरुहोद्भवैः । वायुवाह्याभिषिक्तेषु
वायुर्यौवनमश्नुते । तेष्विय प्रावृडासक्ता भूतानां जीवि-
तोद्भवा । जीमूता नाम ते मेघा ये तेभ्यो जीवसम्भवाः ।
द्वितीयं प्रवहं वायुं मेघास्ते तु समाश्रिताः । इतो योज-
नमात्राच्च सार्द्धार्द्धादपि वा च ते । वृष्टिधर्मो द्वधा तेषां
धाराऽऽसारः प्रकीर्त्तितः । पुष्करावर्त्तका नाम ये मेवाः
पक्षमम्भताः । संयोगाद्वायुनोच्छिन्नाः पर्वतानां महौ-
जसाम् । कामगानां च लोकानां सर्व्वेपां शित-
मिच्छताम् । पुस्करा नाम ते मेघा वृहत्तोयाः समत्-
[Page2787-a+ 38]
सराः । पुष्करावर्त्तकास्तेन कारणेनेह शब्दिताः ।
नानारूपधरांश्चैव महाघोरस्वनाश्च ये । कल्पान्तवृष्टेः
स्रष्टारः संवर्त्ताग्नेर्नियामकाः । वर्षन्ति ते युगान्तेषु
तुतीयास्ते प्रकीर्त्तिताः । अनेकरूपसंस्थानाः पूर-
यन्तो महीतलम् । वायुं परिवहं ते स्युः श्रिताः
कल्पान्तसाधकाः । योऽण्डस्य च विभिन्नस्य प्राकृतस्या-
भवत्तदा । यस्मात् ब्रह्मा समुत्पन्नश्चतुर्वक्त्रः स्वयम्भुवः ।
तस्यैवाण्डकपालानि सर्वमेघाः प्रवर्त्तिताः । तेषामाप्या-
यनं धूमः सर्वेषामविशेषतः । तेषां श्रेष्ठस्तु पर्जन्य
श्चत्त्वारश्चैव दिग्गजाः । गजानां पर्वतानाञ्च मेघानां
भोगिभिः सह । कुलमेकं पृथक् भूतं योनिस्त्वेकं जलं
स्मृतम् । पर्जन्यो दिग्गजाश्चैव हेमन्ते शीतसम्भवाः ।
तुषारवृष्टिं वर्षन्ति हिमं सस्यविवृद्धये” ।
वायुविशेषकृतएव घनभेदो भा० शा० ३३० अ० दर्शितो यथा
“प्रेरयत्यभ्रसंघातान् धूमजांश्चोष्मजांश्च यः । प्रथमः
प्रथमे मार्गे प्रवहो नाम योऽनिलः । अम्बरे स्नेह-
मभ्येत्य तडिद्भ्यश्चोतमद्युतिः । आवहो नाम संभाति
द्वितीयः श्वसनोनदन् । उदयं ज्योतिषां शश्वत् सोमादोनां
करोति यः । अन्तर्देहेषु चोदानं यं वदन्ति मनीषिणः ।
यश्चतुर्भ्यः समुद्रेभ्यो वायुर्धारयते जलम् । उद्धृत्याददते
चापो जीमूतेभ्योऽम्बरेऽनिलः । योऽद्भिः संयोज्य जीमू-
तान् पर्ज्जन्याय प्रयच्छति । उद्वहो नाम वंहिष्ठ
स्तृतीयः स सदागतिः । समुह्यमाना बहुधा येन नीताः
पृथग्घनाः । वर्षमोक्षकृतारम्भास्ते भवन्ति घनाघनाः ।
संहता येन चाविद्धा भवन्ति नदता नदाः । रक्षणार्थाय
सम्भूताः मेघत्वमुपयान्ति च । योऽसौ वहति भूतानां
विमानानि विहायसा । चतुर्थः संवहो नाम वायुः
स गिरिमर्द्दनः । येन वेगवता रुगणा रूक्षेणारुजता
नगान् । वायुना सहिता मेघा स्ते भवन्ति वलाहकाः ।
ष्टारुणोत्पातसञ्चारो नभसः स्तनयित्नुमान् । पञ्चमः स
महावेगो विवहो नाम मारुतः । यस्मिन् पारिप्लवा
दिव्या वहन्त्यापोविहायसा । पुण्यञ्चाकाशगङ्गाया
स्तोयं विष्टभ्य तिष्ठति” ।
समत्रिघातश्चेत्यादेरयमयः समसंख्यानां त्रयाणां घातः
यद्यप्यत्र समयोर्द्वयोर्घातेन वर्गरूपेण तन्मूलस्य समत्वं
नास्ति तथापि समशब्देन सदृशघातद्विथातत्वेन समत्वं
तोध्यं यथा १ घनः? । द्वाभ्यो द्वयोर्गुणने ४ चत्वारः
तेषां द्वाभ्यां गुणने ८ । एवं त्रयाणां त्रिभिर्गुणने ९ नव
[Page2787-b+ 38]
तेषां पुनस्त्रिभिर्गुणने २७ । एवं क्रमेण वारद्वयं सम-
समद्विघातरूपवर्गगुणनात् घनरूपत्वं जायते तत्रैकादीनां
दशपर्य्युन्तानां घनसंख्याः सुवोधाय प्रदर्श्यन्ते यथा
१ । २ । ३ । ४ । ५ । ६ । ७ । ८ । ९ । १०
१ । ८ । २७ । ६४ । १२५ । २१६ । ३४३ । ५१२ ७२९ । १०००
अस्य प्रकारान्तरं स्थाप्योघनोत्यस्येत्यादि लीलावत्यां
दृश्यं विस्तरभयान्नोक्तम् ।
“जटामुक्तां विपर्य्यस्य घनमाहुर्मनीषिणः” इत्युक्ते
१९ वेदपाठभेदे ऋग्वेदशब्दे १४०९ । ११ । १२ पृ० विवृतिः
तत्र सान्द्रे प्रचण्डघनगर्जितप्रतिरुतानुकारी (रवः)
मुहुः” वेणी० । “जघनेन घनेन सा” “लौहोद्घनघनस्कन्धाः”
भट्टिः । लौहमुद्गरे “प्रतिजघान घनैरिव मुष्टिभिः”
किरा० । मेघे “प्रावृषमिव घनकेशजालाम्” काद० ।
“रजनीतिमिरावगुण्ठिते पुरमार्गे घनशब्दविह्वलाः”
कुमा० “असम्भवद्घनरसा शतालीपरिषेविता” उद्भटः ।
घनश्यमः । मूर्त्तौ--काठिन्थे “द्वारं तमोघनप्रख्यम्” भट्टिः ।
“तमसोघनो मूर्त्तिः काठिन्यम् तेन मूर्त्तिमत्तमःसमम्”
जयम० ।
<LEND>
