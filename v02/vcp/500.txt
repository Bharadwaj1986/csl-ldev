<L>500<pc>0072,a<k1>अङ्ग<k2>अङ्ग
अङ्ग¦ न० अम--गत्यादौ वा० गन् । चित्ते (अङ्गजः कामः)
<>“हिरण्यगर्भाङ्गभुवमिति” देहे “हस्तेनस्पर्श तदङ्गमिन्द्र” इति
<>कुमा० । अङ्गशब्दस्य चेष्टावदन्त्यावयविरूपावयविवाचित्वेऽपि
<>तदवयवेऽपि हस्तपादादौ व्यवहारः अवयवत्वसाम्यात्
<>तेषाञ्च प्रत्यङ्गशब्देनापि व्यवहारः । तत्राङ्गशब्दस्य
<>देहार्थत्वे तदीयस्वरूपं तदवयवभेदाश्च सुश्रुते दर्शिताः ।
<>यथा “शुक्रशोणितं गर्भाशयस्थमात्मप्रकृतिविकार-
<>संमूर्च्छितं गर्भ इत्युच्यते तञ्च चेतनावस्थितं वायुर्विभ-
<>जति, तेज एनं पचति, आपः क्लेदयन्ति, पृथिवी
<>संहन्त्याकाशं विवर्द्धयति । एवं विवर्द्धितः स यदा
<>हस्तपादजिह्वाघ्राणकर्णनितम्बादिभिरङ्गैरुपेतस्तदा शरीर-
<>मिति संज्ञां लभते तच्च षडङ्गं शाखाश्चतस्रो, मध्यं पञ्चमं,
<>षष्ठं शिर इति ।
<>“अतःपरं प्रत्यङ्गानि वक्ष्यन्ते । मस्तकोदरपृष्ठनाभि-
<>ललाटनासाचिबुकवस्तिग्रीवा इत्येता एकैकाः । कर्ण-
<>नेत्रनासाभ्रूशङ्खांसगण्डकक्षस्तनवृषपार्श्व स्फिग्जानु--बाहूरु-
<>प्रभृतयो द्वे द्वे, विंशतिरङ्गुलयः । स्रोतांसि च वक्ष्य-
<>माणानि । एष प्रत्यङ्गविभाग उक्तः ॥ तस्य पुनःसङ्ख्या-
<>नम् । त्वचः कला धातवो मला दोषा यकृत्प्लीहानौ
<>फुप्फुस उण्डुको हृदयमाशया अन्त्राणि बुक्कौ स्रोतांसि
<>कण्डरा जालानि कूर्चा रज्जवः सेवन्यःसङ्घाताः सिमन्ता
<>अस्थीनि सन्धयः स्नायवः पेश्यो मर्म्माणि शिरा धमन्यो
<>योगवहानि स्रोतांसि च ॥
<>त्वचः सप्त । कलाः सप्त । आशयाः सप्त । धातवः
<>सप्त । सप्त शिराशतानि । पञ्च पेशीशतानि । नव
<>स्नायुशतानि । त्रीण्यस्थिशतानि । द्वे दशोत्तरे सन्धि-
<>शते । सप्तोत्तरं मर्मशतम् । चतुर्विंशतिर्धमन्यः । त्रयो
<>दोषाः, त्रयो मलाः । नव स्रोतांसीति समासः इति” ॥
<P>अवयवे “शेषाङ्गनिर्म्माणविधौ विधातुरिति” कुमा० ।
<>अपाङ्ग इति ।
<>उपाये, “सर्व्वकार्य्यशरीरेषु मुक्त्वाङ्गस्कन्धपञ्चकमिति”
<>“मन्त्रो योध इवाधीरः सर्व्वाङ्गैः संवृतैरपीति” च माघः ।
<>प्रधानोपयोगिनि उपकरणे, “फलवत्सन्निधावफलं
<>तदङ्गमिति” मीमांसा । “प्रधानस्याक्रिया यत्र
<>साङ्गं तत् क्रियते पुनः तदङ्गस्याक्रियायान्त्विति”
<>स्मृतिः । “हस्त्यश्वरथपादातं सेनाङ्गं स्याच्चतुष्टयमिति”
<>सम्बोधने अव्य० । “त्वमङ्ग यस्याः पतिरुञ्झि
<>तक्रम” इति नैषधम् । अङ्गमस्त्यस्य अच् । अङ्गवति
[Page0072-b+ 38]
<>“येनाङ्गविकार इति” पा० अङ्गस्याङ्गिन इत्यर्थः
<>अन्तिके च त्रि० । जन्मादिलग्ने न० “अङ्गाधीशः
<>स्वगेहे बुधगुरुकविभिः संयुतो वीक्षितो वेति” जातकम् ।
<>देशभेदे पु० । तस्य विवरणम् अङ्गाधिपशब्दे । “अङ्गेषु
<>वङ्गेषु खसेषु योज्या” इति “अङ्गवङ्गखसेष्वेवेति” च ज्योति-
<>षम् अङ्गानां राजा आङ्गः बह्वर्थे अङ्गाः । अङ्गदेशे भवः
<>अण् । आङ्गः । बह्वर्थे अङ्गाः । अङ्गेन देहेन निर्वृत्तः
<>ठक् । आङ्गिकः । अङ्गदेशस्तद्राजानो वा भक्तिरस्य अण्
<>आङ्गः । अङ्गस्येदम् अङ्गीयः । “यस्मात् प्रत्ययविधि-
<>स्तदादि प्रत्ययेऽङ्गमिति” पाणिनिपरिभाषिते प्रत्ययावधि-
<>भूते शब्दभेदे, “इणः षीध्वं लुङ्लिटां धोऽङ्गादिति” पा० ।
<>अङ्गादागतम् अण् । आङ्गः अङ्गनिमित्ते कार्य्ये “वर्णा-
<>दाङ्गं बलीय इति” परिभा० । उपकरणानि च यथा
<>यथमुह्यानि दिङ्मात्रमत्रोच्यते । तत्र “स्वाम्यमात्यसुहृत्
<>कोषो राष्ट्रं दुर्गं बलानि च राज्याङ्गानीत्युक्तानि” “स्वाम्य-
<>मात्यौ पुरं राष्ट्रं कोषदण्डौ सुहृत्तथा । सप्त प्रकृतयो
<>ह्येताः सप्ताङ्गं राज्यमुच्यते” इत्युक्तानि राज्याङ्गानि ।
<>दर्शादौ च प्रयाजादीनि, वैदिककर्म्मणाञ्च तत्तत्क्रिया-
<>कलापाः तत्तद्द्रव्याणि चाङ्गानि “साङ्गाद्धि वैदिककर्मणः
<>फलावश्यम्भाव इति” मीमा० । वेदस्य व्याकरणादीनि
<>अङ्गानि, “शिक्षा कल्पो व्याकरणं निरुक्तं छन्दसाञ्चितिः ।
<>ज्योतिषामयनञ्चैव वेदाङ्गानि षडेव तु इति” । एतेषाञ्च
<>लक्षणादिकमग्रे वक्ष्यते । एतेषां वेदार्थज्ञानोपयोगित्वा-
<>दङ्गत्वम् अतएव श्रुतौ “ब्राह्मणेन निष्कारणः षडङ्गः सरह-
<>स्योवेदोध्येतव्य” इत्युक्तम् शिक्षायां तेषां वेदार्थज्ञनोपयो-
<>गित्वा दङ्गत्वं दर्शितम् यथा
<>“छन्दः पादौ तु वेदस्य हस्तौ कल्पोऽथ पठ्यते । ज्योतिषाम-
<>यनं चक्षुर्निरुक्तं श्रोत्रमुच्यते । शिक्षा घ्राणं तु वेदस्य
<>मुखं व्याकरणं स्मृतं तस्माद् साङ्गमधीत्यैव ब्रह्मलोके महीयते
<>इति” अतो वेदार्थज्ञानोपयोगितया एतेषां ग्रन्थानां वेदाङ्ग-
<>त्वम् । “द्वे विद्ये वेदितव्ये” इत्युपक्रम्य “पराचापरा च
<>तत्रापरा ऋग्वेदो यजुर्वेदः सामवेदोऽथर्ववेदः शिक्षा कल्पो
<>व्याकरणं निरुक्तं छन्दोज्योतिषमिति सा परा ययाक्षर-
<>मधिगम्यते” इति श्रुतौ व्याकरणादीनामपरविद्यात्वेन
<>कीर्त्तनं “तेषाञ्च साधनभूतधर्म्महेतुत्वात् षडङ्गसहितानां
<>धर्म्मसाधनत्वेनापरविद्यात्वमिति” भाष्ये उक्तम् । आयु-
<>र्वेदादीनामुपवेदत्वं न्यायादीनामुपाङ्गत्वं यथा च तेषां
<>तथात्वं तथा तत्तच्छब्दे दर्शयिष्यते ।
[Page0073-a+ 38]
<P>तथा ज्योतिषस्याङ्गानि नानाविधानि तत्र प्राधान्यात्
<>त्रिविधानि यथोक्तं वराहसहितायाम् । “ज्योतिःशास्त्र-
<>मनेकभेदविषयं स्कन्धत्रयाधिष्ठितम् तत्कात्र्स्न्योप-
<>नयस्य नाम मुनिभिः सङ्कीर्त्यते संहिता । स्कन्धे-
<>ऽस्मिन् गणितेन या ग्रहगतिस्तन्त्राभिधानन्त्वसौ होरान्यो-
<>ऽङ्गविनिश्चयश्च कथितः स्कन्धस्तृतीयोऽपरः” इति ।
<P>नरपतिजयचर्य्यायान्तु षड्विधान्याङ्गानि समासेनोक्त्वा
<>तेषां विस्तारो दर्शितो यथा
<>“स्वरचक्राणि चक्राणि भूबलानि बलानि च । ज्योतिषं
<>शकुनञ्चैव षडङ्गान्यत्र वच्म्यहम् ॥ यामलेषु च सर्वेषु यान्यु-
<>क्तानि स्वरोदये । विंशतिःस्वरचक्राणि तन्नामानि वदा-
<>म्यहम् । मात्रावर्णो ग्रहोजीवो राशिर्भं पिण्डयोगकौ ।
<>द्वादशाब्दोद्भवञ्चक्रं वर्षायनर्तुमासकम् ॥ पक्षाहं नाडिकं
<>चक्रन्तिथिवारर्क्षयोगकम् । तत्कालेन्दुफलङ्काष्ठास्वरन्देहो-
<>द्भवन्तथा ॥ (इति स्वरचक्रनामानि) । पूर्व्वमुक्तेषु शास्त्रेषु
<>मया ज्ञातानि यानि च चतुरशीतिश्चक्राणि तेषां
<>नामानि वच्म्यहम् ॥ एकाशीतिपदञ्चक्रं शतपत्रं नवां-
<>शकम् । छत्रं सिंहासनं चक्रं कूर्म्मंपञ्चविधात्मकम् ॥
<>भूर्देशं नगरं क्षेत्रं गृहकूर्मञ्च पञ्चकम् । पद्मचक्रं फणी
<>शाख्यं राहुकालानलन्त्रिधा ॥ सूर्य्यकालानलं चक्रं चन्द्र-
<>कालानलन्तथा । घोरकालानलं प्रोक्तं गूढकालानलं
<>बलम् ॥ राशिसूर्य्यसमायोगे चक्रं कालानलं मतम् ।
<>संघट्टकं सप्त ज्ञेयं सप्त कालानलानि च ॥ तिथिवारञ्च
<>नक्षत्रं त्रिधा चैव कुलाकुलम् । कुम्भचक्वं द्विधा प्रोक्तं राशि-
<>नक्षत्रसम्भवम् ॥ प्रस्तारञ्चक्रवेधाख्यैः प्रभेदैस्तु चरन्द्विधा ।
<>भूचरं खेचरं, पान्थं नाडीचक्रं त्रिधा मतम् ॥ कालचक्रं
<>फणिद्वन्द्वं सूर्य्याख्यं चन्द्रजन्तथा । कविचक्रं द्विधा प्रोक्तं
<>स्थानस्वाम्यृक्षपूर्व्वकम् ॥ खलकाख्यं द्विधा चैव कृत्तिकास्थान
<>भादिकम् । कोटचक्राष्टकं प्रोक्तञ्चतुरस्रादिभेदतः ॥
<>गजमश्वं रथं व्यूहं कुन्तं खड्गं छुरीन्धनुः । सौरिं सेवां
<>नरण्डिम्भम्पक्षिमार्गायवृश्चिकम् ॥ सप्तरेखोद्भवञ्चक्रं पञ्च-
<>रेखेन्दुभास्करम् । त्रिविध मात्रिकाचक्रं विजयं श्येनतो-
<>रणम् ॥ अहिलाङ्गलवीजोप्तिवर्षाख्यं सप्तनाडिकम् ।
<>चक्रं सांवत्सरञ्चैव स्थानचक्रं तथैव च ॥ एतानि सर्व-
<>चक्राणि ज्ञात्वा युद्धं समाचरेत् । जयेदिह न सन्देहो
<>शक्रतुल्येऽपि भूभुजि ॥ (इति चक्रनामानि) । स्वरोदयैश्च
<>चक्रैश्च शत्रुर्यत्र समोऽधिकः । तत्र युद्धे बलं ज्ञेयं भूबलैर्विज-
<>यार्थिनाम् ॥ तेषां नामान्यहं वक्ष्ये ख्यातानां ब्रह्मयामले
[Page0073-b+ 38]
<>चतुरशीतिसंख्यानां यद्बलेन जयी रणे ॥ उड्डी जालन्धरी
<>पूर्णा कामकीलैकवीरका । शिलिन्ध्री च महामारी क्षेत्र-
<>पाली च वंशजा ॥ रुद्रकालानला काली कालरेखा
<>निरामया । जयलक्ष्मीर्महालक्ष्मीर्जया विजयभैरवी ॥
<>बाली योगेश्वरी चण्डी जानुबन्धककर्त्तरी । शार्दूली
<>सिंहली तन्वी महामाया महेश्वरी ॥ देवकोटी शिवा शक्ती
<>धूम्रवाणा वराटिका । त्रिमुण्डा मत्सरी धर्म्माऽमृताघृष्टा-
<>ऽक्षया जया ॥ दुर्मती प्रवरा गौरीकाली नरहरी बला ।
<>खेचरी भूचरी गुह्या द्वादशी विष्टिकेवला ॥ त्रैलोक्य-
<>विजया शौरी कराली वडवापरा । रौद्री च शिशुमातङ्गी
<>अभेद्या दहनी मता ॥ बहुबला बर्गभूमी कपाली चानिला-
<>नला । चन्द्रार्कबिम्बभूमी च ग्रहभूराशिलग्नगा ॥ राहु-
<>काला नलीभूमी स्वरभूमि र्द्विधा मता । रुद्रस्त्रिमासिकश्चैव
<>राहुचाष्टविधस्तथा ॥ चन्द्रः सप्तविधः सूर्य्यश्चतुर्द्धा योगिनी
<>त्रिधा । कालबलन्त्रिभेदञ्च तिथिनक्षत्रवारजम् ॥
<>इमानि भूबलान्यत्र ज्ञात्वा यः प्रविशेद्रणे । अरयस्तस्य
<>नश्यन्ति मेघा वातहता यथा ॥ (इति भूबलानि) । शत्रोः
<>समाधिके नाम्नि स्वरैश्चक्रैश्च भूबलैः । स्थानसेनाधिके शत्रौ-
<>बलविज्ञानसंयुते ॥ अभङ्गे चाप्यभेदे च दुःसाध्येदुर्जये-
<>रिपौ । जयोपायमहं वक्ष्ये मन्त्रयन्त्रादिकं बलम् ॥
<>रणाभिषेचनं दीक्षा रणार्चा रणकङ्कणम् । वीरपट्टं रणेपट्टं
<>जयपट्टस्य बन्धनम् ॥ मेखलाकवचं न्यासं मुद्रारक्षां च कङ्क-
<>णम् । औषधन्तिलकं घण्ठागुटिकां च कपर्द्दिकाम् ॥
<>योगेघटितशस्त्राणि शस्त्ररक्षाय मोहनम् । शस्त्रलेपांश्च
<>विविधान् बाणानाम्पिच्छबन्धनम् ॥ शम्बलङ्काहलण्ढक्कां
<>मुरुजम्भस्मधारणम् । मारणं मोहनं स्तम्भविद्वेषोच्चाटनं
<>वशम् ॥ पताकापिच्छकं यन्त्रात्परविद्याविनाशम् । शान्तिकं
<>निजसैन्यस्य सर्वोपद्रवनाशनम् ॥ बलान्येतानि योज्ञात्वा
<>संग्रामं कुरुते नृपः । असाध्यस्तस्य नैवास्ति शत्रुः कोऽपि
<>महीतले ॥ (बलाबलनामानि) । गणितं व्यवहारञ्च होरा-
<>ज्ञानं परिस्फुटम् । त्रिस्कन्धं ज्योतिषं वक्ष्ये जयचर्य्यां
<>स्वरोदये ॥ खेचरानयनं स्पष्टं पञ्चाङ्गं तिथिसाधनम् ।
<>उदयास्तमनञ्चक्रक्रान्तिं वक्ष्ये यथामति ॥ नतोन्मतप्रमाणञ्च-
<>भावसन्धिप्रसाधनम् । ग्रहाणां षड्बलं वक्ष्ये राशिभावबला-
<>न्वितम् ॥ राशिसंज्ञाप्रभेदञ्च खेचराणां तथैव च । नॄणां
<>जन्मफलं वक्ष्ये ऋक्षराश्यंशलग्नजम् ॥ फलञ्चद्रार्कयोगानां
<>ग्रहाणां स्वोच्चनीचकम् । आयुर्द्दायं दशाश्चैव तासा-
<>ङ्कालप्रवेशनम् ॥ तस्माल्लग्नं ग्रहान्स्पष्टान्दशान्तर्द्दशयोः
[Page0074-a+ 38]
<>फलम् । ग्रहवर्गाष्टकं स्पष्टं तस्माद्दिनफलं वदेत् ॥ ताजि-
<>काज्जन्मलग्नस्य साधनञ्च परिस्फुटम् । वर्षमासदिवालग्नन्त-
<>द्दशान्तत्फलन्ततः ॥ छायोत्पत्तिं त्रिधा वक्ष्ये विषुमध्ये
<>दिनेष्टकम् । दिनमानं दिनं भुक्तमुदयभं घटीषु च
<>सिद्धच्छायात्रिषष्टिञ्च दुष्टमासपविंशति । लग्नोदयान्-
<>स्वदेशीयान् तेभ्योलग्नस्य साधनम् ॥ लग्नमानन्तथा होरा-
<>द्रेष्काणं सप्तमांशकम् । नवांशं द्वादशं त्रिंशम् उदये
<>सप्तसाधनम् ॥ तिथेः प्रकरणं वक्ष्ये वारनक्षत्रयोगजम् ।
<>योगाख्यं करणाख्यञ्च मुहूर्त्तान् संक्रमोद्भवम् ॥ चन्द्रतारा-
<>बलञ्चैव पक्षभेदेन संयुतम् । शुभाशुभांश्च योगांश्च तिथि-
<>वारर्क्षयोगजान् ॥ सिद्धं संवर्त्तकञ्चैव तथा वारशुभा-
<>शुभम् । अवमन्त्रिदिनं वक्ष्ये ततो योगन्त्रिपुष्करम् ॥
<>यमघण्टं यमदंष्ट्रां क्रकचार्गलपातकान् । कुमारन्तरुणं
<>वृद्धं शूलातिशूलयोगिनीम् ॥ वारशूलन्तथा कालं काल-
<>वेलां परिस्फुटम् । कालहोरार्द्धयामञ्च कुलिकङ्कण्टकद्वयम् ॥
<>फलं ग्रहस्य धिष्ण्यस्य वत्सभार्गवयोः फलम् । दशां चान्त-
<>र्द्दशां स्थूलां वक्रातिचारयोः फलम् ॥ पीडास्थानानि
<>खेटानां ग्रहावस्थां तथैवच । भावफलं सन्धिफलं लता-
<>वेधमुपग्रहान् ॥ शीघ्रवक्रग्रहोद्देशङ्गोचरं गोचरव्यधम् ।
<>विवाहञ्च प्रतिष्ठाञ्च दीक्षायात्राप्रवेशनम् ॥ वास्तुदीपो-
<>र्द्धविन्यासं कालविंशोपकांस्तथा । जलयोगार्थकाण्डञ्च
<>वर्षमासदिनार्द्धकृत् ॥ तिथ्यादिपञ्चकं खेटञ्चन्द्रन्तत्काल
<>सम्भवम् । अवस्थान्नष्टमुष्टिञ्च लोकचिन्तां वदाम्यहम् ॥
<>अङ्गस्पन्दादि सर्वाणि कालचिह्नानि यानि च । दुष्ट-
<>रिष्टान्यहं वक्ष्ये तथा तेषाञ्च शान्तिकम् ॥ ज्योतिरङ्गमिदं
<>सर्वं ये जानन्ति मनीषिणः । दीपवत्तान्विजानीयान्मोहा-
<>न्धकारनाशने” इति ॥
<P>गर्गसंहितायां तु चतुर्विंशतिसंख्यानि अङ्गानि उपा-
<>ङ्गानि चत्वारिंशदिति ज्योतिरङ्गानि चतुःषष्टिविधान्युक्तानि
<>यथा “यथैव वेदस्याङ्गानि षडुक्तानि मनीषिभिः । चतुःषष्टि-
<>स्तथाङ्गानि ज्योतिषस्य विदुर्बुधा” इत्युपक्रम्य गणितज्ञान-
<>पूर्व्वकं तज्ज्ञानमावश्यकमित्युक्त्वा तद्विभागा दर्शिता यथा
<>“तस्मात् कृत्स्नमधीत्याग्रे वेदाङ्गं कालसाधनम् । ज्योति-
<>षामयनाङ्गानि चतुःषष्टिन्ततः पठेत् । येषामग्रे कर्मगुणौ
<>चन्द्रलग्ने त्वनन्तरम् । नक्षत्रकेन्द्रभे चैव द्विवर्गः प्रथमः
<>स्मृतः । राहौ बृहस्पतौ शुक्रे, धूम्रकेतौ शनैश्चरे ।
<>अङ्गारके बुधेऽर्के च चारानष्टौ ततः पठेत् । चक्रेष्वन-
<>न्तरं चक्रं मृगचक्रं तथैव च । श्वचक्रं वातचक्रं च
[Page0074-b+ 38]
<>चक्राङ्गेषु चतुष्टयम् । वास्तुविद्याङ्गविद्या च वायसानां
<>तथैव च । ज्ञेयास्तिस्रस्तु विद्यैता वृद्धगर्गमताः शुभाः ।
<>स्वातीयोगं तथाषाढारोहिण्यायोगमेव वा । एतान् कृत्स्नान्
<>विजानीयात् भयोगान् वै विशेषतः । रहस्यं चेतीहाङ्गानि
<>चतुर्विंशतिरीरिताः । अतऊर्द्ध्वं प्रवक्ष्यामि उपाङ्गानीह
<>नामतः । अनुपूर्व्वाद्विधानेन चत्वारिंशद्धि नामतः ।
<>ग्रहकोशो ग्रहयुद्धं ग्रहशृङ्गाटकं तथा । कृत्स्नं ग्रहे-
<>श्वराणाञ्च ग्रहपाकास्तथैव च । विपथाश्चाग्निवर्षाश्च सेना-
<>व्यूहस्तथैव च । मयूरचित्रोपनिषदुपहारप्रशान्तयः ।
<>तत्रान्तिके तुलाकोशोद्भवन्तत्रोपधारयेत् । सर्व्वभूतहितां-
<>चैव तथा पुष्पलतां विदुः । उपानहोस्तथा च्छेदोवस्त्र-
<>च्छेदस्तथैव च । कृत्स्नोभुवनकोशश्च गर्भाधानादिकं तथा
<>निर्घातो भूमिकम्पश्च परिवेषास्तथैव च । ऋतुस्व-
<>भावाः सन्त्येवं तथोल्काश्चोपधारयेत् । सांवसरस्तथा युक्तः
<>शास्त्राणां देशकोभवेत् । बलाबलं तु विज्ञेयं बहु यत्र
<>बलं वदेत् । चतुःषष्ट्यङ्गमेतत्तु संवत्सरमुदाहृतमिति” ।
<>एवञ्च गणितादित्रयं प्रधानाङ्गत्वात् स्कन्धसंज्ञम् अन्यानि
<>तु अप्रधानान्यङ्गानीति क्वचित् संक्षेपत उक्तानि, क्वचिच्च
<>विस्तरत इति विशेषः । गर्गोक्तविभागाभिप्रायेणैव मुद्रा-
<>राक्षसे “कृतपरिश्रमोऽस्मि चतुःषष्ट्यङ्गे ज्योतिषे” इति
<>सूत्रधारवाक्यम् । बृहत्संहितायां तु गर्गोक्तान्येव प्रायशो-
<>ऽङ्गानि प्रदर्शितानि तेषां स्वरूपादिकं तत्तच्छब्देवक्ष्यते ।
<P>दृश्यकाव्ये मुखप्रतिगर्भविमर्षोपसंहृतिरूपसन्धिपञ्चकस्य
<>चतुःषष्टिरङ्गानि यथोक्तं साहित्यदर्पणे “उपक्षेपः परिकरः
<>परिन्यासो विलोभनं । युक्तिः प्राप्तिः समाधानं विधानं परि-
<>भावना ॥ उद्भेदः करणं भेदः एतान्यङ्गानि वै मुखे” (इति
<>मुखस्य १२) “विलासः परिसर्पश्च विधृतं तापसं तथा । नर्म्म
<>नर्म्मद्युतिश्चैव तथा प्रशमनं पुनः ॥ विरोधश्च प्रतिमुखे तथा
<>स्यात् पर्य्युपासनम् । पुष्पं वज्रमुपन्यासो वर्ण्णसंहार इत्यपि”
<>(इति प्रतिमुखस्य १३) ॥ “अभूताहरणं मार्गो रूपोदाहरणं
<>क्रमः । संग्रहश्चानुमानञ्च प्रार्थनाक्षिप्तिरेव च ॥ त्रोटका-
<>धिबलोद्वेगा गर्भे स्युर्विद्रवस्तथा (इति गर्भस्य १२) । “अप-
<>वादोऽथ सम्फेटो व्यवसायो द्रवो द्युतिः । शक्तिः प्रसङ्गः
<>खेदश्च प्रतिषेधो विरोधनम् ॥ प्ररोचना विमर्षे स्यादादानं
<>छादनं तथा (इति विमर्षस्य १३) । “सन्धिर्विबोधो ग्रथनं
<>निर्ण्णयः परिभाषणम् । कृतिः प्रमाद आनन्दः समयो-
<>ऽप्युपगूहनम् ॥ भाषणं पूर्व्ववाक्यञ्च काव्यसंहार एव
<>च । प्रशस्तिरिति संहारे ज्ञेयान्यङ्गानि नामतः” (उप-
[Page0075-a+ 38]
<>संहारस्य १४) ॥ चतुःषष्टिविधं ह्येतदङ्गं प्रोक्तं मनी-
<>षिभिः । कुर्य्यादनियते तस्य सन्धावपि निवेशनम् ।
<>रसानुगुणतां वीक्ष्य रसस्यैव हि मुख्यता । ६ परिच्छेदे
<LEND>
