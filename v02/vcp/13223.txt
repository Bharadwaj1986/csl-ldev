<L>13223<pc>1948,a<k1>कार्त्तिक<k2>कार्त्तिक
कार्त्तिक¦ पु० कृत्तिकानक्षत्रेण युक्ता पौर्णमासी कृत्तिका +
अण् ङीप् कार्त्तिकी साऽस्मिन् मासे अण् पक्षे ठक् । वैशा
खावधिके सप्तमे १ चान्द्रेमासे यन्मासीयपौर्णमास्यां कृत्ति-
कानक्षत्रसम्बन्धः सम्भवति तादृशे मासे तस्य च यथा तथा
त्वं तथा सू० सि० रङ्गनाथाभ्यां दर्शितं यथा
[Page1948-b+ 38]
“नक्षत्रनाम्ना मासास्तु ज्ञेयाःपर्वान्तयोगतः” सू० सि० ।
“माससञ्ज्ञा महानक्षत्रनाम्नेति । पर्वान्तयोगतः पर्वान्तः
पूर्णिमान्तः तस्य योगात्तत्सम्बन्धात् । नक्षत्रसंज्ञया मासाः ।
तुकाराच्चान्द्रामासा ज्ञेया इति तात्पर्यार्थः । तथा हि
यद्दर्शान्तावधिकश्चान्द्रो मासस्तदभ्यन्तरस्थितपूर्णिमान्तस्थित-
चन्द्रनक्षत्रसञ्ज्ञः । यथाचित्रासम्बन्धाच्चैत्रः । विशाखास-
म्बन्धाद्वैशाखः । ज्येष्ठासम्बन्धाज्ज्यैष्ठः । आषाढासम्ब-
न्धादाषाढः । श्रवण सम्बन्धाच्छ्रावणः । भाद्रपदासम्ब-
न्धाद्भाद्रपदः । अश्विनीसम्बन्धादाश्विनः । कृत्तिकासम्ब-
न्धात् कार्तिकः । मृगशीर्षसम्बन्धान्मार्गशीर्षः । पुष्यसम्बन्धात्
पौषः मघासम्बन्धान्माघः । फाल्गुनीसम्बन्धात् फाल्गुन
इति । ननु पूर्णिमान्ते तत्तन्नक्षत्राभावे कथं तत्सञ्ज्ञा
मासानामुचितेत्यत आह” रङ्ग० ।
“कार्तिक्यादिषु संयोगे कृत्तिकादि द्वयं द्वयम् । अन्त्यो-
पान्त्यौ पञ्चमश्च त्रिधा मासत्रयं स्मृतम्” सू० सि० ।
“नक्षत्रसंयोगार्थमिति निमित्तसप्तमी । कार्तिक्यादिषु
कार्तिकमासादीनां पौर्णमासीष्वित्यर्थः । कृत्तिकादि द्वयं
द्वयं नक्षत्रं कथितं कृत्तिकारोहिणीभ्यां कार्तिकः । मृगा-
र्द्राभ्यां मार्गशीर्षः । पुनर्वसुपुष्याभ्यां पौषः । अश्लेषाम-
घाभ्यां माघः । चित्रास्वातीभ्यां चैत्रः । विशाखानुरा-
धाभ्यां वैशाखः । ज्येष्ठामूलाभ्यां ज्यैष्ठः । पूर्वोत्तराषा-
ढाभ्यामाषाढः । श्रवणधनिष्ठाभ्यां श्रावण इति फलितम् ।
अवशिष्टमासानामाह । अन्त्योपान्त्याविति । अत्र कार्ति-
कस्यादित्वेन ग्रहादन्त्य आश्विनः । उपान्त्यो भाद्रपदः ।
एतौ मासौ पञ्चमः फालगुनः । चकारः समुच्चयः इति
मासत्रयं त्रिधा स्थानत्रय उक्तम् । रेवत्यश्विनीभरणीति
नक्षत्रत्रयसम्बन्धादाश्विनः । शततारापूर्वोत्तराभाद्रपदेति
नक्षत्रत्रयसम्बन्धाद्भाद्रपदः । पूर्वोत्तराफाल्गुनीहस्तेति नक्ष-
त्रत्रयसम्बन्धात् फाल्गुन इति सिद्धम्” रङ्गनाथ ।
<फ्>आन्द्रकार्त्तिकत्वञ्च तुलाराशिस्थरव्यारब्धशुक्लप्रतिपदा-
दिदर्शान्तत्वम् “मीनादिस्थो रविर्य्येषामारम्भप्रथमक्षणे ।
भवेत्तेऽब्दे चान्द्रमासाश्चैत्राद्या द्वादश स्मृताः” व्यास
वचनात् । २ तुलास्थरविके तादृशे सौरमासे । तल्लक्षणन्तु
तुलास्थरविकत्रिं शद्दिनत्वं सौरकार्त्तिकत्वम् । “चन्द्रमाः
कृष्णपक्षान्ते सूर्य्येण सह युज्यते । सन्निकर्षादथारभ्य
सन्निकर्षमथापरम् । चन्द्रार्कयोर्बुधैर्मासश्चान्द्रैत्यभि-
धीयते । आदित्यराशिभोगेन सौरोमासः प्रकीर्त्तितः”
इति विष्णुध० वचनात् । “चण्डालो जायते राजन्!
[Page1949-a+ 38]
कार्त्तिके मांसभक्षणात्” पद्म पु० “शेते विष्णुः सदाषाढे
भाद्रे च परिवर्त्तते । कार्त्तिके परिबुध्येत शुक्लपक्षे
हरेर्दिने” मत्स्यपु० । तत्र नानार्थशब्दानामेकत्र शक्ति-
रन्यत्र लक्षणेति सिद्धान्तात् चान्द्रे मुख्यत्वम्, सौरे गौण-
त्वमिति रघु० । उभयत्र शक्तिरिति कालमाधवीये
स्थितम् । मासशब्दे विवृतिः । एवं मार्गादीनां चान्द्र-
सौरलक्षणमूह्यम् । ३ कृत्तिकानक्षत्रयुक्तपौर्ण्णमासीघटिते
अर्द्धमासात्मके तत्पक्षे च । “नक्षत्रेण युक्तः कालः”
“सास्मिन् पौर्ण्णमासीति संज्ञायाम्” पा० व्या० जया-
दित्येन अस्मिन्निति दशरात्रादिव्यावृर्त्त्यर्थं मासार्द्धमास-
संवत्सराणामिय संज्ञेति व्याख्याय उदाहृतं पौषो-
मासः पोषोऽर्द्धमासः पौषः संवत्सर इति” । गुरोः
कृत्तिकारोहिण्योरन्यतरनक्षत्रेण पर्वान्तयोगे गुरोरस्तो-
दयोपलक्षिते ४ वर्षे च यथोक्तं सू० सि० रङ्गनाथाभ्याम्
“अथ प्रसङ्गात् कार्तिकादिवृहस्पतिवर्षाण्याह” रङ्ग० ।
“वैशाखादिषु कृष्णे च योगः पञ्चदशे तिथौ । कार्तिका-
दीनि वर्षाणि गुरोरस्तोदयात् तथा” सू० सि० ।
<फ्>“यथा पौर्णमास्यां नक्षत्रसम्बन्धेन तत्सञ्ज्ञो मासो
भवति । तथेति समुच्चयार्थकम् । वृहस्पतेः सूर्यसान्निध्यदू-
रत्वाभ्यामस्तादुदयाद्वा वैशाखादिषु द्वादशसु मासेषु कृष्ण-
पक्षे पञ्चदशे तिथौ अमायामित्यर्थः । चकारः पौर्ण-
मासीसम्बन्धसमुच्चयार्थकः । योगे उक्तनक्षत्रमम्बन्धे--कार्ति-
कादीनि द्वादश वर्षाणि भवन्ति । वैशाखकृष्णपक्षीया-
मायां वृहस्पतेरस्त उदये वा जाते सति तदादि
वृहस्पतिर्वषं कृत्तिकादिनक्षत्रसंबन्धात् कार्तिकस--ञ्-
ज्ञम् । एवं ज्यैष्ठाषाढश्रावणभाद्रपदाश्विनमार्गशीर्षपौष-
माघफाल्गुनचैत्रामादिषु मृगपुष्यमघापूफाचित्राविशाखा-
ज्येष्ठापूर्वाषाश्रवणपूभाश्विनीदिन नक्षत्रसम्बन्धान्मार्ग शीर्षा-
दीनि भवन्ति । अत्रापि प्रोक्तनक्षत्रद्वयत्रयसम्बन्धः प्रागु-
क्तो बोध्यः । अमेत्याद्युपलक्षणम् । तेन यद्दिने बृह-
स्पतेरुदयोऽस्तो वा तद्दिने यच्चन्द्राधिष्ठितनक्षत्रं तत्स-
ञ्ज्ञं बार्हस्पत्यं वर्षं भवतीति तात्पर्यम् । संहिताग्रन्थऽ-
स्तोदयवशाद्वर्षोक्तिः परमिदानीमुदयवर्षव्यवहारो गणकै-
र्गण्यते “येनोदितेज्य” इत्युक्तेरिति” रङ्ग० ।
<फ्>तस्य च विवृतिः मलमासतत्त्वे यथा
<फ्>“यथा मासानां पौर्णमास्यां कृत्तिकादिसम्बन्धात् कार्त्ति-
कादित्वं तथा वर्षाणां वृहस्पतेरस्तोदयसम्बन्धात् कार्त्तिका-
दित्वम् तेन कृत्तिकारोहिण्योरेकतरस्मिन् वृहस्पतेरस्तो-
[Page1949-b+ 38]
दयैकतरलाभे कार्त्तिकवर्षम् एवं मार्गशीर्षादि । यत्र वर्ष-
द्वयघटकयोनेक्षत्रयोरेकतरस्मिन्नस्तं गतोगुरुरन्यस्मिन्नदेति
तत्र का गतिरेति चेत् कार्त्तिकोत्तरं मार्गशीर्षं
मार्गशीर्षोत्त्रं पौषमित्यादिकमाद्गतिः”
<फ्>वार्हस्पत्यवर्षप्रयोजनमुक्तं सू० सि० “वार्हस्पत्येन षष्ठ्यब्दं
ज्ञेयं नान्यैस्तु नित्यशः” । षष्ठ्यब्दं प्रभवादिवर्षाणि ।
<फ्>यथा च कार्त्तिकशब्दस्य कार्त्तिकीयुक्तार्द्धमासपरत्वं वर्षभेद
परत्वं च जयादित्येन दर्शितं तथा आग्रहायणाश्विना-
षाढ शब्दानामपि तादृशपौर्ण्णमार्साघटितपक्षवत्सरपरत्वं
पूर्व्वमनुक्तमपि ज्ञेयम् ।
<फ्>कृत्तिकाणामयं पोष्यत्वेन अण् । अग्नौ निषिक्तरुद्र-
तेजोजाते ५ स्कन्दे देवे । तस्य कृत्तिकापोष्यत्वकथा च
भा० आनु० ८४ अ० यथा ।
<फ्>“शूलपाणेभर्ग वतो रुद्रस्य च महात्मनः । गिरौ
हिमवति श्रेष्ठे तदा भृगुकुलोद्वह । देव्या विवाहे निर्वृत्ते
रुद्राण्या भृगुनन्दन! । समागमे भगवतो देव्या सह महा-
त्मनः । ततः सर्व्वे समुद्विग्ना देवं रुद्रमुपागमन् । ते
महादेवमासीनं देवीञ्च वरदामुमाम् । प्रसाद्य शिरसा सर्व्वे
रुद्रमूचुर्भृगूद्वह! । अयं समागसो देव! देव्या सह तवा-
नघ! । तपस्विनस्तपस्विन्या तेजस्विन्याऽतितेजसः । अमो-
घतेजास्त्वं देव! देवी चेयमुमा तथा । अपत्यं युवयोर्द्देव!
बलवद्भविता विभो! । तन्नूनं त्रिषु लोकेषु न कञ्चिच्छे-
षयिष्यति । तदेभ्यः प्रणतेभ्यस्त्वं देवेभ्यः पृथुलोचन! ।
वरं प्रयच्छ लोकेश! त्रैलोक्यहितकाम्यया । अपत्यार्थं
निगृह्णीष्वतेजः परमकं विभो! । त्रैलोक्यसारौ हि युवां,
लोकं सन्तापयिष्यथः । तदपत्यं हि युवयोर्द्देवानभिभवे-
द्ध्रुवम् । न हि ते पृथिवी देवी नच द्यौस्त्रिदिवं विभो! ।
नेदं धारयितुं शक्ताः समस्ता इति नो मतिः । तेजः प्र-
भावनिर्द्दग्धं तस्मात् सर्व्वमिदं जगत् । तस्मात् प्रसादं
भगवन! कर्त्तुमर्हसि नः प्रभो! । न देव्यां सम्भवेत्पुत्त्रो
भवतः सुरसत्तम! । धैर्य्यादेव निगृह्लीष्व तेजो ज्वलित-
मुत्तमम् । इति तेषां कथयतां भगवान् गोवृषध्वजः ।
एवमस्त्विति देवांबवान् विप्रर्षे । प्रत्यभाषत । इत्युक्त्वा चोर्द्ध्व-
मनयद्रेतो वृषभवाहनः । ऊर्द्ध्वरेताः समभवत्ततः प्रभृति
चापि सः । रुद्राणी तु ततः क्रुद्धा प्रजोच्छेदे तथा कृते ।
देवानथाब्रवीत्तत्र स्त्रीभावात् परुषं वचः । यस्मादपत्य-
काभो वै भर्त्ता मे विनिवर्त्तितः । तस्मात् सव्व सुरा यूय-
भनपत्या भविष्यथि । प्रजोच्छदो मम कृतो यस्माद्य
[Page1950-a+ 38]
ष्माभिरद्य वै । तस्मात् प्रजा वः खगमाः सर्व्वेषां न
भविष्यति । पावकस्तु न तत्रासीच्छापकाले भृगूद्वह! ।
दे देवाव्यास्तथा शापादनपत्यास्तथाऽभवन् । रुद्रस्तु तेजो-
ऽप्रतिम धारयामास वै तदा । प्रस्कन्नन्तु ततस्तस्मात् कि-
ञ्चित्तत्रापतद्भुवि । उत्पपात तदा वह्नौ ववृधे चाद्भु-
तोपमम् । तेजस्तेजसि संपृक्तमात्मयोनित्वमागतम्“ ।
इत्युपक्रम्य तारकासुरेण बाधितानां देवानां ब्रह्मसमीपे वर-
प्रार्थनादिकमुक्तं यथा
<फ्>“देवा ऊचुः । असुरस्तारको नाम त्वया दत्तोवरः
प्रभो! । सुरानृषींश्च क्लिश्नाति बधस्तस्य विधीयताम् ।
तस्माद्भयं समुत्पन्नमस्माकं वै पितामह! । परित्रायस्व नो
देव! न ह्यन्या गतिरस्ति नः । ब्रह्मोवाच । समोऽहं
सर्व्वभूतानामधर्म्मं नेह रोचये । हन्यतां तारकः क्षिप्र
सुरर्षिगणबाधिता । वेदा धर्म्माश्च नोच्छेद गच्छेयुः
सुरसत्तमाः! । विहितं पूर्व्वमेवात्र मया वै व्येतु वो
ज्वरः । देवा ऊचुः । वरदानाद्भगवतो दैतेयोबलग-
र्व्वितः । देवैर्न शक्यते हन्तुं स कथं प्रशमं व्रजेत् । स
हि नैव स्म देवानां न सुराणां न रक्षसाम् । बध्यः स्यामिति
जग्राह वरं त्वत्तः पितामह! । देवाश्च शप्ता रुद्राण्या
प्रजोच्छेदे पुरा कृते । न भविष्यति वोऽपत्यमिति सर्व्वे
जगत्पते! । ब्रह्मोवाच । हुताशनो न तत्रासीच्छाप-
काले सुरोत्तमाः! । स उत्पादयिताऽपत्य बधाय त्रिद-
शद्विषाम् । तद्वै सर्व्वानतिक्रम्य देवदानवराक्षसान् ।
मनुष्यानथ गन्धर्व्वान्नागानथ च पक्षिणः । अस्त्रेणा-
मोघपातेन शक्त्या तं घातयिष्यति । यतो वो भयमुत्पन्नं
ये चान्ये सुरशत्रवः । सनातनो हि संकल्पः काम
इत्यभिधीयते । रुद्रस्य रेतः प्रस्कन्नमग्नौ निपतितञ्च
यत् । तत्तेजोऽग्निर्म्महद्भूतं द्वितीयमिव पावकम् । बधार्थं
देवशत्रूणां गङ्गायां जनयिष्यति । स तु नावाप तं
शापं नष्टः स हुतभुक् तदा । तस्माद्वो भयहृद्देवाः!
समुत्पत्स्यति पावकिः । अन्विष्यतां वै ज्वलनस्तथा
चाद्य नियुज्यताम् । तारकस्य बधोपायः कथितो वै
मयाऽनघाः! । न हि तेजस्विनां शापास्तेजःसु प्रभवन्ति
वै । बलान्यतिबलं प्राप्य दुर्ब्बलानि भवन्ति वै । हन्या-
दबध्यान् वरदानपि चैव तपस्विनः । सङ्कल्पाभिरुचिः
कामः सनातनतमोऽभवत् । जगत्पतिरनिर्द्देश्यः सर्व्वगः
सर्व्वसावनः । हृच्छयः सर्व्वभूतानां ज्येष्ठो रुद्रादपि
पभुः । अन्विष्यतां स तु क्षिप्रं तेजोराशिर्हुताशनः ।
[Page1950-b+ 38]
स वो मनोगतं कामं देवः सम्पादयिष्यति । एतद्वाक्य-
मुपश्रुत्य ततो देवा महात्मनः । जग्मुः संसिद्धसङ्कल्पाः
पर्य्येषन्तो विभावसुम् । ततस्त्रैलोक्यमृषयो विचिन्वन्तः
सुरैः सह । काङ्क्षन्तो दर्शनं वह्नेः सर्व्वे तद्गतमानसाः ।
परेण तपसा युक्ताः श्रीमन्तो लोकविश्रुताः । लोकान-
न्वचरन् सिद्धाः सर्व्व एव भृगूत्तम! । नष्टमात्मनि संलीनं
नाधिजन्मुर्हुताशनम् । ततः सञ्जातसन्त्रासानग्नेर्द्दर्शन-
लालसान् । जलेचरः क्लान्तमनास्तेजसाऽग्नेः प्रदीपितः ।
उवाच देवान्मण्डूको रसातलतलोत्थितः” इत्युपक्रम्य ८५
अ० देवैरग्निसमागमेततो देवैः प्रार्थितवरादिमुक्तं यथा ।
<फ्>“अग्निरुवाच । ब्रत यद्भवतां कार्य्यं कर्त्ताऽस्मि तदहं
सुराः! । भवतन्तु वियोज्योऽस्मि मा वोऽत्रास्ति विचा-
रणा । देवा ऊचुः । असुरस्तारको नाम ब्रह्मणो वर-
दर्पितः । अस्मान् प्रबाधते वीर्य्याद्बधस्तस्य विधीयताम् ।
इमान् देवगणास्तात! प्रजापतिगणांस्तथा । ऋषीँश्चापि
महाभाग! परित्रायस्व पावक! । अपत्यं तेजसा युक्तं
प्रवीरं जनय प्रभो! । यद्भयं नोऽसुरात्तस्मान्नाशयेद्धव्यवा-
हन! । शप्तानां नो महादेव्या नान्यदस्ति परायणम् ।
अन्यत्र भवतो वीर्य्यात्तस्मात्त्रायस्व नः प्रभो! । इत्युक्तः
स तथेत्युक्त्वा भगवान् हव्यबाहनः । जगामाथ दुराधर्षो
गङ्गां भागीरथीं प्रति । तया चाप्यभवन्मिश्रो गर्भञ्चास्या
दधे तदा । ववृधे स तदा गर्भः कक्षे कृष्णगतिर्यथा ।
नेजसा तस्य देवस्य गङ्गा विह्वलचेतना । सन्तापमगम-
त्तीव्रं सा सोढुं न शशाक ह । आहिते ज्वलनेनाथ
गर्भे तेजःसमन्विते । गङ्गायामसुरः कश्चिद्भैरवं नाद-
मानदत् । अबुद्धिपतितेनाथ नादन विपुलेन सा । वित्र-
स्तोद्भ्रान्तनयना गङ्गा विह्वललोचना । विसज्ञा नाशकद्-
गर्मं वोढुमात्मानमेव च । सा तु तेजःपरीताङ्गी कम्प-
यन्तीव जाह्नवी । उवाच ज्वलनं विप्र! तदा गर्भबलोद्धृता ।
न ते शक्ताऽस्मि भगवंस्तेजसोऽस्य विधारणे । विमूढाऽस्मि
कृताऽनेन न मे स्वास्थ्यं यथा पुरा । विह्वला चास्मि
भगवंश्चेतो नष्टञ्च मेऽनघ! । धारणे नास्य शक्ताऽहं गर्भस्य
तपतां वर! । उत्स्रक्ष्येऽहमिमं दुःखान्न तु कामात् कथ-
ञ्चन । न तेजसोऽस्ति संम्पर्शो मम देव! विभावसो! ।
आपदर्थे हि सम्बन्धः सुसूक्ष्मोऽपि महाद्युते! । तदन्न
गुणसम्पन्नमितरद्वा हुताशन! । त्वय्येव तदहं मन्येधर्म्मा-
धर्म्मौ च केवलौ । तामुवाच ततो वह्निर्धार्य्यतां धार्य्य-
तामिति । गर्भो मत्तेजसा युक्तो महागुणफलोदयः ।
[Page1951-a+ 38]
शक्ता ह्यसि महीम् कृत्स्नां वोढुं धारयितु तथा । न
हि ते किञ्चिदप्राप्यमन्यतो धारणडते । सा वह्निना
वार्य्यमाणा देवेरपि सरिद्वारा । ससुत्ससर्ज्ज तं गर्भं मेरौ
गिरिवरे तदा । समर्था धारणे चापि रुद्रतेजःप्रधर्षिता ।
नाशकत्तं तदा गर्भं संधारयितुमोजमा । सा समुत्सृज्य
तं दु खाद्दीप्तवैश्वानरप्रभम् । दर्शयामास चाग्निस्तां तदा
गङ्गां भृगूद्वह! । पप्रच्छ सरितां श्रेष्ठां कच्चिद्गर्भः सुखो-
दयः । कोदृग्वर्णोऽपि वा देवी कीदृग्रूपश्च दृश्यते ।
तेजसा केन वा युक्तः सर्व्वमेतद्ब्रवीतु मे” ।
<फ्>“गङ्गोवाच । जातरूपः स गर्भो वै तेजसां त्वमिवा-
नघ! । सुवर्ण्णो विमलो दोप्तः पर्व्वतञ्चावभासयत् । पद्मो-
त्पलविमिश्राणां ह्रदानामिव शीतलः । गन्धोऽस्य सक-
दम्बानां तुल्यो वै तपतांवर! । तेजसा तस्य गर्भस्य भास्क-
रस्येव रश्मिभिः । यद्द्रव्यं परिसंसृष्टं पृथिव्यां पर्व्वतेषु
च । तत् सर्व्वं काञ्चनीभूतं समन्तात् प्रत्यदृश्यत । पर्य्य-
धावत शैलांश्च नदीः प्रस्रवणानि च । व्यादीपयँस्तेजसा
च त्रैलोक्यं सचराचरम् । एवं रूपः स भगवन्! पुत्रस्ते
हव्यवाहन! । सूर्य्यवैश्वानरसमः कान्त्या सोम इवापरः ।
एवमुक्त्वा तु सा देवी तत्रैवान्तरधीयत । पावकश्चापि
तेजस्वी कृत्वा कार्य्यं दिवौकसाम् । जगामेष्टं ततो देशं
तदा भार्गवनन्दन! । एतैः कर्म्मगुणैर्लोके नामाग्नेः परि-
ग यते । हिरण्यरेता इति वै ऋषिभिर्व्विबुधैस्तथा । पृथिवी
च तदा देवी ख्यातोवसुमतीति वै । स तु गर्भो महातेजा
गाङ्गेयः पावकोद्भवः । दिव्यं शरवणं प्राप्य ववृधेऽद्भुत-
दर्शनः । ददृशुः कृत्तिकास्तन्तु बालार्कसदृशद्युतिम् ।
पुत्रञ्चैताश्च तं बालं पुपुषुस्तन्यविस्रवैः । ततः स कार्त्ति-
केयत्वमवाप परमद्युतिः । स्कन्नत्वात् स्कन्दताञ्चापि
गुहावासाद्गुहोऽभवत्” । अधिकं कार्त्तिकेयशब्दे वक्ष्यते ।
कार्त्तिकस्येयम् अण् ङीप् । कार्त्तिकी ६ देवीशक्तिभेदे
कौमार्य्याम् नवपत्रिकान्तर्गते जयन्तीस्थे ७ देवीभेदे च
कृत्तिकानक्षत्रेण युक्ता पौर्णमासी अण् ङीप् । चान्द्र-
कार्त्तिकमासस्य ८ पौर्णमास्याम् स्त्री । “कार्त्तिक्याः
आग्रहायणो मासे” महाभा० ।
<LEND>
