<L>45955<pc>5281,b<k1>सामन्<k2>सामन्
सामन्¦ न० सो--मनिन् । “अग्ने आया हि” इत्यादिके
१ वेदभेदे तत्रोक्तामृचमधिकृत्य गेये २ गानभेदे “ऋच्यध्यूढं
साम गीयते” छान्दोग्योप० । साम्नो गोनरूपत्वं गानशब्दे
२५७२ पृ० दृश्यम् तद्भेदादिकं वेदगाने ऊहगानादौ
मूलग्रन्थे च दृश्यं सामवेदस्य विभागादि चरणव्यूहे
दृश्यम् । तच्छाखाभेदाः बेदशब्दे ४९३४ पृ० दृश्याः ।
राज्ञां “सामभेदस्तथा दानो दण्डश्चेत्युक्ते ३ उपायभेदे
तस्य विषयादिकं मत्स्यपु० २२१ अ० उक्तं यथा
मत्स्य उवाच “सामभेदस्तथा दानो दण्डश्च मनुजेश्वर! ।
उपेक्षा च तथा माया इन्द्रजालञ्च पार्थिव ।! प्रयोगाः
कथिताः सप्त तन्मे निगदतः शृणु । द्विविधं कथितं
साम तथ्यञ्चातथ्यमेव च । तत्राप्यतथ्यं साधूनामाक्रो-
शायैव जायते । तत्र साधुः प्रयत्नेन सामसाध्यो नरो-
त्तम! । महाकुलीना ऋजवो धर्मनित्या जितेन्द्रियाः ।
सामसाध्या न चातथ्यन्तेषु साम प्रयोजयेत् । तथ्यं
साम च कर्त्तव्यं कुलशीलादिवर्णनम् । तथा तदुप-
चाराणां कृतानाञ्चैव वर्णनम् । अनयैव तथा युक्त्या
कृतज्ञाख्यापनं स्वकम् । एवं साम्ना च कर्त्तव्या वशगाः
धर्मतत्पराः । साम्ना यद्यपि रक्षांसि गृह्णन्तीति परा-
श्रुतिः । तथाप्येतदसाधूनां प्रयुक्तं नोपकारकम् ।
अतिशङ्कितमित्येवं पुरुषं सामवादिनम् । असाधवो
[Page5282-a+ 38]
विजानन्ति तस्मात्तत्तेषु वर्जयेत् । ये शुद्धवंशा ऋजवः
प्रणीता धर्मे स्थिताः सत्यपरा विनीताः । ते साम-
साध्याः पुरुषाः प्रदिष्टा मानोन्नता ये सततञ्च राजन्” ।
तत्र मित्रादिसामप्रकारः शुक्रनीतिपरिशिष्टे तत्र विशेष-
श्चोक्तो यथा
“त्वत्समस्तु मम नास्ति मित्रे साम इदं स्मृतम् ।
परस्परमनिष्टं न चिन्तनीयं त्वया मया । सुसा-
हाय्यं च कर्त्तव्यं शत्रौ साम प्रकीर्त्तितम्” । विषय-
भेदेनोपायभेदालम्बनं तत्रोक्तं यथा “सर्वोपायै-
स्तथा कुर्य्यान्नीतिज्ञः पृथिवीपतिः । यथा स्वाभ्यधिका
न स्युर्मित्रोदासीनशत्रवः । सामैव प्रथमं श्रेष्ठं दानस्तु
तदनन्तरम् । सर्वदा भेदनं शत्रोर्दण्डनं प्राणसंशये ।
प्रबलेऽरौ सामदानौ साम भेदोऽधिके स्मृतौ । भेददण्डौ
समे कार्य्यौ दण्डः पूज्यः प्रहीणके । मित्रे च साम-
दानौ स्तो न क्वचित् भेददण्डने । रिषोः प्रजानां सम्भेदः
पीडनं स्वजयाय वै । रिपुप्रपीडिताद्यं च साम्ना दानेन
संग्रहः । स्वप्रजानां न भेदेन नैव दण्डेन पालनम् ।
कुर्वीत सामदानाभ्यां सर्वदा यत्नमास्थितः” ।
४ शत्रुवशीकरणोपायभेदे ५ प्रियवाक्यादिना सान्त्वने च ।
५ पशुबन्धनरज्ज्वां स्त्री ङीप् ।
<LEND>
