<L>2275<pc>0202,a<k1>अन्तर्दशा<k2>अन्तर्दशा
अन्तर्दशा¦ स्त्री अन्तर्गता दशा आधिपत्यकालः । ज्योतिषोक्ते
<>महादशान्तर्गते ग्रहाणां स्वाधिपत्ययुक्तकालभेदे । दशा च
<>नानाविधा ताश्च दशाशब्दे वक्ष्यन्ते । तत्राष्टोत्तरीयदशा-
<>यामन्तर्दशाऽभिधीयते वङ्गे च तस्या एव प्रचलितत्वम् ।
<>“षट्सूर्य्यस्य दशा ज्ञेयाः शशिनोदश पञ्च च । अष्टावङ्गा-
<>रके ज्ञेया बुधे सप्तदश स्मृताः । शनैश्चरे दश प्रोक्ता
<>गुरोरेकोनविंशतिः । राहोर्द्वादश वर्षाणि भृगोरप्येक-
<>विंशति” रित्युपक्रम्य सत्याचार्य्यः “कृत्तिकादित्रये सूर्य्यः
<>सोमो रौद्रचतुष्टये । मघादित्रितये भौमो बुधो हस्त-
<>चतुष्टये ॥ अनुराधात्रये सौरिर्गुरुःपूर्व्वाचतुष्टये ।
<>धनिष्ठात्रितये राहुः शेषे शुक्रःप्रकीर्त्तितः ॥ सूर्य्योप-
<>प्लवभौमार्किदशातिकष्टदा नृणाम् । गुरुज्ञचन्द्रशुक्राणां
<>यथेप्सितफलप्रदा” ॥ अन्तर्दशाज्ञानं यथा । “स्वद-
<>शाभिर्दशां हत्वा नवभिर्भागमाहरेत् । लब्धा मासास्तु
<>तच्छेषं पूरयित्वा तु त्रिंशता ॥ अङ्कैर्हृत्वा दिनं लभ्यं
<>तच्छेषे वष्टिपूरिते । नवभिश्च हृते लब्धा ज्ञेया दण्डा-
<>स्तदन्तरे ॥ रवेः षड्वर्षमध्ये तु वेदा ४ मासा रवेर्निजाः ।
<>चन्द्रस्य दश मासाश्च दिग्दिनं पञ्चमासकाः । कुजस्य,
<>ज्ञस्य रुद्रास्तु मासा दिग्दिवसाः, शनेः । ऋतुमासाद्यु विंशश्च
<>गुरोर्व्वर्षोद्युविंशतिः । राहोर्मासाष्टकं ज्ञेयं भृगोर्वर्षस्तु
<>मासकौ एवं ग्रहाणामन्येषामूह्याश्चैवान्तरादयः । यद्ग्रह-
<>स्यान्तरे यस्तु यत्संख्यकालमाप्तवान् । तत्संख्यं स्वान्तरे
[Page0202-b+ 38]
<>तस्मै स दद्यादिति निश्चयः । स्वान्तरे ग्रहणे स्वांशं स्वांशेन
<>पूरयेत् सदा इति” ज्यो० त० । विंशोत्तरीये तु । आचं
<>कुराजीशबुकेशुपूर्व्वा वह्न्यादितो भात्क्रमशस्त्रिवारम् । मानं
<>रसाशानगदन्तिचन्द्रकलाङ्कचन्द्राद्रिरसाद्रिविंशा” इत्युक्तेः
<>कृत्तिकादिक्रमेण रव्यादीनां त्रिवारं रसादिमिता वर्षा
<>महादशा । यथा कृत्तिकायां जातौ रवेः षट्वर्षाः, रोहि-
<>ण्यां जातौ चन्द्रस्य १० वर्षाः, मृगे, कुजस्य ७ वर्षाः,
<>आर्द्रायां राहोः १८ वर्षाः, पुनर्वसौ जीवस्य
<>१६ वर्षाः, पुष्ये जातौ शनेः १९ वर्षाः, अश्लेषायां बुधस्य
<>१७ वर्षाः, मघायां केतोः ७ वर्षाः, पूर्व्वफाल्मुन्यां
<>जातस्य शुक्रस्य २० वर्षाः, एवमुत्तरफाल्गन्यादिषु नवसु
<>उत्तराषाढादिषु नवसु च रव्यादीनां यथाक्रमं षडादि-
<>वर्षाः । तदन्तर्दशा तु “स्वदशाभिर्दशां हत्वा वसुभिर्भाग-
<>माहरेदिति” विशेषः । ततश्च उभयोर्दशयोरनुपाते-
<>नान्तर्दशामानमुन्नेयम् यथा यदि १०८ वर्षैः ६
<>वर्षाः तदा ६ वर्षैः किमिति इत्यादिक्रमेण त्रैराशिकेन
<>तत्तन्मानम् एवं १२० वर्षैः यदि ६ वर्षाः तदा ६ वर्षैः
<>किमित्यादिक्रमेण त्रैराशिकेन तत्तन्मानसिद्धिः । एवं
<>योगिन्यादिदशायामपि अन्तर्दशामानमुन्नेयम् ।
<LEND>
