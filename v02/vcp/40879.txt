<L>40879<pc>4865,b<k1>वस्त्र<k2>वस्त्र
वस्त्र¦ न० वस--ष्ट्रन् । परिधानाद्युपयुक्ते कार्पासादौ वसने ।
वस्त्रधारणगुणाः यथा “स्नातस्यानन्तरं सम्यग्वस्त्रेण
तनुमार्जनम् । कान्तिप्रदं शरीरस्य कण्डूयादोषनाश-
नम् । कौषेयं चित्रवस्त्रञ्च रक्तवस्त्रं तथैव च । वात-
श्लेष्महरं तत्तु शीतकाले विघारयेत् ।” कौषेयं पट्टा-
म्बरं तसरवस्त्रञ्च । “मेध्यं सुशीतं पित्तघ्नं काषायं
वस्त्रमुच्यते । तद्धारयेदुष्णकाले तच्चापि लघु शस्यते ।”
काषायं (कोकटी) इति लोके । कषायरागरक्तं वा ।
“शुक्लन्तु शुभदं वस्त्रं शीतातपनिवारणम्ः । नचोष्णं
नच वा शीतं तत्तु वर्षासु धारयेत् । यशस्यं काम्य-
मायुष्यं श्रीमदानन्दबर्द्धनम् । त्वच्यं वशीकरं रुच्यं
नवं निर्मलमम्बरम् ।” काम्यं कामोद्दीपकम् । “कदापि
न जनैः सद्भिर्धार्य्यं मलिनमम्बरम् । तत्तु कण्डू
कृमिकरं ग्लान्यलक्ष्मीकरं परम् ।” अलक्ष्मीरशोभा
दारिद्र्यं वा ।” भावप्र०
अस्य परिधानविधिर्यथा भृगुः “विकच्छोऽनुत्तरीयश्च
नग्नश्चावस्त्र एव च । श्रौतं स्मार्त्तं तथा कर्म न नग्न-
श्चिन्तयेदपि । विकच्छः परीघानाद् गलितकच्छः । तथा च
“परीधानात्वहिः कच्छा निबद्धा ह्यासुरी भवेत्” स्मृतिः
“वामे पृष्ठे तथा नाभौ कच्छत्रयमुदाहृतम् । एभिः
कच्छैः परीधत्ते यो विप्रः स शुचिः स्मृतः” । वौधायनः
“नाभौ धृतञ्च यद्वस्त्रमाच्छादयति जानुनी । अन्तरीयं
प्रशस्तं तदच्छिन्नमुभयोस्तयोः ।” प्रचेताः “दशा नाभौ
प्रयोजयेत्” स्मृतिः “न स्यात् कर्मणि कञ्चुकीति” ।
उत्तरीयधारणं चोपवीतवत् “यथा यज्ञोपवीतञ्च
धार्य्यते च द्विजोत्तमैः । तथा सन्धार्य्यते यत्नादुत्तरा-
च्छादनं शुभम्” स्मृतेः । अत्र यथा द्विजोत्तमैः
सव्यापसव्यत्वादिना उपवीतं धार्य्यते तथा उत्तराच्छा-
दनमपि द्विजोत्तमैरिति प्रदर्शनमात्रम् प्रागुक्तभृगु-
वचनेन सर्वेषां द्विवस्त्रताप्रतीतेः” पारस्करः “एकञ्चे-
द्वासो भवति तस्य उत्तरार्द्धेण प्रच्छादयतीति” आ०
त० रघु० । “वस्त्रपरीधाननक्षत्रादि “ब्रह्मानुराधवसुतिष्यवि-
शाखहस्तचित्रोत्तराग्निपवनादितिरेवतीषु । जन्मर्क्षजीव
बुधशुक्रदिनोत्सवादौ धार्य्यं नवं वसनमीश्वर
देवतुष्ट्यै ।” ज्यो त० । “सूर्य्ये चाल्पधनं,
[Page4866-a+ 38]
व्रणः शशिदिने, क्लेशः सदा भूमिजे, वस्त्राणां बहुता
वुधे, सुरगुरौ विद्यागमः सम्पदः । नानाभोगयुतप्रमोद
शयनं विद्याङ्गना भार्गवे, शौरौस्युः खलु रोगशोककलहा
वस्त्रे धृते नूतने” कर्मलोचनम् । अस्य क्षारसंयोग
निषिद्धदिनानि यथा । “मन्दमङ्गलषष्ठीषु द्वादश्यां श्राद्ध-
वासरे । वस्त्राणां क्षारसंयोगात्दहत्यासप्तमं कुलम् ।”
आ० त० ।
परकीयवस्त्रधारणनिषेधो यथा “आसनं वसनं शय्या जाया-
पत्यं कमण्डलुः । आत्मनः शुचिरेतानि न परेषां कदा-
चन” । ईषद्धौतादिवस्त्रस्य पश्चिमाग्रादिप्रसारितवस्त्रस्य च
अधौतत्वं यथा, “ईषद्धौतं स्त्रिया धौतं यद्धौतं रज-
कस्य तु । अधौतं तद्विजानीद्दशादक्षिणपश्चिमे ।”
कर्मलोचनम् । सत्यतपाः “प्रागग्रमुदग्रं वा घौतं
वस्त्रं प्रसारयेत् । पश्चिमाग्रं दक्षिणाग्रं पुनः प्रक्षा-
लनात् शुचि” अत्राग्रं दशा वृक्षवत् । प्रचेताः “स्वयं
धोतेन कर्त्तव्या क्रिया धर्म्या विपश्चिता । न च रजक-
घौतेन नाधौतेन भवेत् क्वचित् । पुत्रमित्रकलत्रेण
स्वजातिबान्धवेन च । दासवर्गेण यद्धौतं तत् पवित्र-
मिति स्थितिः” । स्नानोत्तरं उष्णीषवस्त्रस्य धार्य्यत्वं
यथा उष्णीषधारणं शिरोजलापनयनाय । तेन
म्नानानन्तरं धार्य्यम् । तथा च महाभारतम् “आप्लुत-
स्याधिवासेन जलेन च सुगन्धिना । राजहंसनिभं प्राप्य
उष्णीषं शिथिलार्पितम् । जलक्षयनिमित्तं वै वेष्टया-
मास मूर्द्धनि” । शिथिलार्पितम् अगाढबद्वम् । निषिद्ध-
वस्त्राणि यथा भारते “न स्यूतेन न दग्धेन पार-
क्येण विशेषतः । मूषिकोत्कीर्णजीर्णेन कर्म कुर्य्याद्विच-
क्षणः ।” नारसिंहे “न रक्तमुल्वर्ण वासी न नीलञ्च
प्रशस्यते । मलाक्तञ्च दशाहीनं वर्जयेदम्बरं बुधः ।
उल्वणम् उत्कटरक्तविशेषम् । आचाररत्ने उशना
“दशाहीनेन वस्त्रेण कुर्य्यात् कर्माण्यभावतः” । विष्णु-
धर्मोत्तरे “वस्त्रं नान्यधृतं धार्य्यं न रक्तं मलिनं
तथा । जीर्णं वाऽपदशञ्चैव श्वेतं धार्य्यं प्रयत्नतः ।
उपानहं नान्यधृतां ब्रह्मसूत्रञ्च धारयेत् । न जीर्णमलव-
द्वासा भवेच्च विभवे सति ।” योगियाज्ञवल्क्यः
“म्नात्वैवं वाससी धौते अक्लिन्ने परिधाय च । प्रला-
ल्योरू मृदद्भिश्च हस्तौ प्रक्षालयेत्ततः । अभावे धौत-
वस्त्राणां शाणक्षौमाविकानि च । कुतपो योगपट्टं वा
द्विर्वासा येन वा भवेत् । अधौतेन च वस्त्रेण नित्यनैमि-
[Page4866-b+ 38]
त्तिकीं क्रियाम् । कुर्वन् फलं न चाप्नोति दत्तं भवति
निष्कलम्” । कुतपो नेपालकम्बलः । तत्रापवादः
“राङ्गवे पट्टसूत्रे च सूचीविद्धं न दुष्यति” विधानपा०
“नीलीरक्तं न दुष्यति” इति मिता० पाठः । तर्पणात् पूर्वं
म्रानवस्त्र निष्पीडने निषेधो यथा “निष्पीडयति यः
पूर्वं स्नानवस्त्रन्तु तर्पणात् । निराशास्तस्य गच्छन्ति
देवाः पितृगणैः सह” । जावालिः “म्नानं कृत्वार्द्रवासास्तु
विण्मूत्रं कुरुते यदि । प्राणायामत्रयं कृत्वा पुनः स्नानेन
शुध्यति । नार्द्रमेकञ्च वसनं परिदध्यात् कथञ्चन” ।
हारोतः “आर्द्रञ्च सप्तवाताहतमपि शुद्धमिति” ।
संक्रान्त्यादौ वस्त्रनिष्पीडननिषेधो यथा षट्त्रिंशन्मत-
निगमौ “संक्रान्त्यां पञ्चदश्याञ्च द्वादश्यां श्राद्धवासरे ।
वस्त्रं न पीडयेत्तत्र नच क्षारेण योजयेत्” ति० त०
<LEND>
