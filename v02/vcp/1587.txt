<L>1587<pc>0151,b<k1>अनल<k2>अनल
अनल¦ पु० नास्ति अलः पर्य्याप्तिर्यस्य बहुदाह्यदहनेऽपि तृप्ते-
<>रभावात् न० ब० । वह्नौ, “व्यभिचचार न तापकरोऽनल”
<>इति नैषधम् अनलः नलाभावोवह्निश्च अनुपलम्भव-
<>दभावार्थे न० त० । अव्ययीभावसिद्धत्वे क्लीवता स्यात् ।
<>“ऊचे नलोऽयमिति तं प्रति चित्तमेकं ब्रूतेऽस्य चान्य-
<>दनलोऽयमितीदमीयमिति” “आवर्ज्जनं तमनु ते ननु साधु
<>नामग्राहं मयानलमुदीरितमेतदत्र” इति “सैषानलं
<>सहजरागभरादिति” च नैषधम् “वयोभिः खादयन्त्यन्ये
<>प्रक्षिपन्त्यनलेऽप्सु वेति” स्मृतिः । जठरानलस्य पित्तजात-
<>त्वात् देहस्थे पित्तधातौ च । अष्टवसुमध्ये पञ्चमे वसौ,
<>मेदिनिः तच्च “धरोध्रुवः सोमनामा तथाऽपोऽप्यनिलोनल”
<>इति वसुभेदबोधकवचने नलैत्यत्नानलैत्यकारप्रश्लेषभ्रान्त्यै-
<>वोक्तं किन्तु वसूनां स्वरूपख्यापके विष्णुधर्म्मोत्तरवचने
<>“स्रुवाक्षमालिके दक्षे वामे शक्तिकपालभृत् सव्योर्द्धादि-
<>क्रमाद्योऽसौ नलाख्यस्तु वसुः स्मृत” इति नलनामत्वस्यैव
<>प्रतीतेर्नलएव वसुभेद इत्यवधेयम् । अनलदैवतत्वात् कृत्तिका-
<>नक्षत्रे “अनलविधिशताख्येति ज्योति० । (चिता) इति
<>ख्याते चित्रके वृक्षे, पु० । तस्य सर्व्वतः पर्य्याप्तत्वेऽपि
<>पर्य्याप्तेः सीमाभावात्तत्त्वम्, (भेला) इति ख्याते भल्लातके
<>वृक्षे च । अन--कलच् । षष्टिवर्षमध्ये पञ्चाशत्संख्याते
<>वर्षे षष्टिवर्षगणननामभेदादि वर्षशब्दे वक्ष्यते । पितृ-
<>देवभेदे “कव्यवालोऽनलः सोमः यमश्चैवार्य्यमा तथा
<>अग्निष्वात्ताः वर्हिषदः सोमपाः पितृदेवता” इति वायु
<>पुरा० । अनान् प्राणान् लाति आत्मत्वेन अनलः जीवः ।
<>तद्रूपेण सर्वान्तर्यामितया स्थिते विष्णौ णल--गन्धे बन्धे वा
<>न नलति न बध्यते वा अच् । गन्धशून्ये परमेश्वरे विष्णौ
<>“अगन्धनस्य शर्म्म रस” इति “तथा रसं नित्यमगन्धवच्चेति”
[Page0152-a+ 38]
<>च श्रुतेस्तस्य गन्धशून्यत्वात् तथात्वम् । अल पर्य्याप्तौ
<>अच् न० त० । अपर्य्याप्ते अपरिमिते परमेश्वरे “पवनः-
<>पावनोऽनल” इति वि० सह० । भाष्यकृता च उक्तव्युत्-
<>पत्तिः विष्णुविषयत्वे दर्शिता ।
<LEND>
