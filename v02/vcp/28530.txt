<L>28530<pc>4043,b<k1>नारद<k2>नारद
नारद¦ पु० नरस्य धर्म्यम् “नराच्चेति वक्तव्यम्” इत्यञ् नारं
ददाति दा--क । १ देवर्षिवरे मुनिभेदे तन्नामनिरूक्ति-
र्नहुधा दर्शिता यथा “नारं पागीयमित्युक्तं तत्पितृभ्यः
सदा भवान् । ददाति तेन ते नाम नारदेति भविष्यति”
इत्यागमः । नारदेन पुराकल्पाश्रितः स्तजन्मवृत्तान्तो व्यासं
प्रति भाग० १ । ५ । ६ अ० उक्तो यथा
<फ्>“अहं पुराऽतीतभवेऽभवं मुने! दास्याश्च कस्याश्चन
वेदवादिनाम । निरूपितो वालक एव योनिनां शुश्रू-
षणे प्रावृषि निर्विविक्षताम् । ते मय्यपेताखिलचापले-
ऽर्भके दान्तेऽधृतक्रीडनकेऽनुवर्त्तिनि । चक्रुः कृपां
यद्यपि तुल्यदर्शनाः शुश्रूषमाणे मुनयोऽल्पभाषिणि”
इत्युपक्रमे तेभ्यो मुनिभ्यो विमलज्ञानस्य आत्मनो लाभ-
मुक्त्वा अनन्यमक्त्या परमेश्वरोपासने कृते भगवतः पार्ष-
देन जन्मान्तरे तव पारमेश्वररूपदर्शनं भविष्यतीति
आत्मानं प्रति उपदेशं वर्णयित्वाऽन्ते स्वस्य जन्मान्तरं
वर्णितं यथा “एवं कृष्णमतेर्ब्रह्मन्नासक्तस्यामलात्मनः ।
कालः प्रादुरभूत् काले तडित् सौदामनी यथा । प्रयु-
ज्यमाने मयि तां श्रद्धां मागवतीं तनुम् । आरब्धक-
र्मनिर्वाणो ह्यापतत् पाञ्चमौतिकः । कल्पान्त इदषा-
दाय शयानेऽम्भस्युदन्वतः । शिशयिषोरनुप्राणं विवेशा-
न्तरहं विभोः । सहस्रयुगपर्य्यन्त उत्थायेदं सिसृक्षतः ।
मरीचिमिश्रा ऋषयः प्राणेभ्योऽहञ्च जज्ञिरे । अन्तर्क-
[Page4044-a+ 38]
हिश्च लोकांस्त्रीन् पर्थ्येम्यस्कन्दितव्रतः । अनुग्रहा-
न्महाविष्णोरविघातगतिः क्वचित् । देवदत्तामिमां वीणां
स्वरब्रह्मविभूषिताम् । मूर्च्छयित्वा हरिकथां गायमानश्च-
राम्यहम्” । कश्यपापत्यनारदवीर्येण तस्य कल्पभेदे
शुद्रागर्भजातकथा ब्रह्मवै० प्र० ख० २१ । २२ अ० यथा
“कान्यकुब्जे च देशे च द्रुमिलो गोपराजकः । कला-
वती तस्य पत्नी वन्ध्या चापि पतिव्रता । स्वामिदोषेण,
सा सन्ध्याकाले च भर्तुराज्ञया । उपस्थितं वने घोरे
नारदं काश्यपं मुनिम् । क्रोशमानञ्च श्रीकृष्णं ज्वलन्तं
ब्रह्मवर्च्चसा । तस्थौ सुवेशं कृत्वा सा ध्यानान्तञ्च मुनेः
पुरः । उवाच विनयेनैव कृत्वा च श्रीहरिं हृदि ।
गोपिकाहं द्विजश्रेष्ठ! द्रुमिलस्य च कामिनी । पुत्रार्थिनी
चागताहं त्वन्मूलं भर्त्तुराज्ञया । वीर्य्याधानं कुरु मयि
स्त्री नोपेक्ष्या ह्युपस्थिता । तेजीयसां न दोषाय वह्णेः
सर्वभुजो यथा । वृषलीवचनं श्रुत्वा चुकोप मुनिपुङ्गवः ।
वृषली तत् पुरस्तस्थौ शुष्ककण्ठौष्ठतालुका । एतस्मिन्न-
न्तरे तेन पथा गच्छति मेनका । तस्या ऊरुस्थलं दृष्ट्वा
मुनेर्वीर्यं पपात ह । ऋतुस्नाता च वृषली कृत्वा
तद्भक्षणं मुदा । सा विप्रगेहे साध्वी च सुषाव तनयं
वरम् । तप्तकाञ्चनवर्णाभं ज्वलन्तं ब्रह्मतेजसा । अना-
वृष्ट्यावशेषे च काले बालो बभूव ह । नारं ददौ जन्मकाले
तेनायं नारदाभिधः । ददाति नारं ज्ञानञ्च बालके-
भ्यश्च बालकः । जातिस्वरो महाज्ञानी तेनायं नारदा-
भिधः । वीर्येण नारदस्यैव बभूव बालको मुने! । मुनी-
न्द्रस्य वरेणैव तेनायं नारदाभिधः । कल्पान्तरे ब्रह्म-
कण्ठाद्बभूवुर्बहवो नराः । नरान्ददो तत्कण्ठञ्च तेन
तन्नारदः स्मृतः । ततो बभूव बालश्च नारदात् कण्ठ-
देशतः । ततो ब्रह्मा नाम चक्रेनारद इति मङ्गलम्”
आदिनारदश्च व्रह्मणो ललाटाज्जातः यथोक्तं हरिवं०
२१० अ० “ललाटमध्यादसृजन्नारदं प्रियविग्रहम् । सन-
त्कुमारं मूर्घ्नश्च महायोगी पितामहः” । तस्य दक्षशा-
पकथा “नष्टेषु श्वबलाश्वेषु दक्षः क्रुद्धोऽब्रवीद्वचः ।
नारद नाशमेहीति गर्भवासं वसेति च हरिवं० ३ अ० ।
तस्याहर्निशं च भ्रमणं दक्षशाप्रात् यथा “तांश्चापि नष्टान्
विज्ञाय पुत्रान् दक्षः प्रजापतिः । क्रोधं चक्रे महा-
भान! नारदं स शशाप च” स च शापः “तस्मा-
श्लोकेषु ते मूढ! न भवेद्भ्रमतः पदम्” भाग० ६ । ५ । ४१
स च भगवदवतारभेदः यथाह भाग० १ । ३ । ९ “नृतीय-
[Page4044-b+ 38]
मृषिसर्गं वै देवर्षित्वमुपेत्य सः । तन्त्रं सात्वतमाचष्टे
नैष्कर्म्म्यं कर्मणाम्मतम्” । तस्य स्वरूपं यथा “ज्वलिता-
ग्निप्रतीकाशो बालार्कसदृशेक्षणः । सव्यापवृत्तं विपुलं ज-
टामण्डलमुद्वहन् । चन्द्रांशुशुक्ले वसने वसानो रुक्मभू-
षणः । वीणां गृहीत्वा महतीं कक्षासक्तां सखीमिव ।
कृष्णाजिनोत्तरासङ्गो हेमयज्ञोपवीतवान् । दण्डी कम
ण्डलुघरः साक्षाच्छक्र इवापरः । मेत्ता जगति गु-
ह्यानां विग्रहाणां गुहोपमः । महर्षिर्विग्रहरुचिर्विद्वान्
गान्धर्ववेदवित् । वैरकेलिकिलो विप्रो ब्राह्मः कलि-
रिवापरः । देवगन्धर्वलोकानामादिवक्ता मुनिः परः ।
गाता चतुर्णां वेदानामुद्गाता प्रथमर्त्विजाम् । स नार-
दोऽथ विप्रर्षिर्ब्रह्मलोकचरोऽव्ययः” हरिवं० ५५ अ० ।
२ विश्वामित्रपुत्रभेदे “लीलाढ्यो नारदश्चैव तथा कूर्चा-
सुखः स्मृतः” भा० अनु० ४ अ० । विश्वामित्रपुत्रोक्तौ । स्वाय-
म्भवमनुसृष्टे ३ प्रजापतिभेदे “अहं प्रजाः सिसृ-
क्षुस्तु तपस्तप्वा सुदुरुश्चरम् । पतीन् प्रजानामसृजं
महर्षीनादितो दश । मरीचिमत्र्यङ्गिरसौ पुलस्त्यं
पुलहं क्रतुम् । प्रचेतसं वसिष्ठञ्च भृगुं नारदमेव च”
स्वायम्मवमनूक्तौ । कश्यपस्य मुनिपत्न्यां जाते ४ गन्धर्वभेदे
“कलिः पञ्चदशस्तेषां नारदश्चैव षोडशः । इत्येते देव-
गन्धर्वा मौनेयाः परिकीर्तिताः” भा० आ० ६५ अ० ।
<LEND>
