<L>15152<pc>2262,b<k1>कोटि<k2>कोटि
कोटि¦ स्त्री कुट--इञ् । १ धनुषोऽग्रभागे अमरः २ वस्तुमात्र-
स्याग्रभागे, ३ अस्त्राणां कोणे ४ उत्कर्षे ५ शतलक्षामत-
संख्यायां, ६ तत्संख्येये च मेदि० । ७ पृक्कायाम्
(पिडिङ्गशाक) अमरः ८ संशयस्यालम्बने, वादे निर्ण-
यार्थं कृते ९ पूर्व्वपक्षे, वा ङीप् कोटीत्यप्यत्र । “धनु-
ष्कोट्यातुद्य कर्णेन वीरम्” भा० आ० १ अ० । “तेन
[Page2263-a+ 38]
मूमिनिहितैककोटि तत्” (कार्म्मुकम्) रघुः । “आ-
वर्जितजटामौलिविलम्बिशशिकोटयः” कुमा० “मूर्द्ध्नि-
स्खलत्तुहिनदीधितिकोटिमेनम्” माघः “विप्रतिपत्तिवा-
क्यजन्यकोट्युपस्थितिः” संशयहेतूक्तौ गदाधरः । “इष्टा-
द्वाहोर्यः स्यात्तत्स्पर्द्धिन्यां दिशीतरोबाहुः । त्र्यस्रे चतु-
रस्रे वा सा कोटिः कीर्त्तिता तज्ज्ञैः” १० लीलावत्युक्ते
त्रिकोणादिक्षेत्रावयवरेखाभेदे स्त्री “तथायते तद्भुजकोटि
वातः” लीला० “त्रिनिर्मैः पदं तानि चत्वारि चक्रे क्र-
मात् स्यादयुग्युग्मसंज्ञा च तेषाम् । अयुग्ये पदे यातम्
एष्यन्तु युग्मे भुजोबाहुहीनं त्रिमं कोटिरुक्ता” सि० शि०
उक्ते राशिचक्रस्य ११ वृतीयांशे १२ तत्रोक्ते छायानि-
रूपणार्थे कल्प्यमानक्षेत्रावयवरेस्वाभेदे यथा “दिक्सूत्र-
सम्पातगतस्य शङ्कोश्छायाग्रपूर्व्वापरसूत्रमध्यम् । दोर्दोः-
प्रभावर्गवियोनमूलं कोटिर्नरात् प्रानपरा ततः स्यात्”
सि० शि०” “दिक्संपातस्थस्य शङ्कोर्भाग्रं यत्र पतति
तस्य पर्व्वापरसूत्रस्य च यदन्तरं स दोरित्युच्यते देश्छा-
ययोर्वर्गान्तरपदं पूर्व्वापरा कोटिरिति” प्रमि० १३ चन्द्रस्य
शृङ्गोन्नतिज्ञानार्थं तत्रैव दर्शिते क्षेत्रावयवभेदे च यथा
“योऽधो नरो दिनकृतः स विधोरुदग्रशङ्क्वन्वितो मम
मता खलु सैव कोटिः” सि० शि०
“यो रवेरधः शङ्कुरसौ विधोरूर्ध्वशङ्कुना युतः सैव को-
टिर्मम मता अत्रोपपत्तिः । इहार्केन्द्वोर्याम्योत्तरभावेन
यदन्तरं स भुजः । ऊर्ध्वाधरभावेन यदन्तरं मा कोटिः ।
सा चैवं भवति । उदयेऽस्ते वा यदि शृङ्गोन्नतिस्तदा
रविशङ्कोरभावाच्छशिवङ्कुरेव कोटिः । यदा निशि रवेर-
धः शङ्कुस्तदा स शङ्कु र्वधोरुदयशङ्कुना युतो यावांस्ता-
वत् तयोर्यत्रस्थयारूर्द्धावरमन्तरं सैव कोटिरुचिता ।
यतो द्रष्ट्रा पुरुषेणात्मनोऽवस्थानवशेन शशिनः शृङ्गमु
न्नतमवलोक्यम् । अतः स्वावस्थानसमसूत्रादूध्वेरूपिण्या
कोट्या भवितव्यम् । भुजकोटिकर्णकृतं त्र्यस्रं दृष्टेरग्रत
आदर्शवत् संमुखं यथा भवति तथा कल्प्यम्” प्रमि०
तत्रैवोक्ते १४ उदयास्तसूत्रकल्पितक्षेत्रावयवभेदे यथा
“सूत्राद्दिवाशप्रुतलं यमंशं याम्यां गतं हि द्युनिशं
कुजोर्द्धे । अधश्च सौम्यां निशि सौम्यमस्मात् सद्युक्ति-
युक्तं नृतल निरुक्तम् । सौन्याग्रकाग्रान्नृतलं हि
याम्यं याम्याग्रकाग्रात् पुनरेव याम्यम् । तदन्तरैक्यं
समवृत्तखेटमध्यांशजीवां भुवि बाहुमाहुः । दृग्ज्यां श्रुतिं
चाथ तयोस्तु कोटिं पूर्वापरां वर्गवियोगमूलम्” सि० शि०
[Page2263-b+ 38]
“क्षितिजस्याहोरात्रवृत्तसंपातयोर्बद्धं सूत्रमुदयास्तसूत्रम् ।
ग्रहस्थानाल्लम्बः शङ्कुः! तस्य तलमुदयास्तसूत्राद्दक्षिणतो
भवति । यतः क्षितिजादुपरि दक्षिणतोऽहोरात्रवृत्तं ग-
तम् । अधस्तूत्तरतो गतम् । अतो निश्युत्तरं नृतलम् ।
अथ भुज उच्यते । उत्तरगोलेऽग्रीत्तरा नृतल याम्य-
मतस्तेनोनाग्रा बाहुभेवति । बाहुर्नाम शङ्कुप्राच्यपर-
सूत्रयोरन्तरम् । यदाऽग्रा शङ्कुतलादूना तदा तयोन्तरं
दक्षिणं शङ्कुतलं बाहुः स्यात् । एवं समवृत्तप्रवेशादुपरि
दक्षिणगोले त्वग्रा याम्या शङ्कुतलं च याम्यं तयोर्योगे
कृते बाहुः स्यात् । रविसमसण्डलयोरन्तरांशानां ज्या
बाहुः । तत्र या दृग्ज्या सृ कर्णः । तयोर्वर्गान्तरपदं
पूर्व्वापरा कोटिः” प्रमि०
“शतं शतसहखाणां केटिमाहुर्मनीषिणः” रामा० ।
तत्र संख्यायाम् “योनिकोटिसहस्रेषु सृतिं चास्याहुरा-
त्मनः” मनुः । “कोटिकोटिगुणितं दिवि दायि” नैष० ।
संख्यान्विते “कोटीश्चतस्रोदश चाहरेति” रघुः । ततो वारे
कृत्वसुच् । कोटिकृत्वस् कोटिवारार्थे अव्य० । कारकार्थवृ-
त्तेस्ततः वीप्सायां शम् । कोटिशस् वीप्सान्वितकारकरूपे
तदर्थे अव्य० कोटिशोददाति ।
<LEND>
