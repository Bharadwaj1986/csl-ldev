<L>17635<pc>2600,a<k1>गुडुची<k2>गुडु(डू)ची
गुडु(डू)ची¦ स्त्री गुड--रक्षणे बा० उ (ऊ) चट् ङीप् ।
स्वनामख्यातायां लतायाम् । तस्या उत्पत्तिगुणादिकं
भावप्र० उक्तं यथा
<फ्>“हते तस्मित् सुरारातौ रावणे बलगर्विते । देवराजः
सहस्राक्षः परितुष्टोऽति राघवे । तत्र ये वानराः
केचिद्राक्षसैर्निहिता रणे । तानिन्द्रो जीवयामास
संसिच्यामृतवृष्टिभिः । ततो येषु प्रदेशेषु कपिगात्रात्
परिच्युताः । पीयूंषविन्दवः पेतुस्तेभ्यो जाता गुडू-
चिका । गुडूची मधुपर्णी स्यादमृताऽमृतबल्लरी ।
छिन्ना छिन्नरुहा छिन्नोद्भवा वत्सादनीति च । जीवन्ती
तन्त्रिका सोमा सोमवल्ली च कुण्डली । चक्रलक्षणिका
धीरा विशल्या च रसायनी । चन्द्रहासी वयस्था च
मण्डली देवनिर्मिता । गुडूची कटुका तिक्ता स्वादु-
पाका रसायनी । संग्राहिणी कषायोष्णा लघ्वी
बल्याऽग्निदीपनी । दोषत्रयामवृड्दाहमेहकासांश्च पाण्डु-
ताम् । कामलाकुष्ठवातास्रज्वरक्रिमिवमीन् हरेत् । प्रमे-
हश्वासकासोर्शःकृच्छ्रहृद्रोग्वातनुत् ।” तत्कल्कगुणाः
<फ्>“अमृतायाः कृतं चूर्णं वाससा परिशोधितम् ।
पृथक् षोडश भागा स्युर्गुडमाक्षिकसर्पिषाम् ।
यथाग्नि भक्षवेदेतन्नरो हितमिताशनः । नास्य कश्चित्-
भवेद्ध्याधिर्न जरा पलित न च । न ज्वरा
[Page2600-b+ 38]
विषमा नैव मेहोनानिलरक्तकम् । न च नेत्रगता
रोगाः परमेतद्रसायनम् । मेधाकरं त्रिदोषघ्नं प्रयोगा
दस्य बुद्धिमान् । जीवेद्वर्षशतं साग्रं यथैवादितिजा
स्तथेति” । तत् पत्रगुणाः
<फ्>“गुडूचीपत्रमाग्नेयं सर्वज्वरहरं लघु । कषायं
कटुतिक्तञ्च स्वादुपाकं रसायनम् । बल्यमुष्णञ्च
सङ्ग्राहि हन्याद् दोषत्रयं तृषाम् । दाहप्रमेह-
वातास्रकामलाकुष्ठपाण्डुताः” ।
“गुडूची कटुका लघ्वो स्वादुपाका रसायनी । संग्रा-
हिणी कषायाष्णा बल्या तिक्ताग्निदोपिनी । कामला
कुष्ठवातास्रज्वरपित्तक्रिमीन् जयेत् । घृतेन वातं सहसा-
विवन्धं पित्तं सिताढ्या मधुना कफञ्च । वातास्रमेरण्डक
तैलमिश्रा शुण्ठ्यामवातं शमयेद्गुडूची” वैद्यकम् ।
<LEND>
