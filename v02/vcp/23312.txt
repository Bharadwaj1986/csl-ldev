<L>23312<pc>3346,b<k1>तृष्णा<k2>तृष्णा
तृष्णा¦ स्त्री० तृष नाकिच्च । १ पिपासायां, २ लोभे, ३ अप्राप्ताभि-
लाषे च अमरः ४ रोगभेदे । तन्निदामादि भावप्र०
उक्तं यथा
“भयश्रमाभ्यां वलसङ्क्षयाद्वा ऊर्द्धं चितं पित्तविवर्द्ध-
नैश्च । पित्तं सवातं कुपितं नराणां तालुप्रपन्नं जनयेत्
पिपासाम् । स्रोतःस्वपांवाहिषु दूषितेषु दोषैश्च तृट् सम्भ-
वतीह जन्तोः । तिस्रः स्मृतास्ता क्षतजा चतुर्थी क्षया-
त्तथान्यामसमुद्भवा च । भुक्तोद्भवा सप्तमिकेति तासां
निबोध लिङ्गान्यनुपूर्वशस्तु” । नराणां चितं स्वस्थान
एव सञ्चितं पित्तं सवातं पित्तविवर्द्धनैः कद्वम्लोष्णादिभिः
कुपितम् । भयश्रसाभ्यां बलसङ्क्षयादुपवासादेश्च त्वातः
कुपितः । तद्द्वयं ऊर्द्ध्वं प्रसरत् तालुप्रपन्नं सत् पिपासां
जनयेत् । न केवलं तालुन्येव दूषिते तृष्णा भवति
किन्तु जलवाहिस्रोतःस्वपि । अत आह । स्रोतः
स्वित्यादि । नन्वत्र बहुवचनमयुक्तम् । यतो जलवहे
द्वे स्रोतसी सुश्रुतेनोक्ते । उच्यते । तयोरेवानेकप्रता-
नयोगान्न दोषः । अपांवाहिषु स्रोतःस्विति जिह्वादे-
रप्युपलक्षणम् । यत आह चरकः । “रसवाहिनीश्च
धमनीर्जिह्वाहृदयगलतालुक्लोम च । संशोष्य नॄणां देहे
कुरुतस्तृष्णामतिवलौ पित्तानिलाविति” । सङ्ख्यामाह
तिस्र इत्यादि । तृष्णायाः सामान्यं लक्षणमाह ।
[Page3347-a+ 38]
“सततं यं पिवेत्तोयं न तृप्तिमधिगच्छति । मुहुः
काङ्क्षति तोयन्तुतं तृष्णार्द्दितमादिशेत् । वातजायालक्ष-
णमाह । क्षामास्यता मारुतसम्भवायां तोदस्तदा शङ्ख-
शिरःसु चापि । स्रोतोनिरोधो विरसञ्चवक्त्रं शीताभि-
रद्भिश्च विवृद्धिमेति” । शङ्खशिरःसु शङ्खयोः शिरसि च ।
स्रोतो निरोधः । पित्तजामाह “मूर्च्छान्नविद्वेषविलाप-
दाहरक्तेक्षणत्वं प्रततश्च शोषः । शीताभिनन्दो मुख-
तिक्तता च पित्तात्मिकायां परिधूपनञ्च” । विलापः प्रलापः
प्रततश्च शोषः अविरतश्च शोषः । शीताभिनन्दः शी-
तेच्छा । परिधूपनं कण्ठाद्धूमनिर्गम इव । कफजामाह ।
“वास्पावरोधात् कफसंवृतेऽग्नौ तृष्णा बलासेन भवेन्नरस्य ।
निद्रागुरुत्वं मधुरास्यता च तयार्द्दितः शुष्यति चाति-
मात्रम्” । अग्नौ जठराग्नौ । कफसंवृते स्वकारण
कुपितेन कफेनोपरिष्टादाच्छादिते । वास्पावरोधात् अग्ने-
रुष्मावरोधात् । अवरुद्धानलोष्मणाम्बु वहस्रोतःशोषणात्
बलासेन कफेन नरस्य तृष्णा भवेत् । तया तृष्णया
अर्दितः पीडितः शुष्यति कृशो भवति । क्षतजामाह ।
“क्षतस्य रुक्शोणितनिर्गमाभ्यां तृष्णा चतुर्थी क्षतजा
मतातु” । क्षतस्य शस्त्रादिक्षतयुक्तस्य । रुक् पीडा । क्षय-
जामाह । “रसक्षयाद् या क्षयसम्भवा सा तयाभिभू-
तस्तु निशादिनेषु । पेपीयतेऽम्भः स सुखं न याति तां
सन्निपातादिति केचिदाहुः । रसक्षयोक्तानि च लक्ष-
णानि तस्यामशेषेण भिषग् व्यवस्येत्” । रसक्षयलक्षणानि
सुश्रुतेनोक्तानि “रसक्षये हृत्पीडा कम्पः शोषः शून्यता
तृष्णा चेति” । व्यवस्येत् जानीयात् । आमजामाह ।
“त्रिदोषलिङ्गामसमुद्भवा च हृच्छूलनिष्ठीवनसादकर्त्री” ।
भुक्तोद्भवामाह । “स्निग्धं तथाम्लं लवणञ्च भुक्तं गुर्वन्न
सेवासु तृषां करोति” । लवणञ्चेति चकारात् कटु च ।
उपसर्गजामाह “क्षीणस्वरः प्रताय्यं दीनाननहृदय-
शुष्कगलतालुः । भवति खलु सोपसर्गात् तृष्णा सा
शोषिणी कष्टा” । शोषिणी धातुशोषिणी । उपसर्गानाह ।
“ज्वरमोहं क्षयः श्वासो बाधिर्य्यं कास एव च । बहि-
र्निर्गतजिह्वत्वं सप्तैते तदुपद्रवाः” । तद्युक्तायां अरिष्ट-
त्वञ्चाह “ज्वरमोहक्षयकासश्वासाद्युपसृष्टदेहिनाम् ।
सर्वास्त्वतिप्रसक्तारोग कृशानां वमिप्रसक्तानाम् । घोरो-
पद्रवयुक्तास्तृष्णा मरणाय विज्ञेयाः” । आदिशब्दादती-
सारादीनां ग्रहणम् । अतिप्रसक्ताः निरन्तराः । घोरो-
पद्रवयुक्ताः अतीव मुखशोषादियुताः ।
[Page3347-b+ 38]
तृष्णाशब्दस्य वरुत्रीशब्देन द्वन्द्वे उभयपदे प्रकृतिखरः ।
<LEND>
