<L>38868<pc>4771,b<k1>यन्त्र<k2>यन्त्र
यन्त्र¦ न० यत्रि--अच् । १ संयमने तन्त्रोक्ते देवाद्यधिष्ठाने
<>२ चक्रभेदे ३ औषधपाकार्थपात्रभेदे, ज्योतिश्चक्राद्यवेक्षण-
<>साधने ४ पदार्थभेदे, ५ सूत्रथारादेर्दारुवेधकादौ (तुरविन्)
<>(भमर) पदार्थे । ६ अग्न्यादेः क्षपणसाधने पदार्थे अग्नि-
<>यन्त्रम् (कामान धनुक) ।
[Page4772-a+ 38]
<>औषधपाकपात्रं च नानाविर्ध भावप्र० दर्शितं यथा
<HI>वालुकायन्त्रम् “भाण्डे वितस्तिगम्भीरे मध्ये निहितकूपिके ।
<>कूपिकाकण्टपर्य्यन्तं वालुकाभिश्च पूरिते । भेषजं कूपि-
<>कासंस्थं वह्निना यत्र पच्यते । वालुकायन्त्रमेतद्वि यन्त्र-
<>तन्त्रवुधैः स्मृतम्” ।
<HI>दोलायन्त्रम् “निघद्धमौषधं सूतं भूर्ज्जे तत्त्रिगुणान्तरे ।
<>रसपोटलिकां काष्ठे दृढं बद्ध्वा गुणेन हि । सन्धान-
<>पूर्णं कुम्भान्तः स्वावलम्बनसंस्थितम् । अधस्ताज्ज्वा-
<>लयेदग्निं तत्तदुक्तक्रमेण हि । दोलायन्त्रमिदं प्रोक्तं
<>स्वेदनाख्यं तदेव हि” । सन्धानं काञ्जिकादि ।
<HI>विद्याधरयन्त्रम् “साम्बुस्थालीमुखे बद्धे वस्त्रे स्वेद्यं निधाय
<>च । पिधाय पच्यते यत्र तद्यन्त्रं स्वेदनं परम् ।
<>अधःस्थाल्यां रसं क्षिप्त्वा संनिदध्यान्मुखोपरि । स्थाली-
<>मूर्द्धमुखीं सम्यक् निरुध्य मृदुमृत्सया । ऊर्द्धस्थाल्यां
<>जलं क्षित्वा चुल्ल्यामारोप्य यत्नतः । अधस्तात् ज्वालये-
<>दग्निं यावत् प्रहरपञ्चकम् । स्वाङ्गशीतं ततो यन्त्रात्
<>गृह्णीयाद्रसमुत्तमम् । विद्याधराभिधं यन्त्रमेतत्तज्ज्ञै-
<>रुदाहृतम्” ।
<HI>भूधरयन्त्रम् “वालुकासु समस्ताङ्गं गर्त्ते मूषाः रसान्विताः ।
<>दीप्तोपलैः संवृणुयाद्यन्त्रं भूधरनामकम्” ।
<HI>डमरुयन्त्रम “यन्त्रं डमरुसंज्ञं स्यात्तत्स्थाल्योर्मुद्रिते मुखे”
<>कालज्ञानार्थे सू० सि० उक्ते ६ पदार्थभेदे यथोक्तं
<>“कालसंसाधनार्थाय तथा यन्त्राणि साधयेत् । एकाकी
<>योजयेद्बीजं यन्त्रे विस्मयकारिणि । शङ्कुयष्टिधनुश्चक्रै-
<>श्छायायन्त्रैरनेकधा । गुरूपदेशाद्विज्ञेयं कालज्ञानमत-
<>न्द्रितैः” मू० । “शङ्कुयष्टिधनुश्चक्रैः प्रसिद्धैश्छायायन्त्रैश्छा-
<>यासाधकयन्त्रैरनेकधा नानाविधगणितप्रकारैर्गुरूपदेशात्
<>स्वाध्यापकस्य निर्व्याजकथनादतन्द्रितैरभ्रमैः पुरुषैः काल-
<>ज्ञानं दिनगतादिज्ञानं विज्ञेयं सूक्ष्मत्वेनावगम्यम् ।
<>एतत् सर्वं सिद्धान्तशिरोमणौ भास्कराचार्थैः स्पष्टीकृतम्
<HI>शङ्कुयन्त्रत् “समतलमस्तकपरिधिर्भ्रमसिद्ध्यै दन्तिदन्तजः शङ्कुः ।
<>तच्छायातः प्रोक्तं ज्ञानं दिग्देशकालानाम्” ।
<HI>यष्टियन्त्रम् “त्रिज्याविष्कम्भार्धं वृत्तं कृत्वा दिगङ्कितं तत्र ।
<>दत्त्वाऽग्रां प्राक्पश्चात् द्विज्यावृत्तं च तन्मध्ये । तत्-
<>परिधौ षष्ट्यङ्कं यष्टिर्नष्टद्युतिस्ततः केन्द्रे । त्रिज्याङ्गुला
<>निधेया यष्ट्याग्राग्रान्तरं यावत् । यावत्या मौर्व्या
<>यद्द्वितीयवृत्ते धनुर्भवेत् तत्र । दिनगतशेषा नाड्यः प्राक्
<>पश्चात् स्युः क्रमेणैवम्” ।
[Page4772-b+ 38]
<HI>चक्रयन्त्रम् “चक्रं चक्रांशाङ्कं परिधौ श्लथशृङ्खलादिका-
<>धारम् । धात्री आधारात् कल्प्या भार्धेऽत्र खार्धं च ।
<>तन्मध्ये सूक्ष्माक्षं क्षित्वार्काभिमुखनेमिकं धार्यम् ।
<>भूमेरुन्नतभागास्तत्राक्षच्छायया भुक्ताः । तत्खार्धान्तश्च
<>नता उन्नतलवसङ्गुणं द्युदलम् । द्युदलौन्नतांशभक्तं
<>नाड्यः स्थूलाः परैः प्रोक्ताः” ।
<HI>धनुर्यन्त्रम् “दलीकृतं चक्रमुशन्ति चापम्” इति ।
<>अथ ग्रन्थविस्तरभयादेतेषां निरूपणविस्तरो गणितादि-
<>विचारश्चोपेक्षित इति मन्तव्यम् । अथ घटीयन्त्रादिभि-
<>श्चमत्कारियन्त्रैर्वा सर्वोपजीव्यं कालं सूक्ष्मं साथयेदिति
<>कालसाधनमुपसंहरति” रङ्ग० । “तोययन्त्रकपालाद्यै-
<>र्मयूरनरवानरैः । ससूत्ररेणुगर्भैश्च सम्यक् कालं प्रसा-
<>धयेत्” मू० । “तोययन्त्रं च तत् कपालं च कपालाख्यं
<>जलयन्त्रं वक्ष्यसाणं तदाद्यं प्रथमं येषां तैर्यन्त्रैर्वालु-
<>कायन्त्रप्रभृतिभिः सापेक्षवटीयन्त्रैर्मयूरनरवानरै । मय्-
<>राख्यं खयंवहयन्त्रं निरपेक्षं नरयन्त्रं शङ्क्वाख्यं
<>छायायन्त्रं पूर्वोद्दिष्टं वानरयन्त्रं स्वयंवहं निरपेक्षमेतैः
<>ससूत्ररेणुगर्भैः सूत्रसहिता रेखवो घूलयो गर्भे मध्ये
<>येषां तैः सूत्रप्रोताः षष्टिसङ्ख्याका मृद्घटिका मयूरो-
<>दरस्था मुखाद् घटिकान्तरेण स्वत एव निःसरन्तीति
<>लोकप्रसिद्ध्या तादृशैर्यन्त्रैरित्यर्थः । यद्वा सूत्राकारेण
<>रेणवः सिकतांशा गर्भे उदरे यस्यैतादृशं यन्त्रं वालुका
<>यन्त्रं प्रसिद्धम् । तेन सहितैर्मयूरादियन्त्रैर्मथूराद्युक्त-
<>यन्त्रैर्वालुकायन्त्रेण चेति सिद्धोऽर्थः । चकारस्तोययन्त्र-
<>कपालाद्यैरित्यनेन समुच्चयार्थकः । कालं दिनगतादिरूपं
<>सम्यक् सूक्ष्मं प्रसाधयेत् । प्रकर्षेण सूक्ष्मत्वेनातिसूक्ष्म-
<>त्वेनेत्यर्थः । जानीयादित्यर्थः । ननु मयूरादिस्वयं-
<>वहयन्त्राणि कथं साध्यानीत्यतस्तत्साधनप्रकारा बहवो
<>दुर्नमाश्च सन्तीत्याह रङ्ग० ।
<>“शारदाराम्बुसूत्राणि शुल्वतैलक्षनि च । बीजानि
<>पांसवस्तेषु प्रयोगास्तेऽपि दुर्लभाः” भू० । “तेषु मयूरादिय-
<>न्त्रेषु स्वयंवहार्थमेते प्रयोगाः प्रकर्षेण योज्याः । प्रक-
<>र्षस्तु यावदभिमतसिद्धेः । ते के इत्यत आह । पारदारा-
<>म्बुसूत्राणीति । पारदयुक्ता आराः । तथाच सिद्धान्त-
<>शिरोमणौ “लघुकाष्ठजसमचक्रे समसुषिराराः समा-
<>न्तरा नेम्याम् । किञ्चिद्वक्रा योज्याः सुषिरस्यार्धे पृथक्
<>तासाम् । रसपूर्णे तच्चक्रं ह्माधाराक्षस्थितं स्वयं भ्रमति” ।
<>अम्बु जलस्य प्रथोगः । सूत्राणि सूत्रचासाधनप्रयोगः ।
[Page4773-a+ 38]
<>शुल्बं शिल्पनैपुण्यम् । तैलजलानि तैलयुक्तजलस्य
<>प्रयोगः । चकारात् तयोः पृथक् प्रयोगोऽपि । तथाच
<>सिद्धान्तशिरोमणौ “उत्कीर्यनेमिमथ वा परितो
<>यदनेन संलग्नम् । तदुपरि तालदलाद्यं कृत्वा सुषिरे
<>रसं क्षिपेत् तावत् । यावद्रसैकपार्श्वे क्षिप्तजलं नान्यतो
<>याति । पिहितच्छिद्रं तदतश्चक्रं भ्रमति स्वयं जला-
<>कृष्टम् । ताम्रादिमलस्याङ्कुशरूपनलस्याम्बुपूर्णस्य । एकं
<>कुण्डजलान्तर्द्वितीयमग्रं त्वधोमुखं च बहिः । युगप-
<>ग्मुक्तं चेत् कं नलेन कुण्डाद्वहिः पतति । नेम्यां बद्ध्वा
<>षटिकाश्चक्रं जलयन्त्रवत् तथा धार्यम् । नलकप्रच्युत-
<>सलिलं पतितं यथा तद्वटीमध्ये भ्रमति । ततस्तत् सततं
<>पूर्णघटीभिः समाकृष्टम् । चक्रच्युतं स्वयमुदकं कुण्डे
<>याति प्रणालिलया” । इति । बीजानि केवलं तुङ्गबीज
<>प्रयोगः । पांसवो धूलिप्रयोगास्तैर्युक्ताः प्रयोगाः ।
<>अपिशब्दात् प्रयोगेषु सुगमतरा इत्यर्थः । दुर्लभाः असा-
<>धारणत्वेन मनुष्यैः कर्तुमशक्या इत्यर्थः । अन्यथा
<>प्रतिगृहं स्वयंवहानां प्राचुर्यापत्तेः । इयं स्वयंवह-
<>विद्या समुद्रान्तर्निवासिजनैः फिरङ्ग्याख्यैः सम्यग-
<>भ्यस्तेति । कुहकविद्यात्वादत्र विस्तारानुद्योग इति
<>संक्षेपः” रङ्ग० ।
<HI>अथ कपालाख्यं जलयन्त्रम्
<>“ताम्रपात्रमधश्छिद्रं न्यस्तं कुण्डेऽमलाम्भसि । षष्टिर्मज्ज-
<>त्यहोरात्रे स्फुटं यन्त्रं कपालकम्” मू० “यत् ताम्रघटितं
<>पात्रमधश्छिद्रमधोभागे छिद्रं यस्य तत् । अमलाम्भसि
<>निर्मलं जलं विद्यते यस्मिन् तादृशे कुण्डे वृहद्भाण्डे
<>न्यस्तं धारितं सदहोरात्रे नाक्षत्राहोरात्रे षष्टिः षष्टि-
<>वारमेव न न्यूनाधिकं मज्जति । अधश्छिद्रमार्गेण
<>जलागमनेन जलपूर्णतया निमग्नं भवति । तत् कपालकं
<>घटखण्डानां कपालपडवाच्यत्वात् घटाधस्तनार्धाकारं
<>यन्त्रं षटीयन्त्रं स्फुटं सूक्ष्मम् तद्घटनं तु “शुल्बस्य
<>दिग्भिर्विहितं पलैर्यत् षडङ्गुलोच्चं द्विगुणायतास्यम् ।
<>तदम्भसा षष्टिपलैः प्रपूर्यं पात्रं घटार्धप्रतिमं घटी
<>स्यात् । सत्र्यंशमाषत्रयनिर्मिता या हेम्नः शलाका
<>चतुरङ्गुला स्यात् । विद्धं तया प्राक्तनमत्र पात्रं प्रपूर्यते
<>नाडिकथाम्बुभिस्तत्” मू० । इति व्यक्तम् । भगवता तु
<>सूक्ष्ममुक्तम् । अथ शङ्कुयन्त्रं दिवैव कालज्ञानार्थं नान्य
<>देत्याह रङ्ग० । “नरयन्त्रं तथा साधु दिवा च विमले
<>रकौ । छावासंसाधनैः प्रोक्तं काससावनसुत्तमम्” मू० ।
[Page4773-b+ 38]
<>देवताभेदे पूजाधारयन्त्राणि धारणयन्त्राणि च तन्त्रसा-
<>रोक्तानि दृश्यानि । तल्लेखनद्रव्याणि तत्रोक्तानि यथा
<>“काश्मीररोचनालाक्षामृगेभमदचन्दनैः । बिलिखे-
<>द्धेमलेखन्या यन्त्राण्येतानि देशिकः । सौवर्णे राजते
<>पत्रे भूर्जे वा सम्यगालिखेत् । अथ वा ताम्रपत्रे वा
<>गुटिकीकृत्य धारथेत् । यावज्जीवं सुवर्णे स्यात् रौप्ये
<>विंशतिवार्षिकम् । भूर्जे द्वादशवर्षाणि तदर्द्धं ताम्र-
<>पट्टके” । द्रव्यभेदस्पर्शे तत्र तस्याधार्य्यतोक्ता यथा
<>“भूमिस्पृष्टं शवस्पृष्टं यन्त्रं निर्माल्यसङ्गतम् । वि-
<>दीर्णं लङ्घितं मन्त्री यन्त्रं नैव च धारयेत्” ।
<LEND>
