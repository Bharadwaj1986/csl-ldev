<L>22562<pc>3276,b<k1>तार<k2>तार
तार¦ पु० तारयति स्वजापकान् संसारार्णवात् तॄ--णिच्--अच्
तार्य्यतेऽनेन वा तॄ--णिच् करणे अच् तॄ--णिच्--भावे अच्
वा । १ प्रणवे ओङ्कारे “तारयेद् यद्भवाम्भोधेः स्वजपासक्त-
मानसम् । ततस्तार इति ख्यातो यस्तं ब्रह्मा व्यलोकयत्”
काशीख० ७३ अ० । २ वानरभेदे ३ शुद्धमौक्तिके ४ मुक्ता
विशद्धौ मेदि० ५ देवीप्रणवे कूर्चवीजे (ह्रीँ) तन्त्रसा०
६ तारणे विश्व ७ महादेवे “काश्यां विश्वेश्वरोऽहं गिरि-
[Page3277-a+ 38]
पतितनयासंयुतो वामभागे शुण्डादण्डेन दक्षे त्रिपथ-
गतटिनीतीरशुद्धाम्बुभागे । मायावीजञ्च कर्णे सुर-
मुनिसहितो ध्यानयुक्तं वदामि प्रीत्या लोकस्य तस्मात्
सुरमुनिगणकैरुच्यते तारनामेति” शब्दार्थचि० धृतवाक्यम्
८ रूप्ये न० राजनि० । ९ नक्षत्रे न० स्त्री० मेदि० “विपत्तारे गुडं
दद्यात्” ताराबलादिन्दुरथेन्दुवीर्य्यात्” ज्योति० त० सां०
त० उक्ते अध्ययनरूपे प्रथमे १० गौणसिद्धिभेदे । “ऊहः
शब्दोऽध्ययनं दुःखविघातास्त्रयः सुहृतप्राप्तिः । दानञ्च
सिद्धयोऽष्टौ सिद्धेः पूर्वोऽङ्कुशस्त्रिविधः” सा० का० ।
“विहन्यमानस्य दुःखस्य त्रित्वात् तद्विघातास्त्रय
इति इमा मुख्याः तिस्रः सिद्धयस्तदुपायतया
त्वितरा गौण्यः पञ्च सिद्धयस्तत्रापि हेतुमत्तया तिस्रः
हेतुतया पञ्च व्यवस्थिताः । तास्वाद्या अध्ययनादिलक्षणा
सिद्धयो हेतवः मुख्यास्तु हेतुमत्यः । विधिंवद्गुरुमुखाद-
ध्यात्मविद्यानामक्षरस्वरूपग्रहणमध्ययनं प्रथमसिद्धिस्तार-
मुच्यते” त० कौ० ११ विष्णौ पु० “अशोकस्तारणस्तारः शूरः
शौरिर्ज्जनेश्वरः” भा० अनु० १४९ अ० सहस्रनामकथने ।
१२ उच्चशब्दे पु० । १३ तद्वति त्रि० मेदि० । १४ स्फुरितकिरणे
१५ निर्मले त्रि० धर० । दिक्शब्दात् परम् तीरस्य
तारादेशः । १६ तीरे । दक्षिणतारं दक्षिणतीरमित्यर्थः
१७ उच्चैस्तरे त्रि० १८ नेत्रकनीनिकायां न० स्त्री० “मत्तयेव
घूर्णितमन्दतारया” काद० । “तारैर्बभूवे परभागलाभतः”
माघः शुद्धमुक्ताफले । “तारहेममहारत्नविमानशत-
शोभितम्” भाग० ४ । ६ । २७ । प्रणवे “तारो मायारमा-
योगो मनोर्दीपनमुच्यते” । (ॐ श्रीं ह्रीँ) दी० त०
“तारं व्योमाग्निमनुयुग्दण्डी ज्योतिर्मनुर्मतः” दी
त० । “हारममलं तरलतारमुरसि दधतम्” जयदेवः ।
“उरसि निहिततारोहारः” अमरुः । “तारलोलबलयेन
करेण” सा० द० ।
<LEND>
