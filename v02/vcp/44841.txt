<L>44841<pc>5194,a<k1>सङ्कल्प<k2>सङ्कल्प
सङ्कल्प¦ पु० सम् + कृप--घञ् गुणे रस्य लः । १ अभीष्टसिद्धये
(इदमित्थमेव कार्य्यम) इत्येवंरूपे मतमोव्यापारभेदे अ-
[Page5194-b+ 38]
मरः । २ कर्मसाधनाय अभिलापवाक्ये “सङ्कल्पेन विना-
राजन्! यत् किञ्चित् कुञ्चित् कुरुते नरः । फलस्याल्पाल्पकं तस्य
धर्मस्यार्द्धक्षयो भवेत्” ब्रह्मपु० । धर्मस्य अर्द्धक्षयोक्तेः
फलस्याल्पाल्पकत्वमप्यर्द्धपरत्वं युक्तं धर्माधीनत्वात्
फलस्य । “आशास्य च शुभं कार्यमुद्दिश्य च मनोगतम्”
अगस्त्यपूजने उक्तम् “मनोगतं शुभफलमाशास्य मनसा
सङ्कल्प्य, उद्दिश्य वाचा अभिलप्य, कार्यं कर्मणा उप-
पाद्यम्” ति० त० रघु० । “मनसा सङ्कल्पयति वाचा अभि-
लपति कर्मणा चोपपादयति” हारीतः । तत्प्रकारो यथा
“शुक्तिशङ्खाश्महस्तैश्च कांस्यरूप्यादिभिस्तथा । सङ्कल्पो
नैव कर्त्तव्यो मृण्मयेन कदाचन । गृहीत्वौदुम्बरं पात्रं
वारिपूर्णं गुणान्वितम् । दर्भत्रयं साग्रमूलं फलपुष्प-
तिलान्वितम् । जलाशयारामकूपे सङ्कल्पे पूर्वदिङ्मुखः ।
साधारणे चोत्तरास्य ऐशान्यां निक्षिपेज्जलम्” भविष्यपु० ।
अत्र केवलहस्तनिषेधस्तु पात्रान्तरसद्भावविषयः एक-
हस्तपरो वा एका० त० रघु० । मानससङ्कल्पश्च द्विविधः भा-
वाभावविषयभेदात् तत्राद्यः मयैतत्कर्त्तव्यमित्येवरूपः
द्वितीयः मयैतन्न कर्त्तव्यमित्येवं रूपः । तत्र पूजादिसङ्क-
ल्पोभावविषय उपवासादिसङ्कल्पोऽभावविषय इति भेदः ।
ध्यम् । “सङ्कल्पभूलः कामो वै यज्ञाः सङ्कल्पसम्भवाः ।
व्रतानियमधर्माश्च सर्वे सङ्कल्पजाः स्मृताः” एका० त० ।
<LEND>
