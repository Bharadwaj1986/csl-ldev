<L>42708<pc>4988,a<k1>व्याप्ति<k2>व्याप्ति
व्याप्ति¦ स्त्री वि + आप--क्तिन् । १ ऐश्वर्य्यभेदे न्यायमते तद
भाववति अविद्यमानत्वरूपे २ पदार्थे यथा वह्नेरभाव-
वति जलादौ धूमो नास्तीति धूमादौ वह्नेर्व्याप्तिः ।
“व्याप्तिः साध्यवदन्यस्मिन्नसम्बन्ध उदाहृतः । अथ वा
हेतुवन्निष्ठविरहाप्रतियोगिना । साध्येन हेतोरैकाधि-
रण्यं व्याप्तिरुच्यते” भाषा० । प्रमेयत्ववद्भिन्नस्याप्रसिद्धे
द्वितीयलक्षणमुक्तम् । प्रतियोग्यनधिकरणीभूतहेत्वधिकर-
णवृत्त्यभावप्रतियोगितानच्छेदकसाध्यतावच्छेदावच्छिन्नसा-
मानाधिकरण्यं व्याप्तिरिति द्वितीयलक्षणार्थः । व्याप्तिश्च
द्विविधा अन्वयव्याप्तिर्व्यतिरेकव्याप्तिश्च तत्रान्वयव्याप्तिः
पूर्वोक्ता । “साध्याभावव्यापकत्वं हेत्वभावस्य यत् भवेत्”
भाषा० उक्ता अपरा सा च साध्याभावव्यापकीभूताभाव-
प्रतियोगितारूपा । तत्रान्वयव्याप्तिज्ञाने व्यभिचारज्ञा-
नाभावः सहकारज्ञानञ्च कारणम् । व्यतिरेकव्याप्ति
ज्ञाने च साध्याभावे हेत्वभावस्य सहचारज्ञानं व्यभि-
चारज्ञानभावश्च कारणम् । “व्यभिचारस्याग्रहोऽपि
सहचारग्रहस्तथा । हेतुर्व्याप्तिग्रहे, तर्कः क्वचिच्छङ्का-
निवर्त्तकः । द्वैविध्यन्तु भवेत् व्याप्तेरन्वयव्यतिरेकतः”
भाषा० । धूमो यदि वह्निव्यभिचारी स्यात् तदा वह्नि-
जन्यो न स्यादित्यादितर्केण व्यभिचारशङ्का निर्वर्त्त्यते
इत्याकरे दृश्यम् । उपाधिस्तु व्यभिचारोन्नायकतया
व्याप्तिज्ञानविघटकतया अनुमितिविरोधी उपाधिशब्दे
१३४८ पृ० दृश्यम् ।
<LEND>
