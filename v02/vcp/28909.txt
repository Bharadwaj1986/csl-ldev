<L>28909<pc>4082,a<k1>निर्<k2>निर्
निर्¦ अव्य० नॄ--क्विप् न दीर्घः । १ वियोगे २ अत्यये ३ आदेशे
४ अतिक्रमे ५ भोगे ६ निश्चिते च गणरत्नमहो० । तत्र
यथाक्रममुदाहृतं च यथा १ निःसङ्गः ३ निर्मेघम् ३ निर्देशः ।
४ निषक्रान्तः ५ निर्वेशः । ६ निश्चितम् । ७ निषेधे मेदि०
निर्मक्षिकम् । अयं शब्दः प्रादिः सान्तः रान्तश्च “निसस्त-
पतावासेवने” पा० ८ । २१२० सूत्रे निस इति निर्देशात्
निष्कृतं दुष्कृतमित्युदाहृत्य “इदुदुपघस्य सकारस्य यो
विसर्जनीयः” इति भाष्योक्तेश्च सान्तत्वम् । “निरः
कुषः” पा० ७ । २ । ४६ सूत्रे निर इति निर्देशात् रान्त-
त्वम् । एवं दुस् दुर् सान्तोरान्तश्च दुष्कृतमित्यत्र
भाष्योक्तेः सान्तत्वम् “सुदुरोरधिकरणे” वार्त्ति० सूत्रे
सुदुरोरिति निर्देशात् रान्तत्वम् । उपसर्गगणसूत्रे तु
तन्त्रोच्चारितः” मनोरमा ।
<LEND>
