<L>10581<pc>1459,a<k1>एक<k2>एक
एक¦ त्रि० इण्--कन् । १ एकत्वरूपप्रथमसंख्यान्विते, २ केवले,
३मुख्ये, ४ अन्यार्थे, ५ सत्ये, ६ अद्वितीये, ७ समाने, ८ अल्पे
च । प्रायशः संख्यावाचकस्य संख्यासंख्येयोभयपरत्वेऽपि
एकशब्दस्य भूरिशः एकत्वसंख्यान्वितपरत्वम् । तेन एकोघट-
इत्यादि न तु घटस्यैकः । क्वचित्तु भावप्रधाननिर्द्देशपर-
त्वेन संख्यावाचकत्वमपि । “द्व्येकयोर्द्विवचनैकवचने”
पा० । इह द्वित्वम् एकत्वं च द्व्येकशब्दयोरर्थः । अत्र द्विव-
चनान्तत्वमेव तथार्थत्वे लिङ्गम् संख्येयपरत्वेद्व्येकेषामिति
स्यात् द्वन्द्वार्थानां संख्यान्वितानां बहुत्वात् । तेन एकद्विव-
चनशब्दोऽपि एकत्वद्वित्वार्थकः तत्रार्थे तयोःपरिभाषितत्वात्
अतएव “सुपां कर्म्मादयोऽप्यर्थाः संख्या चैव तथा तिङा-
म्” इति सुपां तिङाञ्च संख्यावाचकत्वमुक्तम् । तथा “अ-
नेकमन्यपदार्थे” पा० सूत्रे अनेकपदस्य एकवचनान्ततया
प्रयोगात् नास्ति एकत्वं यत्र इति विग्रहेण एकत्वशू-
[Page1459-b+ 38]
न्यार्थकता । एकसंख्यान्वितपरत्वे अनेके इति स्यात् “पत-
न्त्यनेके जलधेरिवोर्मय” इत्यादौ बहुवचनान्ततयैवानेक
शब्दस्य प्रयोगात् । स्वारसिकप्रयोगे तु न लक्षणा तेन
घटस्यैक इत्यादि न प्रयोगः इति द्रष्टव्यम् । इतरसंख्यासु
एकत्वस्यानुगमात् द्वित्वादीनामेकत्वबुद्ध्यैव जननाच्च
इण्धात्वर्थानुगमात् तस्य अन्वर्थनामता । संख्या च
द्रव्यसमवेतो गुणबिशेषः गुणादौ च संख्यान्वयः पर-
म्परयेति विशेषः । एकत्वादेर्जातित्वनिरासेन गुण-
त्वव्यवस्थापनं कणा० सू० वृत्त्योःकृतं यथा
“रूपरसगन्धस्पर्शव्यतिरेकादर्थान्तरमेकत्वम्” क० सू० “रूप-
रसगन्धस्पर्शेति संख्यादिपञ्चकभिन्नगुणोपलक्षणं व्यतिरे-
कादिति व्यभिचारात् । तदयमर्थः, एकोघट इति विशिष्ट-
प्रतीतिर्विशेषणज्ञानजन्या, तत्र विशेषणं न रूपादि, तद्व्य-
तिरेकेण जायमानत्वात् । न च घटत्वादिकमेव निमित्तम्,
पटेऽपि जायमानत्वात्, न चैकत्वं सत्तावत् सामान्यम्,
सत्तया सहान्यूनानतिरिक्तावृत्तित्वात्, न च द्रव्यमात्रे
सामान्यं तत्, द्रव्यत्वेनान्यूनानतिरिक्तदेशत्वात्, न चान्यू-
नानतिरिक्तदेशत्वेऽपि प्रतीतिभेदाद्भेदः, प्रतीतिभेदस्य स्व-
रूपकृतत्वे सत्ताऽपि भिद्येत, विषयभेदकृतत्वे तु विषय-
भेदानुपपत्तेरुक्तत्वात् अन्यथा घटत्वकलसत्वयोरपि भेदा-
पत्तेः । न च स्वरूपाभेद एकत्वमिति भूषणोक्तं युक्तम् ।
घटस्वरूपभेदश्चेदेकत्वं तदा पटादावेकत्वप्रत्ययो न स्यात्
स्वरूपभेदोद्वित्वादिकमित्यपि भूषणमतमनुपपन्नं स्वरूप-
भेदस्य त्रिचतुरादिसाधारण्येन व्यवहारवैचित्र्यानुपप-
त्तेरिति भावः” । वैया० सू० सङ्ख्यानिरूपणपूर्वकं तद्वि-
वक्षादिनिरूपणं यथा “अभेदैकत्वसंख्याया वृत्तौ भा-
नमिति स्थितिः । कपिञ्जलालम्भवाक्ये त्रित्वन्यायाद्य-
थोच्यते । उक्तञ्च वाक्यपदीये । “यथौषधिरसाः सर्वे
मधुन्याहितशक्तयः । अविभागेन वर्त्तन्ते संख्यां तां
तादृशीं विदुरिति” । परित्यक्तविशेषं वा संख्यासामान्यं
तत् । उक्तञ्च “भेदानां वा परित्यागात्संख्यात्मा स
तथाविधः । व्यापाराज्जातिभागस्य भेदापोहेन वर्त्तते ।
अगृहीतविशेषेण यथा रूपेण रूपवान् । प्रख्यायते
न शुक्लादि भेदापोहस्तु गम्यते इति” । अस्याः वृत्तौ
समासादौ भानं न्यायसिद्धमिति शेषः । इति मतस्थिति-
र्वैयाकरणानाम् । अयं भावः राजपुरुष इत्यादौ राज्ञो-
राज्ञोः राज्ञां वायं पुरुष इति जिज्ञासा जायते ।
विशेषजिज्ञासायां सामान्यरूपेण तत्प्रतीतिः शब्दादाब-
[Page1460-a+ 38]
श्यकी अतस्तस्यां शक्तिरिति । तस्या एकत्वेन प्रतीतौ
न्यायमाह कपिञ्चलेति । बहुत्वगणनायां त्रित्वस्यैव प्रथ-
मोपस्थितत्वात् तद्रूपेणैव भानवदेकत्वस्य सर्वतः प्रथमो-
प्रस्थितत्वमस्तीति । वस्तुतस्तु जिज्ञासैव नानुभवसिद्धा ।
तथात्वे वा ज्ञानेच्छयोः समानप्रकारकत्वेन हेतुहेतु-
मद्भावात्तत्तद्रू पेणैव वाच्यता स्यादिति ध्येयम्” ।
तथा च उत्सर्गात् सर्वत्र अभेदैकत्वसंख्यैव वृत्तौ प्रतीयते
न तु विशेषेण । अत एव “संख्या तु व्यञ्जकाभावाद-
व्यक्ता प्रातरादिवत् । यत्र तु व्यञ्जकं किञ्चित् तत्रसंख्या
प्रतीयते” इति वाक्यपदीये उक्तम्
तेन राजपुरुष इत्यादौ न विशेषसंख्याप्रतीतिः व्यञ्ज-
काभावात् त्वत्पुत्रः अस्मद्धनम् इत्यादी तु विशेषेण तत्-
प्रतीतिः त्वादेशतदभावयोर्व्यञ्जकत्वात् “त्वमावेकपचने” इति
पा० एकवचने त्वमादेशस्य विधानात् । तदभावादेव द्वि-
त्वबहुत्वयोर्विशेषेण प्रतीतिः । एवं द्रव्यैक्ये एकदेशितत्-
पुरुषविधानात् अर्द्धपिप्पलीत्यादौ एकत्वप्रतीतिः द्वित्वादौ
विवक्षिते तु पिप्पल्यर्द्धमित्याद्येव स्यादिति तत्र विशेष-
संख्याप्रतीतिः । “एकः शब्दः सुप्रयुक्तः सम्यग्ज्ञातः
स्वर्गे लोके कामधुग्भवति” श्रुतिः एकमेवाद्वितीयं ब्रह्म”
श्रुतिः । ९ भेदत्रयशून्ये परमेश्वरे पु० । “एकोऽनेकः सवः
कः किम्” विष्णुस० । “परमार्थतः सजातीयविजा-
तीयस्वगतभेदराहित्यात् एकः” भा० । सजातीयभेदः
यथा वृक्षे वृक्षान्तरात् भेदः विजातीयभेदः यथा वृक्षे-
पटाद्भेदः । स्वगतभेदः यथा वृक्षे शाखादिभ्योभेद
इत्येवंभेदत्रयराहित्यञ्च सर्वस्य ब्रह्मात्मकत्वात् कार्य्य-
कारणयोरभेदात् तदरिक्तपरमार्थवस्त्वन्तराभावाच्च । तदेव
“एकमेवाद्वितीयमिति” श्रुतौ पदत्रयेणोक्तम् इह तु अन्य-
पदाभावात् एकशब्दस्यैव तथा भेदत्रयराहित्यपरत्वमिति
बोध्यम् । सांख्यमते तु “एकोऽद्वितीय इति वेदवचांसि
पुंसि वैधर्म्य लक्षणभिदाविरहं वदन्ति” इत्युक्तवैधर्म्म्यरूप-
भेदराहित्यमेकत्वमिति बोध्यम् । न्यायमते तु “एकत्वमनु-
पश्यतः” इति श्रुत्यन्तरात् एकत्वेन चिन्त्यतया, प्राधा-
न्येन वा एकत्वं समर्थनीयम् । “एकातपत्रा पृथिवीभृता-
ङ्गर्णः” माघः । “त्वमेकदृश्यं नयनैः पिबन्त्यः” “ममात्र
भावैकरसं मनः स्थितम्” कुमा० त्वमेकोह्यस्य सर्वस्य
विधानस्य स्वयम्भुवः” मनुः । “अजामेकां लोहितशु-
क्लकृष्णां वह्वीः प्रजाः सृजमानां सरूपाः । अजोह्ये-
कोजुषमाणोऽनुशेते” श्रुतिः । “एकातपत्रं जगतः प्रभुत्वम्
[Page1460-b+ 38]
“त्वमेका कल्याणी गिरिशरमणी कालि! सततम्” कर्पू० स्त०
“हेतोरेकाश्रये येषां स्वसाध्यव्यभिचारिता” भाषा० ।
विशेषणयोरेकस्य विशेष्यत्वविवक्षया क० स० एकशब्द स्य
पूर्वनिपातः एकधनुर्द्धर इत्यादि “अमोघं सन्दधे शस्त्रं
धनुष्येकधनुर्द्धरः” रघुः । वीरशब्देन समासे तु एकवीरः
वीरैक इति रूपद्वयं भवतीति भेदः । वस्तुतस्तत्र वीरैकः
इत्येव एकेषु मुख्येषु वीरयते इति वीरधातो-
रूपवीरशब्देन सप्तमीतत्पुरुषे एकवोर इति
प्रौढम० । एकशब्दस्य संख्यावाचकत्वेऽपि “संख्या-
पूर्वो द्विगुः” पा० न द्विगुत्वमिति । अस्य सर्वनामकार्यम्
एके एकस्मै एकस्मात् एकेषाम् एकस्मिन् । स्त्रियाम्
एकस्यै एकस्याः एकासामेकस्यामित्यादि नञ्तत्पुरुषे तु ।
अनेक एकभिन्ने द्वि० ब० व० । तत्र एकत्व संख्यान्वयासम्भ-
वान्नैकवचनप्रयोगः । तत्र च सर्वनामकार्यम् “अनेके
अनेकस्मै इत्यादि अनेके सेवन्ते भवदधिकगोर्वाणनिव-
हान्” कर्पू० स्त० । एकत्वार्थकेन तेन बहुव्रीहौ एक-
वचनप्रयोगोऽपि “अनेकमन्यपदार्थे” पा० ।
एकस्य भावः त्व । एकत्व न० तल् । एकता स्त्री, ष्यञ्
ऐक्य न० एकत्वसंख्यायां साम्ये श्रेष्ठत्वे अभेदे च ।
“तत्र कोमोहः कः शोक एकत्वमनुपश्यतः” श्रुतिः
“अर्थान्तरमेकत्वम्” कणा० सू० । “एकत्वं सागता यस्मात्”
स्मृतिः । “समालोक्यैकतामेवं शशिनो भास्करस्य च”
भा० व० २२३ । “व्रजतोरपि प्रणयपूर्वमेकताम्” माघः
“दैक्यं सोऽन्वये” मुग्धबो० । “द्रव्यैक्ये” सि० कौ० ।
डतर । एकतर द्वयोर्मध्ये जातिगुणक्रियादिभिर्निर्धार्य्ये
एकस्मिन् त्रि० एकतरो ब्राह्मणः एकतरः कठः एकतरो-
नीलः एकतरश्चल इत्यादि । “अस्त्राणि वा शरीरं वा
ब्रह्मन्नेकतरं वृणु” भा० आ० १६६ अ० । “एकतरपक्ष-
पातिनी युक्तिर्विनिगमना” न्याय० । स च शब्दः अन्यतरा-
न्यतमवत् अव्युत्पन्नं प्रातिपादिकमित्यन्ये अतएव “अद्ड्ड-
रादिभ्यः” पा० एकतरशब्दान्न अद्ड् । एकतरं कुलम् ।
तेन न सर्वनामकार्य्यम् “द्वयोरेकतरे बुद्धिः क्रियतामि-
त्यादि, एकशब्दस्य भिन्नार्थकत्वोन एकतरशब्दोऽपि भिन्नार्थे
अमरः । डतम । एकतम बहूनां मध्ये जात्यादिभिः निद्धार्य्ये
एकस्मिन् त्रि० “यदि ह्येकतमोह्योषां स्त्रीधनं भक्षयेद्ब-
लात्” कात्या० स्मृ० । सर्वनामकार्य्यम् एकतमे एकतम-
स्मादित्यादि क्लीवे स्वमोः अद्ड् एकतमत् । तसिल् ।
एकतस् एकस्मिन्नित्यर्थे अव्य० “एकतोदतः” मनुः “तामेक-
[Page1461-a+ 38]
तस्तव बिमर्त्ति गुरुवितन्त्रो” रघुः । त्रल् । एकत्र एक-
स्मिन्नित्यर्थे अव्य० “एकत्र स्फटिकतटांशुभिन्ननीराः”
माघः । “तथैकत्र करे दश” मनुः “अन्त्यजैर्गर्द्दभै-
रुष्ट्रैः सहैकत्रावतिष्ठते” या० । दाच् । एकदा एकस्मिन्
काले अव्य० । “स स्म भुङ्क्ते सहस्राणां बहूनामन्नमेकदा ।
एकदा स्माल्पकं भुङ्क्ते” भा० अनु० १५९ अ० । अल्पा-
द्यर्थकात् कारकार्थेवीप्सार्थे शस् । एकशस् अल्पमल्पमेक-
मेकं वेत्याद्यर्थे अव्य० “परिस्तीर्य्य तं पूर्व्ववत् पात्रा-
सादनमेकशः” कात्या० ४, २, ४ । एवमेकेनैकेन एकै-
कस्मै इत्याद्यर्थेऽपि । प्रकारे धा । एकधा एकप्रकारे
“एकधा बहुधा चैव दृश्यते जलचन्द्रवत्” श्रुतिः । ध्यमुञ्
ऐकध्यम् एकधेत्यर्थे अव्य० ।
<LEND>
