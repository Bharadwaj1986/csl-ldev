<L>27443<pc>3902,a<k1>धूम्र<k2>धूम्र
धूम्र¦ पु० धूमं तद्वर्णं राति रा--कपृषो० । १ सिह्लके खरलो-
मवर्णाभे २ कृष्णलोहिते वर्णे च ३ तद्वति त्रि० “धूमधूम्रो
वसागन्धिर्ज्वालाबभ्रुशिरोरुहः” रघुः । कृष्णलोहितश्च
कृष्णवर्णमिश्रो लोहितर्णः “धूम्रा बभ्रुनीकाशाः पितॄ-
णाम्” यजु० २४ । १८ “धूम्राः कृष्णवर्णमिश्रा लोहित-
वर्णाः” वेददी० “भूरेणवो नभसि नद्धपयोदचक्राश्चक्री-
वदङ्गरुहधूम्ररुचो विसस्रुः” माघः । ५ शिवे “विलो-
हितस्य धूम्रस्य नीलग्रीवाय वै नमः” भा० शा० २८६ अ०
६ मेषे “अजो धूम्रो न गोधूमैः” यजु० २१ । २९
“धूम्रः मेषः” वेददी० ७ कुमारानुचरभेदे “धूम्रः श्वेतः
कलिन्दश्च सिद्धार्थो वरदस्तथा” भा० श० ४६ अ० तदनु-
चरोक्तौ । ८ बलिराजसेनाधिपासुरभेदे “समुद्रो रभस-
श्चण्डो धूम्रश्चैव प्रियङ्करः” हरिवं २४० अ० बलिसेनाधि-
प्रोक्तौ । एतेषां धूम्रवर्णत्वात् तथात्वम् । मुहूर्तचि० उक्ते
आनन्दादिषु रव्यादिवारे ९ नक्षत्रविशेषेण योगभेदे यमा
“आनन्दाख्यः १ कालदण्डश्च २ धूम्रो ३ धाता ४ सौम्यो ५
ध्वाङ्क्ष ६ केतू ७ क्रमेण । श्रीवत्साख्यो ८ वज्रकं ९ मुद्ग-
रश्च १० छत्रं ११ मित्रं १३ मानसं १३ पद्म १४ लुम्बौ १५ ।
उत्पाट १६ मृत्यू १७ किल काण १८ सिद्धी १९ शुभो २०
ऽमृताख्यो २१ मुषलं २२ गदश्च २३ । मातङ्ग २४ रक्ष २५
पर २६ सुस्थिराख्य २७ प्रवर्द्धमानाः २८ फलदाः स्वनाम्ना ।
टाम्रादर्के, मृगादिन्दौ, सार्पाद्भौमे, कराद्बुधे । मैत्रात्
गुरौ, मृगौ वैश्वाद्गण्या मन्दे च वारुणात्” अस्यार्थः साभि-
[Page3902-b+ 38]
जित्कैः अष्टाविंशतिनक्षत्रैरष्टाविंशतिर्योगाः इष्टनक्षत्रं
रविवारे अश्वनीतो गणने यत्संख्यकं ततमीयोगोभवति
एवं सोमे रोहिणीतोयतमसं ख्यमृक्षं ततमोयोग इति एव-
मन्यत्राप्युह्यम् । तत्र वर्ज्यनाडीः तत्रैवाह । “ध्वाङ्क्षे वज्रे
मुद्गरे चेषु ५ नाड्यो, वर्ज्या, वेदाः ४ पद्मलुम्बे, गदेऽश्वाः ७ ।
धूम्रे काणे मौषले भू १ र्द्वयं, द्वे, रक्षोमृत्यूत्पाटकालाश्च
सर्वे” । १० ध्रुवनामकवसोर्मातरि स्त्री “धूम्रायाश्च धरापुत्रो
ब्रह्मविद्यो ध्रुवस्तथा” भा० आ० ६६ अ० वसवंशोक्तौ ।
शार० उक्ते आदित्यस्य द्वादशकलामध्ये ११ कलाभेदे
स्त्री “तपिनी १ तापिनी २ धूम्रा ३ मरीचि ४ र्ज्वलिनी ५
रुचिः ६ । सुषुम्णा ७ भोगदा ८ विश्वा ९ वोधिनी १० धा-
रिणी ११ क्षमा १२” । १२ शशाण्डुल्यां स्त्री राजनि० ।
<LEND>
