<L>29309<pc>4114,b<k1>निषेध<k2>निषेध
निषेध¦ पु० नि + सिध--भावे घञ् । १ वारणे २ निवर्त्तने ।
<>निषिध्यतेऽनेन करणे घञ् । ३ अनिष्टसाधनताबोधक
<>वेदादिवाक्यभेदे “स च (वेदः) विधिमन्त्रनामधेयनिषे-
<>धार्थवादभेदात् पञ्चविधः” लौगाक्षिभास्करः । तल्ल-
<>णादि तत्र निरूपितं यथा
[Page4115-a+ 38]
<>“पुरुषस्य निवर्त्तकं वाक्यं निषेधः निषेधवाक्यानाम-
<>र्थहेतुक्रियानिवृत्तिजनकत्वेनैवार्थवत्त्वात् । तथाहि यथा
<>विधिः प्रवर्त्तनां प्रतिपादयन् स्वप्रवर्त्तकत्वनिर्वाहार्थं वि-
<>धेयस्य यागादेरिष्टसाधनत्वमाक्षिपन् पुरुषं तत्र प्रवर्त्त-
<>यति । तथा “न कलञ्जं भक्षयेत्” इत्यादि निषेषोऽपि
<>निवर्त्तयन् स्वनिवर्त्तकत्वनिर्वाहार्थं निषेध्यस्य कलञ्ज-
<>भक्षणस्य परानिष्टसाधनत्वमाक्षिपन् पुरुषं ततो निवर्त्त-
<>यति । ननु निषेधवाक्यस्य कथं निवर्त्तनाप्रतिपादकत्व-
<>मिति चेत्? उच्यते न ताबदत्र धात्वर्थस्य नञर्थेना-
<>न्वयः अव्यवधानेऽपि तस्य प्रत्ययार्थभावनोपसर्जनत्वे-
<>नोपस्थितेः । न ह्यन्योपसर्जनत्वेनोपस्थितमन्यत्रान्वेति ।
<>अन्यथा राजपुरुषमानयेत्यादावपि राज्ञः क्रियान्वया-
<>पत्तेः । अतः प्रत्ययार्थस्यैव नञर्थेऽन्वयः । तत्रापि ना-
<>ख्यातांशवाच्यार्थभावनायाः, तस्या लिङशवाच्यप्र-
<>वर्त्तनोपसर्जनत्वेनोपस्थितेः । किन्तु लिङशवाच्यशाब्द
<>भावनायाः, तस्याः सर्वापेक्षया प्रधानत्वात् । नञश्चैष
<>स्वभावो यत् स्वसमभिव्याहृतपदार्थविरोधिबोधकत्वम् ।
<>यथा “घटोनास्तीत्यादौ” अस्तीति शब्दसमभिव्याहृतो
<>नञ् घटसत्ताविरोधिनिवर्त्तनामेव वोधयति विधिवा-
<>क्यश्रवणेऽय मां प्रवर्त्तयतीति प्रतीतेः । तस्मान्निषेध-
<>वाक्यस्थले निवर्त्तनैव वाक्यार्थः! यदा तु प्रत्ययार्थस्य
<>तत्रान्वये बाधकं तदा धात्वर्थस्यैव तत्रान्वयः । तच्च बा-
<>धकं द्विविधम् । तस्य व्रतमित्युपक्रमो विकल्पप्रसक्तिश्च ।
<>तत्राद्यं “नेक्षेतोद्यन्तमादित्यम्” इत्यादौ तस्य व्रतमि-
<>त्युपक्रम्यैतद्वाक्यपाठात् । तथा चात्र पर्युदासाश्रय-
<>णम् । तथा हि व्रतशब्दस्य कर्त्तव्यार्थरूढत्वात्तस्य व्रत-
<>मित्यत्र स्नातकस्य व्रतानां कर्त्तव्यत्वेनोपक्रमात् किं
<>तत् कर्त्तव्यमित्याकाङ्क्षायां “नेक्षेतोद्यन्तमादित्यम्” इत्या-
<>दिना कर्त्तव्यार्थ एव प्रतिपादनीयः । अन्यथा पूर्वोत्तर-
<>वाक्ययोरेकवाक्यत्वं न स्यात् । तथा च नञर्थेन प्रत्य-
<>यार्थान्वये स्कर्त्तव्यार्थानवबोधात् विध्यर्थप्रवर्त्तनाविरो-
<>धिनिवर्त्त नाया एव तादृशनञा बोधनात् तस्याश्च क-
<>र्त्तव्यार्थत्वाभावात् । तस्मान्नेक्षेतेत्यत्र नञा धात्वर्थ-
<>विरोध्यनीक्षणसङ्कल्प एव लक्षणया प्रतिपाद्यते । तस्य
<>कर्त्तव्यत्वसम्भवात् । आदित्यविषयकारोक्षणसङ्कल्पेन भाव-
<>येदिति वाक्यार्थस्तत्र भाव्याकाङ्क्षायाम् “एतावता हैनसा
<>वियुक्तो भवतीति” वाक्यशेषावगतः एपिक्षयो भाव्यतया-
<>न्वेति । एवञ्च पूर्वोत्तरयोरेकवाक्यत्वं निर्वहत्येव । न
[Page4115-b+ 38]
<>चात्र धात्वर्थविरोधिनः पदार्थान्तरस्यापि सम्भवात् कथ-
<>मनीक्षणसङ्कल्पस्यैव भावनान्वय इति वाच्यम् तत्र
<>कर्त्तव्यत्वाभावेन प्रकृते भावनान्वयायोग्यत्वात् । द्वितीयं
<>“यजतिषु ये यजामहङ्करोति नानुयाजेषु” इत्यादौ । अत्र
<>विकल्पप्रसक्त्यैव पर्युदासाश्रयणात् । तथाहि यद्यत्र
<>वाक्ये नञर्थे प्रत्ययार्थान्वयः स्यात्तदा “अनुयाजेषु ये
<>यजामहे” इति मन्त्रस्य प्रतिषेधः स्यात् । अनुयाजेषु
<>ये मजामहे” न कुर्यादिति । स च प्राप्तिपूर्वक एव प्राप्त-
<>स्यैव प्रतिषेधात् । प्राप्तिश्च यजतिषु “ये यजामहङ्करो-
<>तीति” शास्त्रादेव वाच्या । शास्त्रप्राप्तस्य च प्रतिषेधे
<>विकल्प एव न तु बाधः । प्राप्तिमूलरागस्येव तन्मूल-
<>शास्त्रस्य शास्त्रान्तरेण बाधायोगात् । न च पदे जुहोती-
<>त्यादौ हि विशेषशास्त्रेणाहवनीये जुहोतीति शास्त्रस्येव
<>नानुयाजेष्वित्यनेन यजतिषु ये यजामहङ्करोतीत्यस्य
<>बाधः स्यादिति वाच्यम् परस्परनिरपेक्षयोरेव शास्त्र-
<>योर्बाध्यबाधकभावात् । पदशास्त्रस्य हि स्वार्थविधाना-
<>र्थमाहवनीयशास्त्रानपेक्षणान्निरपेक्षत्वम् । प्रकृते तु
<>निषेधशास्त्रस्य निषेध्यप्रसक्त्यर्थं “यजतिषु ये यजामहम्”
<>इत्यस्यानपेक्षणान्न निरपेक्षत्वम् । तस्माच्छास्त्रविहितस्य
<>शास्त्रान्तरेण प्रतिषेबे विकल्पएव, स च न युक्तः । वि-
<>कल्पे शास्त्रस्य पाक्षिकाप्रामाण्यापातात् । न “ह्यनुया-
<>जेषु ये यजामहम् इत्यस्यानुष्ठाने नानुयाजेष्वित्यस्य
<>प्रामाण्यं सम्भवति, व्रीहियागानुष्ठाने यवशास्त्रस्येव ।
<>द्विरदृष्टकल्पना च स्यात्, विधिप्रतिषेधयोरपि पुरुषार्थ-
<>त्वात् । अतोऽत्र न प्रतिषेधस्याश्रयणम् । किन्तु अनु-
<>याजसम्बन्धमाश्रित्य पर्युदासस्यैव । इत्थञ्चानुयाजव्यति-
<>रिक्तेषु “यजतिषु ये यजामहे” इति मन्त्रं कुर्य्यादिति
<>वाक्यार्थबोधः नञोऽनुयाजव्यतिरिक्ते लाक्षाणिक-
<>त्वात् । एवञ्च न विकल्पः । अत्र च वाक्ये “ये यजा-
<>महे” इति न विधीयते । “यजतिषु ये यजामहे”
<>इत्यनेनैव प्राप्तत्वात् । किन्तु सामान्यशास्त्रप्राप्तये “ये यजा-
<>महे” इत्यनुवादेन तस्यानुयाजव्यतिरिक्तविषयत्वं वि-
<>धीयते यत् यजतिषु ये यजामहङ्करोति तदनुयाजव्यति-
<>रिक्तेष्वेवेति । नन्वेवं सामान्यतः प्राप्तस्य विशेषसङ्कोचरू-
<>पादुपसंहारात् पर्युदासस्य भेदो न स्यादिति चेन्न
<>उपसंहारो हि तन्मात्रसङ्कोचार्थः । यथा पुरोडाशे
<>“चतुर्द्धा करोतीति” सामान्यप्राप्तचतुर्द्धाकरणम् “आग्नेय
<>चतुर्द्धा करोतीति” विशेषादाग्नयपुरोडाशमात्रे सङ्को
[Page4116-a+ 38]
<>च्यते पर्युदासस्तु तदन्यमात्रसङ्कोचार्थ इति ततो
<>भेदात् । कुत्रचिद्विकल्पप्रसक्तावप्यनगत्या प्रतिषेधाश्रय-
<>णम् । यथा “नातिरात्रे षोडशिनं गृह्णाति” इत्यादौ ।
<>अत्र “अतिरात्रे षोडशिनं गृह्णातीति” शास्त्रप्राप्तषो-
<>डशिग्रहणस्य निषेधाद्विकल्पप्रसक्तावपि न पर्युदासाश्र-
<>यणम्, असम्भवात् । तथाहि यद्यत्र षोडशिपदार्थे
<>नञर्थान्वयस्तदातिरात्रे षोडशिव्यतिरिक्तं गृह्णातीति
<>वाक्यार्थबोधः स्यात् । स च न सम्भवति “अतिरात्रे
<>षोडशिनं गृह्णातीति” प्रत्यक्षविधिविरोधात् । यदि
<>चातिरात्रपदार्थेनान्वयस्तदातिरात्रव्यतिरिक्ते षोडशिनं
<>गृह्णातीति वाक्यार्थबोधः स्यात् । सोऽपि न सम्भवति,
<>तद्विधिविरोधात् । अतोऽनन्यगत्या शास्त्रप्राप्नषोडशि-
<>ग्रहणस्यैव निषेधः । न च विकल्पप्रसक्तिः तस्याप्याश्रय-
<>णीयत्वात् । इयांस्तु विशेषो यद्विकल्पादावेकप्रतिषिध्यमा-
<>नस्य नानर्थहेतुत्वम् । यथा “न कलञ्जं भक्षयेत्” इत्यादौ
<>कलञ्जभक्षणादेः, तत्र भक्षणनिषेधस्यैव पुरुषार्थत्वात् ।
<>न च “दीक्षितो न ददाति न जुहोति” इत्यादौ शास्त्र-
<>प्राप्तदानहोमादीनां निषेधाद्विकल्पापत्तिरिति वाच्यम् ।
<>स्वतः पुरुषार्थभूतदानहोमादीनां निषेधस्य पुरुषार्थत्वा
<>ऽभावेपि निषिध्यमानस्यानर्थहेतुत्वम् यथा क्रतौ स्त्री-
<>गमनादेः । तन्निषेधस्य क्रत्वर्थत्वेन तस्य क्रतुवैगुण्यस-
<>म्पादकत्वात्” ।
<LEND>
