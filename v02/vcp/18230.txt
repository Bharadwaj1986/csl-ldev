<L>18230<pc>2719,b<k1>गोलोक<k2>गोलोक
गोलोक¦ पु० वैकुण्ठोर्द्धस्थे स्थानभेदे तत्स्थानमानादि व्रह्मवै०
पु० उक्तं यथा
[Page2720-a+ 38]
“निराधारश्च वैकुण्ठो ब्रह्माण्डानां परोवरः । तत्पर-
श्चापि गोलोकः पञ्चाशत्कोटियोजनात् । ऊर्द्धे
निराश्रयश्चापि रत्नसारविनिर्म्मितः । सप्तद्वारः सप्त-
सारः परिखासप्तसंयुतः । लक्षप्राकारयुक्तश्च नद्या
विरजया युतः । वेष्टितो रत्नशैलेन शतशृङ्गेण
चारुणा । योजनायुतमानञ्च यस्यैकं शृङ्गमुज्ज्वलम् ।
शतकोटियोजनश्च शैलौच्छ्रित एव च । दैर्घ्यं तस्य
शतगुणं प्रस्थे च लक्षयोजनम् । योजनायुत
विस्तीर्णस्तत्रैव रासमण्डलः । अमूल्यरत्ननिर्म्माणो
वर्त्तुलश्चन्द्रविम्बवत् । पारिजातवनेनैव पुष्पितेन च
वेष्टितः । कल्पवृक्षसहस्रेण पुष्पोद्यानशतेन च ।
नानाविधैः पुष्पवृक्षैः पुष्पितेन च चारुणा । त्रिकोटि
रत्नाभरणैर्गोपीलक्षैश्च रक्षितः । रत्नप्रदीपयुक्तश्च
रत्नतल्पसमन्वितः । नानाभोगसमायुक्तो मधुवापी-
शतैर्वृतः । पीयूषवापीयुक्तश्च कामभोगसमन्वितः ।
गोलोकगृहसंख्यानं वर्णनं वा विशारदः । न कोपि
वेद विद्वान् वा वेदविद्वान् व्रजेश्वर!” ।
<LEND>
