<L>3234<pc>0282,a<k1>अभाव<k2>अभाव
अभाव¦ पु० न भावः । भावभिन्ने सत्त्वेन प्रतीत्यनर्हेवैशेषिकोक्ते
<>सप्तमपदार्थे भावभिन्नत्वमभावत्वमिति बहवः । भावभेदा-
<>अयरूपत्वस्य तल्लक्षणस्य अभावविशेषघटितत्वेन अन्योन्या-
<>श्रयदोषग्रस्ततया अभावत्वमखण्डोपाधिरिति नव्याः ।
<>अभावश्च भावाभावसाधारणाश्रयः घटाभावस्य पटे पटा-
<>भावदो च सत्त्वात् स च भावातिरिक्तः कश्चित् पदार्थ
<>इत्याधुनिका वैशेषिका नैयायिकाश्च उररीचक्रुः । सूत्र-
<>कृता तु “द्रव्यगुणकर्मसामान्यविशेषसमवायानां पदार्थानां
<>साधर्म्मवेधर्म्म्याभ्यां तत्त्वज्ञानान्निश्रेयसम्” इति षडेव
<>पदार्थाः कण्ठत उक्ताः । अत एव “न वयं षट्पदार्थवादिनः”
<>इति सांख्यसूत्रे षट्पदार्थीस्वीकारस्तेषां सूचितः ।
<>आधुनिकास्तु घटोनास्तीत्यादिप्रतीत्यन्यथानुपपत्त्या पदार्था
<>न्तरम्भावं कल्पयन्ति । प्राभाकरास्तु अभावस्याधिकरणस्व
<>रूपत्वसङ्गीचक्रुः । तेषामयमाशयः “मानाधीना मेयसिद्धि-
<>रित्युक्तेः अभावस्यातिरिक्तस्य सिद्धौ प्रमाणं वक्तव्यम्
<>न तावत् प्रत्यक्षम्, अभावस्य रूपाद्यभावेन इन्द्रियसन्नि-
<>कर्षाभावात् तदयोग्यत्वात् न च इन्द्रियसंयुक्तविशेषणता
<>तत्सन्निकर्षः भूतलादौ चक्षुरादिसन्निकर्षसत्त्वेऽपि तत्
<>स्वरूपविशेषणताया अव्यावर्त्तकत्वात् अन्यथा घटाभाव
<>प्रत्यक्षकाले षटाद्यमावप्रत्यक्षस्य दुर्वारत्वात् भूतलादि-
<>स्वरूपस्यानुगमात् तुल्यै सन्निकर्षरूपे विशैषणता
<>सम्बन्धे विमिगमनाभावेन नियामकत्वाभावात् । अथ
<>ज्ञानलक्षणया यस्य ज्ञानं तस्यैवाभावस्य प्रत्यक्षमिति
<>कल्पनादस्ति नियम इति चेत् ज्ञानलक्षणया घटादेरुपनये
[Page0282-b+ 38]
<>तद्विशिष्टबुद्धेरेवोदयप्रसङ्गात् विशिष्टबुद्धौ विशेषणज्ञानस्य-
<>हेतुत्वेन तज्ज्ञानसामग्र्याः समवधानात् अथ अभाव-
<>ज्ञानसामग्र्याः प्रतिबन्धकत्वेन न तद्बोघ इति चेत् अभाव-
<>बोधसामग्र्याः अनियतत्वेन तस्या अप्रतिबन्धकत्वात्
<>इन्द्रियसन्निकृष्टविशेषणतात्मकस्य स्वरूपसम्बन्धस्य भूतलादि-
<>स्वरूपत्वानतिवृत्तेः भूतलादिस्वरूपस्य कदाचिदप्यनपायेन
<>प्रतिबन्धकत्वायोगात् अन्यथा भूतलादौ कदापि घटादे-
<>र्ज्ञानलक्षणया विशिष्टज्ञानस्यानुत्पत्त्यापत्तेः “अभावबुद्धिश्च
<>विशिष्टवैशिष्ट्यावगाहिबोधमर्य्यादां नातिशेते” इति दी-
<>धितिकृदुक्तेरादौ प्रतियोगिज्ञानस्यापेक्षितत्वेन अभावांशे
<>प्रतियोगिज्ञानवत् धर्म्म्यंशे तद्भानस्य दुष्परिहारत्वात् ।
<>एतेन योग्यानुपल्ब्धेस्तत्र हेतुत्वकल्पनेऽपि न निस्तारः ।
<>घटादीनामिव पटादेरपि योग्यतया तदुपलब्धेरभावस्य
<>सत्त्वेन सर्वेषां योग्यानामभावप्रत्यक्षप्रसङ्गात् । नाप्यनुमानं
<>तत्र प्रमाणं, तत्र व्याप्तिलिङ्गादेरभावात् । तस्यैवाज्ञाने
<>तद्व्याप्यताग्रहासम्भवाच्च किञ्चातिरिक्ताभाववादिभिः भूतले
<>“घटोनास्तीति प्रतीतिः सविषया प्रतीतित्वात् यत्तज्-
<>ज्ञानं तत्तत् सविषयकं यथा घटादिज्ञानमित्यनुमानप्रयोगः
<>स्वीकार्य्यः । तत्र तदनुमानेन सविषयकत्वसिद्धावपि अधि-
<>करणस्वरूपेणैव तद्विषयकत्वसम्भवेन उद्देश्यासिद्धेः
<>नापि लक्षणात्तत्सिद्धिः अभावस्य निर्वक्तुमशक्यतया
<>तल्लक्षणस्यैवाभावात् । तथा हि अभावशब्दस्य व्युत्-
<>पाद्यमानस्य भावभिन्नत्ववाचितया भावभिन्नत्वमभावस्य
<>लक्षण बाच्यं तच्च भेदरूपाभावज्ञानसापेक्षत्वेनान्योन्याश्रय-
<>दोषकवलितत्वेन दुर्ज्ञेयम् । किञ्च भावभिन्नत्वस्य अभाव-
<>लक्षणत्वे भावरूपविशेषणज्ञानशून्यकाले घटोनास्तीति
<>प्रत्ययानुपपत्तिः विशिष्टवुद्धेर्विशेषणज्ञानाधीनत्वात्, अभावो
<>न भाव इति वाक्यात् शाब्दबोधानुपपत्तिश्च उद्देश्यता-
<>वच्छेदकविधेययोरैक्ये घटोघटः इत्यादाविव शाब्दबोधा-
<>भावस्य सर्वसम्मतत्वात् । एतेन अभावत्वम् समवाय
<>सामनाधिकरण्यान्यतरसम्बन्धावच्छिन्नप्रतियोगिताकसत्त्वा-
<>भाववत्त्वमित्युक्तावपि न निस्तारः तथात्वे अभावो न
<>भाव इति शाब्दबोधोपपत्तावपि तदज्ञानकाले घटोना-
<>स्तीति प्रत्ययस्यानुपपत्तेरन्योन्याश्रयदोषस्य दुष्परिहर-
<>त्वाच्च । घटाभावाभावादेर्घटरूपतयाऽङ्गीकारेण तत्र सम-
<>वायेन सत्तावत्त्वेन निरुक्ताभावबत्त्वाभावात् घटाभावाभावोऽ-
<>भाव इति बुद्धेरनुत्पत्त्यापत्तेश्च । अथ अभाववत् अभावत्वमप्यति-
<>रिक्तः पदार्यः तर्थाचाभावत्वं न भावभिन्नत्वादि किन्तु स्वरूप-
[Page0283-a+ 38]
<>सम्बन्धविशेषः अखण्डोपाघिर्वेति मतम् तत्रेदमुच्यते
<>कोऽयंस्वरूपसम्बन्धः? किं स्वरूपमेव संबन्धः? स्वरूपस्य वा
<>सम्बन्धः? तत्राद्ये यदि अधिकरणस्वरूपस्यैव सम्बन्धत्वम्
<>आयातं तर्हि अभाबस्याधिकरणस्वरूपत्वेन, स्वरूप
<>स्यैवाभावाधिकरणसम्बन्धत्वेन भवताऽपि स्वीकारात् ।
<>अन्त्ये कस्य स्वरूपस्य सम्बन्धः? यदि अधिकरणस्य
<>तदा जितं प्राभाकरैः अन्यस्य तथाबिधत्वेऽप-
<>सिद्धान्तापत्तेः भूतले तदाधारतानुपपत्तेश्च । अखण्डो-
<>पाधरपि अभाववत् प्रमाणसापेक्षतया तद्दोषताद-
<>वस्थ्यम् प्रमाणाधीनतयैव पदार्थस्य सिद्धेः सर्व्वसम्मतत्वात्
<>असति प्रमाणे कथं तत्सिद्धिः? । किञ्च अखण्डोपाधित्वग्य
<>भवन्मते कारणतादावपि सत्त्वेनाभावेतरभेदासाधकतया तल्ल-
<>क्षणत्वायोगः भिन्नभिन्नास्वण्डोपाधिस्वीकारे च तस्यापि
<>लक्षणसापेक्षतया तस्य च निर्वक्तुमशक्यतया न तस्याभाव-
<>लक्षणत्वम् । न च नञ्पदशक्यतावच्छेदकतया तत्सिद्धिः
<>तथाहि अभावस्य अधिकरणस्वरूपत्वे स्वरूपसंबन्धविशेषस्यैव
<>नञ्पदशक्यतावच्छेदकत्वं वाच्यं तदपेक्षया अभावत्वरूपा-
<>खण्डोपाधेरेव तथात्वकल्पने लाघवम् इति वाच्यम् कम्बु-
<>ग्रीवादिमानित्यादौ गुरुधर्म्मेऽपि शक्यतावच्छदकत्वस्वीका-
<>रात् अन्यथा घटः कम्बुग्रीवादिमानित्यादि वाक्यात् शाब्द-
<>बोधानुपपत्तिः । उपेयते च सर्वैः गुरुधर्म्मेऽपि शक्यताव-
<>च्छेदकत्वम् । अथ शब्दएव अभावे प्रामाणमिति चेत्
<>शब्दवेद्यस्य ब ध्यापुत्रादेरपि, अतिरिक्ततया कल्पनापत्तेः
<>अथाप्तशब्दएव प्रमाणमिति चेन्न अभावस्य पदार्थान्त-
<>रत्वे आप्तवाक्याभावात् भवतां सूत्रकृताऽपि अभावस्य
<>षट्पदार्थातिरिक्ततया क्वाप्यनुक्तेः अभावशब्दमात्र-
<>प्रयोगेऽपि तस्याधिकरणस्वरूपत्वेनोपक्षीणत्वात् ।
<>एवमतिरिक्ताभावकल्पनपक्षे निरस्तेऽपि स्वपक्षदोषोद्धार-
<>मित्थं चक्रुः । अभावस्याधारस्वरूपत्वे भूतले घटोनास्ती-
<>त्यादावधिकरणताप्रतीतिः कथं संगच्छतामिति चेत्
<>परेषामिव अत्यन्ताभावस्य नित्यत्वेऽपि घटसत्त्वे घटाभाव-
<>बुद्धेरनुत्पादे तत्तत्कालीन भूतलादिसम्बन्धस्य नियामकतावत्
<>तत्तत्कालीनभूतलस्वरूपस्यैव अभावपदार्थतया तथाप्रती-
<>तिसम्भवात् तत्तत्कालीनभूतलस्वरूपस्य घटाद्यनवेच्छद्यकाल-
<>सम्बन्धरूपतया तस्य च भूतले स्वरूपमित्यादिवदाधारता-
<>ऽक्षतेः । एतेनानन्तसम्बन्धस्वरूपकल्पनापेक्षया एकाभाव-
<>कल्पने लाघवमित्यपास्तं कॢप्ततया कालस्य तत्सम्बन्धस्य
<>च सर्ववादिसम्मततया अधिकस्याकल्पनात् । भवतामभाव
[Page0283-b+ 38]
<>इव तत्रैव सम्बन्धे घटादेः प्रतियोगितयान्वयः कल्प्यते
<>अतो नाधिककल्पना । घटो न पट इत्यादौ पटनिष्ठमेय
<>तत्तत्कालीनतादात्म्यं भेदशब्दार्थस्तत्रैव पटतादात्म्या-
<>नुपहिकस्य तादात्म्यस्याधिकरणे घटादिस्वरूपे भेदे
<>तादृशसम्बन्धे वा पटादेः प्रतियोगितयान्वये सर्वसामञ्ज
<>स्यम् । अतएव “न सोऽस्ति प्रत्ययोलोके यत्र कालो न
<>भासते” इत्युक्तेः सर्वत्रबुद्धौ कालावभास इत्यभिपुक्तोक्तिः ।
<>भक्तामभावभेदबुद्ध्योर्यधा नियमः मन्मतेऽषि तथा ।
<>वाय्वादौ रूपाद्यभावचाक्षुषत्वाद्यनुपपत्तिरिष्टैव त च तत्र
<>दृढतरं किञ्चित् प्रमाणमस्तियैन तत्स्वीकारावश्यकतेति” ।
<>अभावभेदबुद्ध्योर्नियमाश्च नञशब्दे प्रदर्शयिष्यन्ते । भोऽयम-
<>भावः बौद्धः शून्यतया आकाशतया निरावरणतया निरु-
<>पाख्यतया च व्यवह्रियते तच्च तन्मतावसरे वक्ष्यते । “अ-
<>भावो वा तदर्थोऽस्तु भाष्यस्य हि तदाशय” इति हरिः ।
<>“नाभावौपलब्धेः शां० सू० । “नासतोविद्यते भावो
<>नाभावोविद्यते सतः” इति गीता । यथा च अभावान्न
<>भावोत्पत्तिस्तथा उत्पत्तिशब्दे वक्ष्यते । न्यायादिमते स
<>चाभावः द्विविधः संसर्गाभावः अन्योन्याभावश्चेति भेदात्
<>संसर्गवावश्च ध्वंसप्रागभावात्यन्याभावभेदात् त्रिविधः ।
<>“अभावश्च द्विधा संसर्गान्योन्थाभावभेदतः । प्रागभावस्तथा
<>ष्वं सोऽप्यत्यन्ताभावएव च । एवं त्रैविध्यमापन्नः संसर्गाभाव
<>इष्यते” इति भाषा० । प्रागभावश्च उत्पत्तेः प्राक्
<>कारणस्य सूक्ष्मावस्था, उतपत्तिराविर्भावः, ध्वंसस्तिरोभाव
<>इति सांख्यादयः । २ मरणे, मरणञ्च स्वादृष्टारब्धशरो-
<>रेणसह जीवस्य विभागः, पूर्व्वसंयोगनागो बा, प्राणवायो-
<>रुत्क्रमणं वा बोध्यम् । भावः आलङ्कारिकोक्तरत्यादि-
<>स्थायिभावः ३ तच्छून्ये त्रि० । आन्तरः भावः स्नेहापर-
<>पर्य्यायः अनुरागः । ४ तद्धीने त्रि० । सचानुरागः देव-
<>विषयो भक्तिः पुत्रादिविषयः स्नेहः, पत्यादिविषयः प्रेमेति
<>भेदः । मीमांसकाद्युक्ते अभावग्राहके ६ योग्यानुपलब्धि
<>रूपे प्रमाणे ७ असत्त्वे, अविद्यमानत्वे च । वास्ति
<>भावः सत्त्वं यस्य । ८ मिथ्याभूते त्रि० ।
<LEND>
