<L>39908<pc>4817,b<k1>लक्षक<k2>लक्षक
लक्षक¦ त्रि० लक्षयति लक्षणयार्थम् लक्ष--ण्वुल् । लक्षण-
यार्थबोधके शब्दे । तल्लक्षणं श० प्र० उक्तं यथा
“यादृशार्थस्य सम्बन्धवति शक्तन्तु यद्भवेत् । तत्र तद्ध-
क्षकं नाम तच्छक्तिविधुरं यदि” । “यादृशार्थसम्बन्धवति
यन्नाम सङ्केतितं तदेव तादृशार्थे लक्षकं यदि तादृशार्थे
[Page4818-a+ 38]
शक्तिशून्यं भवेत् । सैन्घवादयश्च शब्दास्तुरगादिसम्बन्धिनि
लवणादाविव तुरगादावपि शक्ता एव । गङ्गादयस्तु ती-
रादावसङ्केतिताः तत्सम्बन्धिनीरादिशक्तत्वेन गृहीता
एव तीराद्यन्वयं बोधयन्तीति तत्र लक्षका एव शक्तत्वे
पूर्वपूर्वप्रयुक्तत्वापत्तेः तस्य तद्व्याप्यत्वात् कथञ्चित्तीरा-
दिसम्बन्धित्वेन गृहीतादपि गङ्गादिपदात्तीरादेरन्वय-
बोधेन तीराद्यशक्तत्व सति तत्सम्बन्धितामात्रन्त न
लक्षणा गङ्गागङ्गायां घोष इत्यादावपि गङ्गागङ्गाति-
भागस्य निरुक्तलक्षणायाः सत्त्वेन वैयर्थ्याभावप्रसङ्गाच्च ।
एतेन तीराद्यशक्तत्वे सति तीरादिपरत्वं तीरादि
सम्बन्ध्यनुभावकत्वं वा तल्लक्षकत्वमित्यपि प्रत्युक्तम्
अपभ्रंशस्यापि लक्षकत्वापाताच्च नचेष्टापत्तिः शक्तिल-
क्षणान्यतरवृत्तिमत्त्रे तस्य साधुतापत्तेः पदसाधुतायां
वृत्तिमत्त्वस्यैव तन्त्रत्वात् । किञ्चानुभावकत्वं तदा घो-
षादिपदसाकाङ्क्षस्य गङ्गादिपदस्य तीरलक्षकता न स्यात्
तेन तोरसम्बन्धिनो नीरस्यानुभवानर्ज्जनात् स्वरूपयो-
ग्यत्वन्तु सङ्गायामिति वाक्यस्य दुर्वारं तस्याप्याधेयता-
धमिकनीरानुभवं प्रति नीरार्थकनामोत्तर सप्तमीत्वेन
तथात्वात् नीराधेयत्वस्य च तीरसम्बन्धित्वानपायात् ।”
अधिकं लक्षणशब्दे दृश्यम् ।
<LEND>
