<L>17011<pc>2525,b<k1>गन्धमादन<k2>गन्धमादन
गन्धमादन¦ पुंन० गन्धन मादयति मादि--ल्यु । १ पर्वतभेदे
स च पर्वतः रोमकपत्तनात् उदक्, नीलनिषधपर्य्यन्तदीर्घः
तस्य जलधेश्च मध्ये केतुमासं वर्षम् । एवं निषधनील-
माल्यवद्गन्धमादनैरावृतमिलावृतं नवमं वर्षम् मूलवा-
क्यमिलावृतशब्दे ९८५ पृ० दृश्यम् । “गन्धमादन-
शृङ्गेषु पुरुथः सह राक्षसैः” । “गन्धमादनपार्श्वे तु
परेत्वपरगण्डिकाः” भा० भी० ६ अ० । “ततः
किंपुरुषावासं सिद्धचारणसेवितम् । ददृशुर्हृष्टरोमाणः
पर्वतं गन्धमादनम्” भा० व० १५८ अ० । “तथैवा-
परेण पूर्वेण च माल्यवद्गन्धमादनौ नीलनिषध
यतौ” भाग० ५ । १६ । १०२ । एवं सर्वत्र पुंस्त्वम् क्वचित्
क्लीवत्वमपि । “यस्य चोपवनं बाह्यं गन्धवत् गन्धमादनम्”
कुमा० । “अत्र गन्धवत्गन्धमादनम्” इति आगन्तुकः
पाठः । प्राचीनपाठस्तु “सुगन्धिर्गन्धमादनः” इति पुं-
लिङ्गान्तः । अतएव क्षीरस्वामिना “गन्धमादनमन्ये
चेत्यत्र गन्धेत मादयतोति गन्धमादनः” इति व्याख्याय
प्रयोगे च पुंलिङ्गता दृश्यत इत्याशयेनोक्तं “सुगन्धि-
र्गन्धमादन इति” कालिदासः इति” मल्लिना० ।
स च मेरोर्दक्षिणस्थविष्कम्भरूपः यथाह विष्णुपु०
“इलावृतमनुक्रम्य “चत्वार उपपर्वताः” । “विष्कम्भा
रचिता मेरोर्योजनायुतमुच्छ्रिताः । पूर्वेण मन्दरो
नाम दक्षिणे गन्धमादनः । विपुलः पश्चिमे भागे
सुपार्श्वश्चोत्तरे स्मृतः” । तत्र च केतुवृक्षो जम्बुः ।
यथाह तत्रैव “कदम्बस्तेषु जम्बूश्च पिप्पलो वट एव च”
तत्र वनं नन्दनं, चैत्ररथं, गन्धमादनाख्यं, वा कल्पभेदात्
व्यवस्थितं तत्र विष्णुपु०० “वतं चैत्ररथं पूर्वं दक्षिणे गन्ध-
मादनम् । वैभ्राजं पश्चिमे तद्वदुत्तरे नन्दनं स्मृतम्”
इत्युक्तेः गन्धमादनाख्यवनवत्त्वं तस्य । “तान् विष्कम्भान्
गिरीचुपक्रम्य” भाग० ५ । १६ । देवोद्यानानि च भवन्ति
चत्वारि नन्दनं चैत्ररथं वेभ्राजकं सर्वतोभद्रमिति” ।
चैत्ररथनवक्तोक्ता । सि० शि० “वनं तथा चैत्ररथं विचित्रं
तेप्वप्सरीनन्दननन्दनञ्च । धृत्याह्वयं यद्धृतिकृत् सुराणां
भ्राजष्णुवैभ्राजमिति प्रसिद्धम्” इत्युक्तेर्नन्दनवनवत्त्वम् ।
[Page2526-a+ 38]
“अरुणोदं महाभद्रं ससितोदं समानसम् । सरांस्ये-
तानि चत्वारि देवभोग्यानि सर्वदा” विष्णुपु० उक्ते-
स्तत्र महाभद्रं सरः । “सरांस्यथैतेष्वरुणञ्च मानसम्
महाह्रदं श्वेतजलं यथाक्रममिति” सि० शि० उक्तेस्तत्र
मानसं सरः । सरसां कल्पभेदान्नामभेदः । २ तद्वासिनि
रामसैन्यस्थवानरभेदे च “गन्धमादनवासी च प्रथितो
गन्धमादनः । कोटीशतसहस्राणि हरीणां समकर्षत”
भा० व० २८ अ० । तत्पर्वतस्थे ३ वनभेदे न० उदा-
हृतविष्णुपु० वाक्ये दृश्यम् ।
<LEND>
