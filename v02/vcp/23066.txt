<L>23066<pc>3328,a<k1>तुर्वसु<k2>तुर्वसु
तुर्वसु¦ पु० ययातिनृपपुत्रभेदे । “अन्वगृह्णात् प्रजां सर्वां यया-
तिरपराजितः । तस्य पुत्रा महेष्वासाः सर्वे समुदितागुणैः ।
देवयान्यां महाराज! शर्म्मिष्ठायाञ्च जज्ञिरे । देवयान्या-
मजायेतां यदुस्तुर्वसुरेव च । दुह्युश्चानुश्च पूरुश्च शर्म्मि-
ष्ठायां प्रजिज्ञिरे” भा० आ० ७५ अ० तस्मै ययातिशापकथा
यथा । “तुर्वसो! प्रतिपद्यस्व पाप्मानं जरया सह ।
यौवनेन चरेयं वै विषयांस्तव पुत्रक! । पूर्णे वर्षसहस्रे तु
पुनर्दास्यामि यौवनम् । स्वञ्चैव प्रतिपत्स्यामि पाप्मानं
जरया सह । तुर्वसुरुवाच । न कामये जरां तात!
कामभोगप्रणाशिनीम् । बलरूपान्तकरणीं बुद्धिप्राणप्र-
णाशिनीम् । ययातिरुवाच । यत्त्वं मे हृदयाज्जातो
वयः स्वं न प्रयच्छसि । तस्मात् प्रजासमुच्छेदं तुर्वसो!
तव यास्यति । सङ्कीर्णाचारधर्मेषु प्रतिलोमचरेषु च ।
पिशिताशिषु चान्त्येषु मूढ! राजा भविष्यसि । गुरुदार-
प्रसक्तेषु तिर्य्यग्योनिगतेषु च । पशुधर्म्मिषु पापेषु
म्लेच्छेषु त्वं भविष्यसि” ८४ अ० ।
<LEND>
