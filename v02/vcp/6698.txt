<L>6698<pc>0687,b<k1>आत्ममूली<k2>आत्ममूली
आत्ममूली¦ स्त्री आत्मैव रक्षणे मूलमस्याः दुःस्पर्शतयेतर मर्द्द-
नतः स्वस्य स्वयं रक्षणात् गौ० ङीष् । १ दुरालभालतायाम् ।
आत्मापरमात्मा मूलं यस्य । २ जगति न० । तस्यात्मप्रभ-
वत्वात् तथात्वम् “ब्रह्म खानिलतेजांसि जलं भूश्चेति धातवः ।
इमे लोका एष चात्मा तस्माच्च सचराचरम्! मृद्दण्डचक्र-
संयोगात् कुम्भकारो यथा घटम् । करोति तृणमृत्काष्ठै
र्गृहं वा गृहकारकः । हेममात्रमुपादाय रूप्यं वा हेम-
कारकः । निजलालासमायोगात् कोशं वा कोशकारकः ।
कारणान्येवमादाय तासुतास्विह योनिषु । सृजत्या-
त्मानमात्मा च संहृत्य करणानि च” या० स्मृतावात्मनो
भूतसृष्टिमभिधाय अनतिदूरे “सहस्रात्मा मया योव
आदिदेव उदाहृतः । मुखबाहूरुपज्जाःस्यु स्तस्य वर्ण्णा
यथाक्रमम् । पृथिवी पादतस्तस्य शिरसोद्यौरजायत ।
नस्तःप्राणा दिशः” इत्युक्तेः जगतामात्ममूलत्वात्तथात्वम्
“आत्ममूलमिदं सर्व्वमात्मन्येव प्रलीयते” इति पुरा० ।
<LEND>
