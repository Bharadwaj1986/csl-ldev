<L>4096<pc>0343,b<k1>अयानय<k2>अयानय
अयानय¦ पु० द्यूते सर्व्व शारगन्तव्यशेषसोमाभूते शीर्षस्थाने
व्युत्पत्तिविवरणम् मत्कृतसरलायाम् यथा आनीयन्ते
शारा अस्मिन् इत्यानयः अयेन दक्षिणावर्त्तेनापसव्य-
[Page0344-a+ 38]
गमनेनानयः अयानयः शीर्षस्थानम् । तत् नेयः ख ।
द्यूतविशेषे हि चतस्रोवीथयः प्रत्येकं द्वादशकोष्ठोपेताः
शारास्तु त्रिंशत् ते च एकैककितवेन पञ्चुदशशो
ग्राह्याः स्ववामपार्श्वस्थप्रथमकोष्ठपर्य्यन्तमारभ्यान्तिमकोष्ठ-
रूपंशीर्षस्थानरूपमयानयं दक्षिणावर्त्तेनापसव्यगत्या सर्व्वे-
ऽपि शारा नेया अतस्ते अयानयीना इत्युच्यन्ते तत्रायं
प्रकारः “ससहायस्य शारस्य परैर्नाक्रम्यते पदम् ।
असहायस्तु शारेण परकीयेण हन्यते इत्युक्तदिशाव-
सेयः । परैः परकीयैः नाक्रम्यते द्व्यादिशाराश्रित-
कोष्ठं नाक्रम्यते परकीयशारेण तत्स्थानाक्रमणेन प्रतिरो-
धात् । असहायस्तु हन्यते इत्यतः प्रतिरोधाजनकः
“अनुपदसर्व्वायानयं बद्धा भक्षयति नेयेषु” पा० “अया-
नयः स्थानविशेषः तं नेयः अयानयीनः शारः” सि० कौ ।
<LEND>
