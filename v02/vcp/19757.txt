<L>19757<pc>2941,a<k1>चित्तविक्षेप<k2>चित्तविक्षेप
चित्तविक्षेप¦ पु० ६ त० । पात० सूत्रभाष्याद्युक्तेषु योगा-
न्तरायभूतेषु व्याध्यादिषु नयसु । ते च यथा
“व्याघिस्त्यानसंशयप्रमादालस्याऽविरतिभ्रान्तिदर्शनाऽलव्य-
भूमिकत्वाऽनवस्थितत्वानि चित्तविक्षेपास्तेऽन्तरायाः” सू० ।
“अथ केऽन्तरायाः? ये चित्तस्य विक्षेपकाः के पुनस्ते?
कियन्तोवेति? भवन्ति नवान्तरायाश्चित्तविक्षेपाः
सहैते चित्तवृत्तिभिः, एतेषामभावे न मवन्ति पूर्व्वोक्ताश्चित्त-
वृत्तयः । व्याधिर्धातुरसकरणवैषम्यम् । स्त्यानम् अकर्म्म-
ण्यता चित्तस्य । संशयः उमयकोटिस्पृग्विज्ञानं स्या-
दिदमेवं, नैवं स्यादिति । प्रमादः समाधिसाधनानाम-
भावनम् । आलस्यै--कायस्य वित्तस्य च गुरुत्वादप्रवृत्तिः ।
अविरतिः--चित्तस्य विषयसंप्रयोगात्मा गर्द्धः । भ्रान्तिद-
र्शनं विपर्य्ययज्ञानम् । अलब्धभूमिकत्वं समाधिभूमेर-
लागः । अनवस्थितत्वं--प्राग्लब्धायां भूमौ चित्तस्या
प्रतिष्ठा । समाधिप्रतिलम्भे हि सति तदवस्थितं खादिति
एते चित्तविक्षेपाः नव योगमला योगप्रतिपक्षा योगा-
[Page2941-b+ 38]
न्तराया इत्यभिधीयन्ते” महर्षिवेदव्यास भाप्यम ।
“पृच्छति--अथ के इति । सामान्योत्तरं--ये इति । विशे-
षसंख्ये पृच्छति--के इति । उत्तरं--व्याधीत्यादिसूत्रम् ।
अन्तरायाः नव, एताश्चित्तवृत्तयोयोगान्तरायाः=योग-
विरोधिनश्चित्तस्य विक्षेपकाः । चित्त खल्वमी व्याध्याद-
योयोगाद्विक्षिपन्ति अपनयन्तीति विक्षेपाः । योगपति-
पक्षत्वे हेतुमाह,--सहैत इति । संशयभ्रान्तिदर्शने
तावद्वृत्तितया वृत्तिनिरोधप्रतिपक्षौ, येऽपि न वृत्त-
योव्याधिप्रभृतयस्तेऽपि वृत्तिसाहचर्य्यात्तत्पतिपक्षा
इत्यर्थः । पदार्थान् व्याचष्टे,--व्याधिरिवि । धात-
वोवातपित्तश्लेष्माणः शरीरधारणात् अशितपीता-
हारपरिणामविशेषोरसः करणानीन्द्रियाणि तेषां
वैषम्यं न्यूनाधिकभावः । अकर्म्मण्यता कर्म्मान-
र्हता । संशय उभयकोटिस्पृग्विज्ञानं सत्यप्यत-
द्रूपप्रतिष्ठत्वेन संशयविपर्य्यासयोरभेदे उभयकोटि-
स्पर्शास्पर्शरूपाऽवान्तरविशेषविवक्षयाऽत्र भेदेनोपन्यासः ।
अभावनमकरणं तत्राप्रयत्न इति यावत् । कायस्य गुरुत्वं
कफादिना, चित्तस्य गुरुत्वं तमसा । गर्धः तृष्णा । मधु-
मत्यादयः समाधिभूमयः लब्धभूमेर्य्यदि तावतैव सुस्थित-
म्मत्यस्य समाधिभ्रेषःस्याचतस्तस्या अपि भूमेरपायः
स्यात् । यस्मात् समाधिप्रतिलम्भे तदवस्थितं स्यात्त-
स्मात्तत्र प्रयतितव्यमिति” विवरणम् ।
<LEND>
