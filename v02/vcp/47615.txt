<L>47615<pc>5385,b<k1>स्वर्णमाक्षिक<k2>स्वर्णमाक्षिक
स्वर्णमाक्षिक¦ न० स्वर्णमिव पीतं माक्षिकम् । स्वनामख्याते
उपधातुभेदे “किञ्चित् सुवर्णसाहित्यात् स्वर्ण्णमाक्षिक-
मीरितम् । उपधातुः सुवर्णस्य किञ्चित्स्वर्णगुणान्वितम् ।
तथा च काञ्चनाभावे दीयते स्वर्णमाक्षिकम् । किन्तु
तस्यानुकल्पत्वात् किञ्चिद्धीनगुणास्ततः । न केवलं स्वर्ण-
गुणा वर्त्तन्ते स्वर्णमाक्षिके । द्रव्यान्तरस्य संसर्गात् सन्त्य-
न्येऽपि गुणास्ततः । सुवर्णमाक्षिकं स्वादु तिक्तं वृष्यं
रसायनम् । चक्षुष्यं वस्तिरुक्कण्ठपाण्डुमेहविषोदरम् ।
अर्शःशोथं विषं कण्डुं त्रिदोषमपि नाशयेत्” । अशुद्ध-
स्वर्णमाक्षिकस्य दोषमाह “मन्दानलत्वं बलहानिमुग्रां
विष्टम्भितां नेत्रगदान् सकुष्ठान् । मालां तथैब ब्रण-
पूर्विकाञ्च कुर्य्यादशुद्धं खलु माक्षिकञ्च” । तद्दोषशान्त्यर्थं
शोधनमाह “माक्षिकस्य त्रयो भागा भागैकं सैन्धवस्य च ।
मातुलुङ्गद्रवैर्वाथ जम्बीरस्य द्रवैः पचेत् । चालयेल्लोहजे
पात्रे यावत् पात्रं सुलोहितम् । भवेत्ततस्तु संशुद्धं
स्वर्णमाक्षिकमीरितम्” । तन्मारणं यथा “कुलत्थस्य कषा-
येण घृष्ट्वा तैलेन वा पुटेत् । तैलेनैवाजमूत्रेण म्रियते
स्वर्णमाक्षिकम्” भावप्र० ।
<LEND>
