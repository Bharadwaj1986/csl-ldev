<L>24421<pc>3471,a<k1>दरद<k2>दरद
दरद¦ त्रि० दरं भयं ददाति दा--क दर ईषत् दायति शुध्यति
<>दैप--शोधे--क वा । १ भयदायके २ हिङ्गुले पु० न०
<>भावप्र० तद्भेदादिकमुक्तं यथा “हिङ्गुलं दरदं
<>स्रेच्छमिङ्गुलञ्चूर्णपारदम् दरदस्त्रिविधः प्रोक्त-
<>श्चर्मारः शुक्रतुण्डकः । हंसपादस्तृतीयः स्याद्गुण-
[Page3471-b+ 38]
<>वानुत्तरोत्तरम् । चर्मारः शुक्लवर्णः स्यात् सपीतः शुक-
<>तुण्डकः । जवाकुसुमसङ्काशो हंसपादो महोत्तमः ।
<>तिक्तं कषायं कटुहिङ्गुलं स्यान्नेत्रामयघ्नङ्कफपित्तहारि ।
<>हृल्लासकुष्ठज्वरकामलांश्च प्लीहामवातौ च गरन्निहन्ति ।
<>ऊर्द्ध्वपातनयुक्त्या तु डमरुयन्त्रपाचितम् । हिङ्गुलं तस्य
<>सूतन्तु शुद्धमेवं न शोधयेत् । ३ देशभेदे पु० स च देशः वृ० स०
<>१४ अ० ऐशान्यामुक्तः ऐशान्यामित्युपक्रमे अभिसार-
<>दरदतङ्गणकुलूतसैरिन्ध्रवनराष्ट्राः” “शूद्राभीराश्च दरदाः
<>काश्मीराः पत्तिभिः सह” भा० भी० ९ अ० । प्राच्यो-
<>दीच्यदेशोक्तौ । सोऽभिजनोऽस्य तस्य राजा वा अण् ।
<>दारद पित्रादिक्रमेण तद्देशवासिनि तन्नृपे च । बहुषु
<>अणो लुक् । “गृहीत्वा तु बलं सारं फाल्गुनः पाण्डु-
<>नण्डनः । दरदान् सह काम्बोजैरजयत् पाकशासनिः ।
<>प्रागुत्तरां दिशं ये च वसन्त्याश्रित्य दस्यवः । निवसन्ति
<>वते ये च तान् सर्वानजयत् प्रभुः” भा० स० २६ अ० ।
<>आर्षे क्वचिदेकत्वेऽपि अणो लुक् । “शाल्वराजश्च दरदो ।
<>विदेहाधिपतिस्तथा” हरिवं० ९१ अ० । ४ म्लेच्छ-
<>जतिभेदे । ५ भये शब्दरत्ना० । ६ शनैः क्रियालोपात् शूद्र-
<>त्वापन्ने क्षत्रियभेदे च । “शनकैस्तु क्रियालोपादिमाः
<>क्षत्रियजातयः” इत्युपक्रमे “पारदापह्नवाश्चीनाः कि-
<>राता दरदाः खसाः” मनुः ।
<LEND>
