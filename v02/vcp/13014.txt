<L>13014<pc>1889,a<k1>काम<k2>काम
काम¦ अव्य० कम--घञ् । १ अनुज्ञायां विश्वः । २ निकामे ३ अत्यर्थे
४ काम्ये न० मेदि० कामाय हितम् अण् । ५ रेतसि न० मेदि०
६ वाढमित्यर्थे, ७ अनुमतौ “काममामरणात् तिष्ठेत् गृहे
कन्यर्त्तुमत्यपि” यममनूः । “मनागनभ्यावृत्त्या वा कामं
क्षम्यतु यः क्षमी” माघः । ८ इच्छायाम् “कामः सङ्कल्पोवि-
चित्सा श्रद्धाऽश्रद्धा धृतिरधतिर्ह्रीर्धीर्भीरित्येतत् सर्वं मनएव”
श्रुतेः तस्य मनोधर्मत्वमिति वेदान्तिनः सांख्याश्च मन्यन्ते
मनोहेतुकत्वोक्तावेव श्रुतेस्तात्पर्यं मन्यमाना आत्मधर्मत्व-
मिति नैयायिका आहुः । अभिलाषशब्दे इच्छाशब्दे
चास्य विवृतिः । “सङ्कल्पमूलः कामो वै यज्ञाः सङ्क-
ल्पसम्भवाः” इत्युपक्रम्य “अकामस्य क्रिया काचित्
दृश्यते नेह कर्हिचित् । यद्यद्धि कुरुते किञ्चित्
तत्तत् कामस्य चेष्टितम्” इति मनुना सर्व्वक्रियां प्रति
कामस्य हेतुत्वमुक्तम् । “सङ्कल्पः अनेन कर्म्मणा इदमिष्टं
फलं साध्यताम्” इति बुद्धिः । तथाच इष्टसाधनता-
ज्ञानरूपात् सङ्कल्पात् काम इच्छा भवति, ततः क्रिया-
निष्पत्तिः । सचाप्राप्तविषयस्य प्राप्तिसाधने चित्तवृत्तिभेदः
कामस्तु रजोगुणहेतुकः । यथोक्तं गीतायाम् “कामएष
क्रोधएष रजोगुणसमुद्भवः” कामश्च इष्टविषयाभिलाषः ।
“पुंस्ॐ या विषयापेक्षा स काम इति भण्यते” । पुमानादौ
काममय एव भूत्वार्थकर्मकृत् । यतोऽयं कर्मणोहेतुः कामो-
ऽतोऽस्य प्रधातता” “सङ्गात् सञ्जायते कामः कामात् क्रोधो
ऽभिजायते” गोता । कर्मणि घञ । ९ कामनाविषये, कामना-
विषयश्च त्रिविधः वाह्याभ्यन्तरवासनामयभेदात् तत्र गृह-
क्षेत्रादिकं शब्दादिविषयाश्च वाह्यविषयाः शारीरमानसिक-
कर्म्मजातम् आभ्यन्तरः संघः स्वप्नहेतुकः वासनाययः “न
जातु कामः कामानामुपभीगेन शाम्यति । हविषा कृष्ण-
वर्त्मेव भूयएवाभिवर्द्धते” मनुः । धर्मार्थकाममोक्षमध्ये
कामशब्देन काम्यस्यैव ग्रहणं तस्यैव पुरुषार्थत्वात् पुरुषेण
इष्यमाणत्वात् इच्छायास्तथात्वाभावात् । “अप्यर्थ-
कामौ तस्यास्तां धर्मएव मनीषिणः” रघुः । “सन्तान
कामस्य तथेति कामम्” रघुः । काम्यमानत्वात् कामं
वरमित्यर्थः । “तथेति काम प्रतिशुश्रुवान् रघोः” रघुः ।
[Page1889-b+ 38]
“इति स्वप्नोपमान् मत्वा कामान् मा गास्तदङ्गताम्”
रघुः । कामनाविषयश्च सुखस्वरूपमात्मैवेति वेदान्तिनः,
तदेव मुख्यं प्रयोजनम् “नवा अरे पत्युः कामाय
पतिः प्रियोभवति आत्मनस्तु कामाय पतिः प्रियोभवति”
वृ० उप० सुखस्वरूपात्मन एव परप्रेमास्पदत्वो-
क्तेः । तत्साधनानान्तु गौणप्रयोजनत्वम् । सुखमिव
दुःखाभावोऽपि मुख्यं काम्यमिति नैयायिकादयः,
“मोक्षकाङ्क्षिभिः काम्यमाने १० परमेश्वरे च । “कामहा
कामकृत् कान्तः कामः कामप्रदः प्रभुः” विष्णुस० ।
स्त्रीपुरुषयोः उपस्थसाध्यानन्दसाधने तयोः परस्प-
रालिङ्गनादिप्रवर्त्तके ११ अनुरागभेदे तत्रैव लोके
कामशब्दस्य रूढिर्दृश्यते । स च तिथिविशेषे स्त्री-
पुरुषयोः स्थानविशेषएव चुम्बनादिना व्यज्यते, यथोक्तं
स्मरदीपिकायाम् “पादे गुल्फे तथोरौ च भगे नाभौ
कुचे हृदि । कक्षे कण्ठे तथौष्ठे च गण्डे नेत्रे
श्रुतावपि । ललाटे शोर्षकेशेषु कामस्थानं तिथिक्रमात् ।
दक्षे पुंसां स्त्रिया वामे शुक्ले कृष्णे विपर्य्ययः । पादाङ्गुष्ठे
प्रतिपदि द्वितीयायाञ्च गुल्फके । ऊरुदेशे तृतीयायां
चतुर्थ्या” भगदेशतः । नाभिस्थाने च पञ्चम्यां षष्ठ्यान्तु
कुचमण्डले । सप्तम्यां हृदये चैव अष्टम्यां कक्षदेशतः ।
नवम्यां कण्ठदेशे च दशम्यां चोष्ठदेशतः । एकादश्यां गण्ड-
देशे द्वादश्यां नयनेतथा । श्रवणे च त्रयोदश्यां चतुर्द्दश्यां
ललाटके । पौर्णमास्यां शिखायाञ्च ज्ञातव्यञ्च इति
क्रमात् । यत्र स्थाने वसेत् कामस्तत्रैव नखचुम्बनम् ।
“हदि कामः भ्रुवोः क्रोधो लोभश्चाधोरदच्छदात्”
भाग० । तस्य समष्टिरूपस्य विराजो ब्रह्मणः हृदय-
जातत्वेन व्यष्टीनामप्यस्मदादीनामपि मनसिजन्यत्वम् ।
प्राणिनां जन्मावधि सर्वकालेष्वस्य वर्त्तमानत्वेऽपि यौवने
एवास्य यथा प्रादुर्भावस्तथा कालिका० पु० १९ ।
२२ अ० वर्णितं यथा
“ब्रह्मापि तनयां सन्ध्यां दृष्ट्वा पूर्व्वमथात्मनः । कामा-
याशु मनश्चक्रे त्यक्त्वा बुद्धिं सुतेति वै । तस्याश्च चलितं
चित्तं कामवाणविलोडितम् । ऋषीणां प्रेक्षतां तेषां
मानसानां महात्मनाम् । भर्गस्य वचनं श्रुत्वा सोपहासं
विधिं प्रति । आत्मनश्चलचित्तत्वममर्य्यादमृषीन् प्रति ।
कामस्य तादृशं भावं मुनिमोहकरं तदा । दृष्ट्वा सन्ध्या
स्वयं तत्र त्रपामापातिदुःखिता । ततस्तु ब्रह्मणा शप्ते
मदने तदनन्तरम् । अन्तर्भूते विधौ शम्भौ गते चापि
[Page1890-a+ 38]
निजास्पदे । अमर्षवशमापन्ना सन्ध्या ध्यानपराऽभवत्” ।
<फ्>ततस्तस्यास्तपसा तीषितेन विष्णुना तत्प्रार्थनया कामप्र-
वृत्तिकालनियमनरूपोवरोदत्तो यथा “सन्ध्योवाच । यदि
देव! प्रसन्नोऽसितपसा मम संप्रति । वृतस्तदायं प्रथमं बरो
मम विधीयताम् । उत्पन्ननात्रा देवेश! प्राणिनोऽस्मिन्
भुवस्तले । न भवन्तु क्रमेणैव सकामाः सम्भवन्तु वै । श्री-
भगवानुवाच । प्रथमं शैशवो भावः कौमाराख्यो द्विती-
यकः । तृतीयो यौवनो भावश्चतुर्थं वार्द्धकं तथा । तृतीये
त्वथ संप्राप्ते वयोभागे शरीरिणः । सकामाः स्युर्द्विती-
यान्ते भविष्यन्ति क्वचित् क्वचित् । तपसा तव मर्य्यादा
जगति स्थापिता मया । उत्पन्नमात्रा न यथा सकामाः
स्युः शरीरिणः” । तथा च कामप्रवृत्तिहेतुर्हि शुक्रवृद्धिः
बाल्ये च शुक्रवृद्धेरसम्भवात् न कामप्रवृत्तिः । बाला-
नामपि अन्नरसपाकेन चरमधातोः शुक्रस्योद्भवसम्भवेऽपि
तस्य सूक्ष्मत्वात् न प्रसरणम् यथाह भावप्र० । “बालानां
शुक्रमस्त्येव किन्तु सौक्ष्म्यान्न दृश्यते । पुष्पाणां मुकुले
गन्धो यथा सन्नपि नाप्यते । तेषां तदेव तारुण्ये
पुष्टत्वाद्व्यक्तिमेति हि । कुसुमानां प्रफुल्लानां गन्धः प्रादु-
भवेद्यथा” । तत्र कारणञ्च अनुपदोक्तविष्णुवर एव
इति न बाल्ये तस्य प्रादुर्भावः । १२ तादृशानुरागाधिष्ठातृ
देवभेदे स च पञ्चाशद्विधः । यथोक्तं शा० ति० टी०
राधवभट्टेन यथा “काम १ कामद २ कान्ता ३ श्च
कान्तिमान् ४ कामग ५ स्तथा । कामचारश्च ६ कामी
७ च कामुकः ८ कामवर्द्धनः ९ । रामो १० रमश्च ११
रमणो १२ रतिनाथो १३ रतिप्रियः १४ । रात्रि
माथो १५ रमाकान्तो १६ रममाणो १७ निशाचरः
१८ । नन्दको १९ नन्दन श्चैव २० नन्दी २१ नन्दयिता
२२ पुनः । पञ्चवाणो २३ रतिसखः २४ पुष्पधन्वा २५
महाधनुः २६ । भ्रामणो २७ भ्रमण २८ श्चैव भ्रममाणो
२९ भ्रमोत्तरः ३० । भ्रान्त श्च ३१ भ्रमुको ३२ भृङ्गो
३३ भ्रान्तचारो ३४ भ्रमावहः ३५ । मोहनो ३६ मोहको
३७ मोहो ३८ मोहवर्द्धन ३९ एव च । मदनो ४० मन्मथ
४१ श्चैव मातङ्गो ४२ भृङ्गनायकः ४३ । गायनो ४४
गीतिज ४५ श्चैव नर्त्तनः ४६ खेलक ४७ स्तथा । उन्म-
त्तोन्मत्तक ४८ श्चैव विला ४९ लोभवर्द्धनः ५०” ।
<फ्>तेन च कार्त्तिकेयोत्पत्तरे शिवध्यान भङ्गार्थमिन्द्रनियुक्तेन
शिवध्य नभङ्गार्थमुद्युक्तेन पानभङ्गजनितहरकोपात् भस्मी-
भावमासाद्याङ्गहीनत्रमाप्त । यथाह शिवपु० १४ अ० ।
[Page1890-b+ 38]
“कामोधनुषि संयोज्य पुष्पवाणं तदा सुते! । पार्वती
सन्मुखे स्थाणौ मोक्तुकामो व्यवस्थितः । हरस्तु र्धर्य्य-
मालम्ब्य किमेतदिति चिन्तयन् । ददर्श पृष्ठतः कार्मं
पुष्पबाणधनुर्धरम् । विवृद्धमन्योस्तस्याथ तृतीयनय-
नान्मुने! स्फुरन्नुदर्च्चिरग्निस्तु पपात मदनोपरि ।
क्रोधं संहर हे देव! इति यावत् वदन्ति खे । इन्द्रा-
दिसकलादेवास्तावद्भस्मीचकार तम्” स च पश्चात् वासु-
देवात् रुक्मिण्यां प्रादुर्भूय मायावतीरूपां रतिं शम्बर-
भार्य्यात्वेन प्रथितामुपयेमे । तदेतत् हरि० वर्ण्णितम् ।
“रुक्मिण्यां वासुदेवस्य लक्ष्म्यां कामोधृतव्रतः । शम्बरान्त-
करोजज्ञे प्रद्युम्नः कामदर्शनः । त सप्तरात्रे सम्पूर्णे
निशीथे सूतिकागृहात् । जहार कृष्णस्य सुतं शिशुं
वै शम्बरो नृप! । स मृत्यना परीतायुर्म्मायया प्रज-
हार तम् । दोर्भ्यासुत्क्षिप्य नगरं स्वंनिनाय महा-
सुरः । अनपत्या तु तस्यासीद्भार्य्या रूपगुणान्विता । नाम्ना
मायावती नाम मायेव शुभदर्शना । ददौ तं वासु-
देवस्य पुत्त्रं पुत्त्रमिवात्मजम् । तस्या महिष्या नाथिन्या
दानवः कालचोदितः । मायावती तु तं दृष्ट्वा सम्प्रहृष्टतनू-
रुहा । हर्षेण महता युक्ता पुनःपुनरुदैक्षत । अथ तस्या
निरीक्षन्त्याः स्मृतिः प्रादुर्बभूव ह । अयं स मम कान्तोऽ-
भूत् स्मृत्येवं चान्वचिन्तयत् । अयं स नाथोमर्त्ता मे यस्यार्थे
हि दिवानिशम् । चिन्ताशोकह्रदे मग्ना न विन्दामि
रतिं क्वचित् । अयं भगवता पूर्व्वं देवदेवेन शूलिना ।
खेदितेन कृतोऽनङ्गो दृष्टोजात्यन्तरे मया । कथमस्य
स्तनं दास्ये मातृभावेन जानती । भर्त्तुर्भार्य्या त्वहं भूत्वा
वक्ष्ये वा पुत्र इत्युत । एवं सञ्चिन्त्य मनसा धात्र्यास्तं
सा समर्पयत् । रसायनप्रयोगैश्च शीघ्रमेवान्ववर्द्धयत् ।
धात्र्याः सकाशात् स च तां शृण्वन् रुक्मिणिनन्दनः ।
मायावतीमविज्ञानान्मेने स्वामेव मातरम् । सा च तं वर्द्ध-
यामास कार्ष्णिं कमललोचनम् । माया श्चास्मै ददौ सर्व्वा
दानवीः काममोहिता । स यदा यौवनस्थस्तु प्रद्युम्नः काम-
दर्शनः । चिकार्षितज्ञो नारीणां सर्व्वास्त्रविधिपारगः ।
तं सा मायावती कान्तं कामयामास कामिनी” हरि०
१६३ अ० । “कुमार! पश्य मां प्राप्तं देवगन्धर्वनारदम् ।
प्रेषितं देवराजेन तव सम्बोधनाय वै । स्मर त्वं पूर्व्वकं
भावं कामदेवोऽसि मानद! । हरकोपानलाद्दग्धस्तेना-
नङ्गस्त्विहोच्यसे । त्वं वृष्णिवंशे जातोऽसि रुक्मिण्या
गर्भसम्भवः । जातोऽसि केशवेन त्वं प्रद्युम्न इति
[Page1891-a+ 38]
कीर्त्त्यसे । आहृत्य शम्बरेण त्वमिहानीतोऽसि मानद! ।
सप्तरात्रे त्वसम्पूर्णे सूतिकागारमध्यतः । बधार्थं शम्ब-
रस्य त्वं ह्रियमाणो ह्युपेक्षितः । केशवेन महाबाहो! ।
देवकार्यार्थसिद्धये । यैषा मायावती नाम भार्या वै शम्बरस्य
तु । रतिं तां विद्धि कल्याणी तव भार्यां पुरातनीम् । तव
सा रक्षणार्थाय शम्बरस्य गृहेऽवसत् । मायां शरीरजां
न्यस्य मोहानार्थं दुरात्मनः । रतेरुत्पादनार्थाय प्रेषयत्य-
निशं तदा । एवं प्रद्युम्न! बुद्ध्वा वै तव भार्यां प्रतिष्ठिताम् ।
हत्वा तं शम्बरं वीर! वैष्णवास्त्रेण संयुगे । गृह्य मायावती
भार्यां द्वारकां गन्तुमर्हसि” हरि० १६५ अ० “कामं प्रति-
नारदवाक्यम् । “सोऽब्रवीत् सहसा देवीं रुक्मिणीं देवता-
मिव । अयं स देवि! संप्राप्तः पुत्रश्चापधरस्तव । अनेन
शम्बरं हत्वा मायायाञ्च विशारदम् । हृता मायाश्च ताः
सर्व्वा याभिर्देवानबाधत । सती चेयं शुभा साध्वी भार्याऽपि
तनयस्य ते । मायावतीति विख्याता शम्बरस्य गृहोषिता ।
मा च ते शम्बरस्येयं पत्नीति भवतु व्यथा । मन्मथेऽथ गते
नाशं गते चानङ्गतां पुरा । कामपत्नी, न कान्तैषा शम्ब-
रस्य रतिः प्रिया । मायारूपेण तं दैत्यं मोहयन्त्य-
सकृच्छुभा । न चैषा तस्य कौमारे वशे तिष्ठति शोभना ।
आत्ममायामयं कृत्वा रूपं शम्बरमाविशत् । पत्न्येषा मम
पुत्रस्य स्नुषा तव वराङ्गना” हरि० १६७ अ० । रुक्मिणीं
प्रति कृष्णवाक्यम् । तेन १३ रौक्मिणेये पु० १४ बलदेवे
शब्दर० तस्य कामपालत्वात्तथात्वम् । १५ महाराज
चूते राजनि० । कर्मपूर्व्वकात् कामयतेः कर्त्तरि अण् ।
तत्तत्पदार्थकामनायुक्ते यथा स्वर्गकामोऽश्वमेधेन यजेत
पशुकामः प्रजाकाम इत्यादि । घञ्न्तकामशब्दे परे
तुमुन्नन्तस्यान्तलोपः । यथा गन्तुकामः रन्तुकामः इत्यादि
वृषादि० तस्याद्युदात्तता । कामनायुक्तवाचककामादिशब्द-
समभिव्याहारे यागे तन्नियोज्यकत्वं तत्कृतिसाध्यत्वञ्च
मतभेदेन प्रतीयते यथा स्वर्गकामो यजेतेत्यत्र स्वर्गकाम
नियोज्यकस्तत्कृतिसाध्योवा याग इति बोधः । लिङादिना
यागादेः कर्त्तव्यत्वबोधनात् यागादेस्तथात्वम् । यागजन्य-
फलं च कामनावतीव तत्तत्फलकामनोद्देश्येऽपि भवति अतः
पितृस्वर्गकामनया कृतपूर्त्तादेः फलं पितरीति मणिकृत् ।
अर्थशब्देन द्वन्देऽस्य वा पूर्व्वं निपातः । अर्थकामौ कामार्थौ ।
तन्त्रोक्ते १६ वीजभेदे । तदुद्धारो यथा तन्त्रसा० कुलार्ण्णवे
“देवीं दक्षिणबाहुशक्रनयनं कामं कलालाञ्छितम्”
दक्षिणबाहुः ककारस्तस्य वर्ण्णस्य मातृकान्यासे दक्षबाहु-
[Page1891-b+ 38]
मूले न्यस्यत्वात् तथात्वम् शक्रोलकारः नयनं वाननेत्रं तेन
ईकारः कलालाञ्छितं विन्दुभूषितम् तेन क्लीम् इत्येवं रूपं
कामम् इत्यर्थः । प्रकारान्तरेण तदुद्धारः तन्त्रसा० श्रीक्रमे ।
“तां विद्यां शृणु देवेशि! काममिन्द्रसमन्वितम् । नाद-
विन्दुकलाभेदात् तुरीयस्वरसयुतम् । महाश्रीसुन्दरी
विद्या महात्रिपुरसुन्दरी । ककारे सर्व्वमुत्पन्नं कामे-
कैवल्यदायकम् । लकारे सकलैश्वर्य्यमीकारे सर्व्वसौ-
ख्यदम्” कुब्जिकात० । “परा च कमला कामो वाग्-
भवं शक्तिरेव च” । १७ ककाराक्षरे च । शिववीजं (ह) ।
तथा कामं (क) इन्द्रम् (ल) देवीं (स) नियोजयेत् ।
षोडशीविद्यायां शक्तिकूटोद्धारे ।
<LEND>
