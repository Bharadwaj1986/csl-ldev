<L>549<pc>0079,a<k1>अङ्गारक<k2>अङ्गारक
अङ्गारक¦ अस्त्री अङ्गार + स्वार्थे कन् । अङ्गारे “अङ्गारकस्त्वव-
<>न्त्याञ्चेति” पुरा० । “अष्टावङ्गारके तथेति” ज्योतिषम् ।
<>“अङ्गारके कुमारञ्चबुधे नारायणं तथेति” पुरा० । अस्य
<>चारो यथा
<>“यद्युदयर्क्षाद्वक्रं करोति नवमाष्टमसप्तमर्क्षेषु । तद्वक्रमुष्ण-
<>मुदये पीडाकरमग्निवार्त्तानाम् ॥ द्वादशदशमैकादशनक्ष-
<>त्राद्वक्रितः कुजोऽश्रुमुखम् । दूषयति रसानुदये करोति
<>रोगानवृष्टिं च ॥ व्यालं त्रयोदशर्क्षाच्चतुर्दशाद्वा विपच्यते
<>ऽस्तमये । दंष्ट्रिव्यालमृगेभ्यः करोति पीडां सुभिक्षं च ॥
<>रुधिराननमिति वक्रं पञ्चदशात् षोडशाच्च विनिवृत्ते
<>तत्कालं मुखरोगं सभयं च सुभिक्षमावहति ॥ असिमुशलं
<>सप्तदशादष्टादशतोऽपि वा तदनु वक्रे । दस्युगणेभ्यः
<>पीडां करोत्यवृष्टिं सशस्त्रभयम् ॥ भाग्यार्यमोदितो यदि
<>निवर्त्तते वैश्वदैवते भौमः । प्राजापत्येऽस्तमितस्त्रीनपि
<>लोकान्निपीडयति ॥ श्रवणोदितस्य वक्रं पुष्ये मूर्धाभि-
<>षिक्तपीडाकृत् । यस्मिन्नृक्षेऽभ्युदितस्तद्दिग्व्यूहान् जनान्
<>हन्ति ॥ मध्येन यदि मघानां गतागतं लोहितः करोति
<>ततः । पाण्ड्यो नपो विनश्यति शस्त्रोद्योगाद्भयमवृष्टिः ॥
<>भित्त्वा मघां विशाखां भिन्दन् भौमः करोति दुर्भिक्षम् ।
<>मरकं करोति घोरं यदि भित्त्वा रोहिणीं याति ॥
<>दक्षिणतो रोहिण्याश्चरन् महीजोऽर्घवृष्टिनिग्रहकृत् ।
<>धूमायन् सशिखो वा विनिहन्यात् पारियात्रस्थान् ॥
<>प्राजापत्ये श्रवणे मूले तिसृषूत्तरासु शाक्रे च । विचरन्
<>घननिवहानामुपघातकरः क्षमातनयः ॥ चारोदयाः
<>प्रशस्ताः श्रवणमघादित्यमूलहस्तेषु । एकपदाश्विविशाखा-
[Page0079-b+ 38]
<>प्राजापत्येषु च कुजस्य ॥ विपुलविमलमूर्त्तिः किंशुकाशोक
<>वर्णः स्फुटरुचिरमयूखस्तप्तताम्रप्रभाभः । विचरति यदि
<>मार्गं चोत्तरं मेदिनीजः शुभकृदवनिपानां हार्त्तिदश्च
<>प्रजानाम् ॥” इति बृहत्संहिता ।
<>तस्य भक्तिदेशादि ग्रहभक्त्यध्याये तत्रैवोक्तं यथा
<P>“शोणस्य नर्मदाया भीमरथायाश्च पश्चिमार्धस्थाः ।
<>निर्विन्ध्या वेत्रवती सिप्रा गोदावरी वेणा ॥ मन्दा-
<>किनी पयोष्णी महानदी सिन्धुमालतीपाराः । उत्तर
<>पाण्ड्यमहेन्द्राद्रिविन्ध्यमलयोपगाश्चोलाः ॥ द्रविडविदेहा
<>न्ध्राश्मकभासापुरकौङ्कणाः समन्त्रिशकाः । कुन्तलकेरल-
<>दण्डककान्तिपुरम्लेच्छसङ्करजाः ॥ नासिक्यभोगवर्धन-
<>विराटविन्ध्याद्रिपार्श्वगा देशाः । ये च पिबन्ति सुतोयां
<>तापीं ये चापि गोमतीसलिलम् ॥ नागरकृषिकरपारत-
<>हुताशनाजीविशस्त्रवार्त्तानाम् । आटविकदुर्गकर्वटबधक-
<>नृशंसावलिप्तानाम् ॥ नरपतिकुमारकुञ्जरदाम्भिकडिम्भा-
<>भिघातपशुपानाम् । रक्तफलकुसुमविद्रु मचमूपगुडमद्य-
<>तीक्ष्णानाम् ॥ कोशभवनाग्निहोत्रिकधात्वाकरशाक्यभिक्षु-
<>चौराणाम् । शठदीर्घवैरबह्वाशिनां च वसुधासुतोऽधिपतिः”
<>इति । अङ्गारमिव इवार्थेकन् । रक्तवर्णत्वात् कुरण्टकवृक्षे,
<>(भीमराज) इति ख्याते--भृङ्गराजवृक्षे च पु० । अल्पार्थे
<>कन् । विस्फुलिङ्ग इति विख्याते--अङ्गारक्षुद्रांशे न० ।
<>“दूर्वा लाक्षा हरिद्रे द्वे मञ्जिष्ठा सेन्द्रवारुणी । बृहती सैन्धवं
<>कुष्ठं रास्ना मांसी शतावरी । आरनालाढकेनैव तैलप्रस्थं
<>विपाचयेत् । तैलमङ्गारकं नाम सर्वज्वरविनाशनमिति”
<>चक्रदत्तवैद्यकोक्ते तैलभेदे न० ।
<LEND>
