<L>41247<pc>4886,b<k1>वासन्त<k2>वासन्त
वासन्त¦ पुंस्त्री० वसन्तस्येदम् वसन्ते भवः वा अण् । वसन्त
प्रिये १ उष्ट्रे मेदि० । २ कोकिले च राजनि० स्त्रियां ङीष् ।
वसन्तभवे ३ मलयवायौ ४ मुद्गे त्रिका० । ५ कृष्णमुद्गे
हेमच० । ६ मदनवृक्षे च शब्दर० । ७ तत्कालभवे त्रि० ।
[Page4887-a+ 38]
स्त्रियां ङीप् सा च ८ यूथ्या ९ माधवीलतायां
धरणिः । १० पाटलायां विश्वः ११ नवमल्लिकायां भावप्र० ।
“वासन्ती शीतला लघ्वी तिक्ता दोषत्रयास्रजित्”
भावप्र० । १० वसन्तकाले कर्त्तव्यदुर्गापूजायाम् । भविस्यपु०
“मीनराशिस्थिते सूय्ये शुक्लपक्षे नराघिप! ।
सप्तमीं दशमीं यावत् पूजयेदम्बिकां सदा” भविष्यो-
त्तरे “चैत्रे मासि सिते पक्षे सप्तम्यादिदिनत्रये । पूज-
येद्विधिवद् दुर्गां दशम्याञ्च विसजयेत्” कालकौमुद्यां
ज बालिः “चेत्रे मासि सिते पक्षे सप्तम्यादिदिनत्रये ।
पूजयेद्विविधैर्द्रव्यैर्लवङ्गकुसुमैस्तथा । नानाविधैश्च बलिभि-
र्मेषादैर्दोषवर्जितैः । विचित्राभरणैः पार्थ! पट्टवस्त्रा-
दिभिस्तथा । एवं यः कुरुते पूजां वर्षे वर्षे विधानतः ।
ईप्सितान् लभते कामान् पुत्रपौत्रादिकान्नृप!” इति ।
अत्र निरुपपदमासशब्दसङ्केतात् भविष्यपुराणवचने
मीनराशिस्थित इति मीनस्थरव्यारब्धचान्द्रमासीय-
तिथिपरम् । सौररव्यारब्धत्वे कदाचित् सप्तम्यादि-
तिथित्रयालाभात् तद्वर्षे तत्कृत्यलोपः स्यात् न
चेष्टापत्तिः भविष्यपुराणे सदापदोपादानात् जावालि-
वचने वर्षे वर्षे इत्युपदानाच्च नित्यत्वम् । एतद्विवृतं
कालविवेके । एवं जाबालिशेषवचनपरार्द्धे पुत्रादिरूप
फलश्रवणात् काम्यत्वञ्च । ततश्च काम्यतया पूजने कृते
प्रसङ्गान्नित्यसिद्धि । “सिताष्टम्यान्तु चैत्रस्य पुष्पेस्तत्काल
सम्भवैः । अशोकैरपि यः कुर्य्यात् मन्त्रेणानेन पूज-
नम् । न तस्य जायते शोको रोगो वाप्यथ दुर्गतिः”
इति कालिकापुराणवचनात् केवलाष्टमीकल्प उक्तः ।
चैत्रमासमधिकृत्य “नवम्यां पूजयेद्देवीं महिषासुर-
मर्दिनीम् । कुङ्कुमागुरुकस्तूरीधूपान्नध्वजतपणैः । दम-
नैर्मुरपत्रैश्च विजयाख्यपदं लभेत्” इत्यनेन केवल-
नवमीकल्प उक्तः । व्यवस्था तु शारदीयपूजाप्रक-
रणोक्ता ग्राह्या । विशेषस्तत्र बोधनप्रक्रिया नास्ति बाधि-
ताया बोधनासम्भवात् इति प्राग्विवृतम् । होमादि-
कञ्च पूर्ववज्ज्ञेयमिति दिक्” दुर्गोत्सवविवेकः । तत्काल-
पूज्यत्वात् दुर्गापि वासन्तीत्युच्यते ।
<LEND>
