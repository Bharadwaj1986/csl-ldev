<L>5773<pc>0541,a<k1>असपिण्ड<k2>असपिण्ड
असपिण्ड¦ पुंस्त्री० न समानः पिण्डः देहारम्भकावयवभेदो यस्य ।
<>सप्तमपुरुषाद्यनन्तर्गतयोः स्त्रीपुरुषयोः । “असपिण्डा
<>च या मातुरसगोत्रा च या पितुः” मनुः असपिण्डः स-
<>पिण्डो वा गृहीतश्चोपनायितः” स्मृतिः । सपिण्डशब्द-
<>निर्वचनेन च सापिण्ड्यं मिताक्षराकृता “अनन्यपूर्व्विकां
<>कान्तामसपिण्डां यवयसीमिति” या० स्मृतिव्याख्याने
<>दर्शितम् । असपिण्डां समान एकः पिण्डोदेहो यस्याः सा
<>सपिण्डा न सपिण्डा असपिण्डा ताम् । सपिण्डता
<>चैकशरीरावयवान्वयेन पित्रा सह एकपिण्डता । एव
<>म्पितामहाहिभिरपि पितृद्वारेण तच्छरीरावयवान्वयात् ।
<>एवं मातृशरीरावयवान्वयेन मात्रा । तथा मातामहादिभि-
<>रपि मातृद्वारेण । तथा मातृष्वसृमातुलादिभिरपि एक
<>शरीरावयबान्वयात् । तथा पितृव्यपितृष्वस्रादिभिरपि ।
<>तथा पत्या सह पत्न्या एकशरीरारम्भकतया । एवं
<>भ्रातृभार्य्याणामपि परस्परमेकशरीरारम्भैः सह एक
<>शरीरारम्भकत्वेन । एवं यत्र यत्र सपिण्डशब्दः तत्र तत्र
<>साक्षात् परम्परया वा एकशरीरावयवान्वयो वेदितव्यः ।
<>अवश्यञ्चैकशरीरवयवान्वयेन सापिण्ड्यं वर्ण्णनीयम् ।
<>“आत्मा हि जज्ञ आत्मन इत्यादि” श्रुतेः तथा “प्रजा-
<>मनु प्रजायस” इति तथा “स एवायन्निरूढः पृथक् पृथक्
<>प्रत्यक्षेणोपलभ्यत” इत्यापस्तम्बवचनाच्च । तथा गर्भोप-
<>निषदि । “एतत्षाट्कौशिकं शरीरन्त्रीणि मातृतस्त्रीणि
<>पितृतः अस्थिस्नायुमज्जानः पितॄतः । त्वङ्मांसरुधिराणि
<>मातृत” इति । तत्र तत्रावयवान्वयप्रतिपादनात् ।
<>निर्व्वाप्यपिण्डान्वयेन तु सापिण्ड्ये मातृसन्ताने भ्रातृ-
<>व्यादिषु च साप्रिण्ड्यं न स्यात् । समुदायशक्त्यङ्गीकारेण
[Page0541-b+ 38]
<>रूढपरिग्रहे अवयवशक्तिस्तत्र तत्रावगम्यमाना परित्यक्ता
<>स्यात् । “असत्स्ववयवार्थेषु योऽन्यत्रार्थे प्रयुज्यते । तत्रा
<>नन्यगतित्वेन समुदायः प्रसिध्यति” । एवम्पारम्पर्यैकशरीरा-
<>वयवान्वयेन मापिण्ड्ये यथा नातिप्रसङ्गस्तथा वक्ष्यामः” ।
<>“असपिण्डामित्यत्रैकशरीरावयवान्वयद्वारेण साक्षात् पार-
<>म्पर्य्येण वा सापिण्ड्यमुक्तन्तच्च सर्व्वस्य सर्वत्र यथाकथ-
<>ञ्चिदनादौ संसारे सम्भवतीत्यतिप्रसङ्ग इत्यत आह” ।
<>“पञ्चमात्सप्तमादूर्द्धं मातृतः पितृतस्तथा” या० स्मृ० । “मातृ-
<>तोमातृसन्ताने पञ्चमादूर्द्धम् । पितृतः पितुः सन्ताने सप्तमा-
<>दूर्द्ध्वं सापिण्ड्यं निवर्त्तते इति शेषः । ततश्चायं सपिण्ड-
<>शब्दोऽवयवशक्त्या सर्व्वत्र प्रवर्त्तमानोऽपि निर्म्मथ्य पङ्कजादि-
<>शब्दवन्नियतविषय एव । तथा च पित्रादयः षट् सपिण्डाः
<>पुत्रादयश्च षढात्मा च सप्तमः । सन्तानभेदेऽपि यतः सन्तान-
<>भेदः, तमादाय गणयेद्यावत्सप्तम इति सर्वत्र योज-
<>नीयम् । तथा च मातरमारभ्य तत्पितृपितामहादि-
<>गणनायां पञ्चमपुरुषसन्तानवर्त्तिनी मातृतः पञ्चमीत्युपचर्यते
<>एवं पितरमारभ्य तत्पित्रादिगणनायां सप्तमपुरुषस-
<>न्तानवर्त्तिनी पितृतः सप्तमीति” मिता० । एवमेवाशोचेऽपि
<>सापिण्ड्यम् पितृपक्षीयं ज्ञेयं अदत्तस्त्रीणां तु त्रिपौरुषं
<>सापिण्ड्यम् दत्तानां तु सगोत्रत्वाभावान्नाशौचमिति”
<>भेदः दायग्रहणोपयोगिसापिण्ड्यं तु दातृत्वभोक्तृ-
<>त्वान्यतरसम्बन्धेनैकपिण्डवत्त्वमिति दायभागानुसारिणः ।
<LEND>
