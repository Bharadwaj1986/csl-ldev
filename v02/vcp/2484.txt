<L>2484<pc>0218,b<k1>अन्वष्टका<k2>अन्वष्टका
अन्वष्टका¦ स्त्री अनुगतोऽष्टकाम् । श्राद्धकालभेदे स च अग्र-
हायण्या ऊर्द्ध्वं तिस्रः कृष्णाष्टम्यः अष्टकाः, तदुत्तरवर्त्ति-
न्यस्तिस्रः कृष्णनवम्यः तद्रूपः । ताश्च साग्निकस्य मात्रादि-
श्राद्धकालः । तथाहि “अष्टका योर्द्ध्वमाग्रहायण्यास्त-
मिस्राष्टमीति” गोभि० । “पितृदानाय मूले स्युरष्टकास्तिस्र
एव च कृष्णपक्षे वरिष्ठाश्चेति” ब्रह्मपु० । आश्वलायन-
गृह्ये तु ताश्चतस्र इत्युक्तम् यथा । हेमन्तशिशिरयोश्चतु-
र्ण्णामपरपक्षाणामष्टमीष्वष्टका” इति । “एकस्यां चतुसृषु वेति”
विकल्पश्रंवणात् सामर्थ्यभेदेन एकस्यां तिसृषु चतुर्षु वा
अष्टकाश्राद्धम् अन्वष्टकाश्राद्धं च कार्य्यमिति गम्यते । तत्र
पशुकल्पस्थालीपाकाद्यङ्गजातमुक्त्वा “अपरेद्युरान्वकक्यमिति”
सूत्रेण तदुत्तरवर्त्तिकृष्णनवमीसु तद्विहितम् तच्च मात्रादि-
भ्योऽपि देयम् “पितृभ्यश्च हुत्वा मन्थवर्ज्जमुस्त्रीभ्यश्च सुरा-
चाममिति” तत्रैवोक्तेः मनुनाऽपि “पितॄंश्चैवाष्टकास्वर्चेन्नित्य-
मन्वष्टकासु” चेत्युक्तम् अत्र पितृपदमष्टकापक्षे स्वपरम्, अन्वका-
[Page0219-a+ 38]
पक्षे “स्त्रिया पुंवत्” इत्येकशेषेण मातृपितामहीप्रपिता-
महीसहितपित्रादिपरम् । एवञ्च आश्वलायनगृह्ये मनुवचने
च पित्रादेरपि देवतात्वश्रवणात् मात्रादिमात्रदैवत्यं रघु-
नन्दनोक्तं चिन्त्यं वस्तुतः शाखिभेदेन सपत्नीकपितृश्राद्धं
मात्रादिदेवताकं वा तच्छाद्धमिति व्यवस्था । “पित्रादि-
त्रिकपत्नीषु भोज्या मातॄः प्रति द्विजाः । स्त्रीणामेव तु
तद्यस्मान्मातृश्राद्धमिहोच्यते” शङ्खवचनन्तु तासां वृथक्-
श्राद्धविधानार्थम् । एतच्च अन्वष्टकाश्राद्धं साग्निकमात्रेण
कर्त्तव्यम् । तथा च विष्णुः । “अन्वष्टकाष्वष्टकावदग्नौ
हुत्वा मात्रे पितामह्यै प्रपितामह्यै पूर्व्ववद्ब्राह्म-
णान् भोजयित्वा” इति । अत्र होमत्वदेवाग्निप्राप्तेरग्नि-
ग्रहणं तन्नियमार्थम् । न चाग्नौकरणहोमे विप्रपाण्यादे
र्व्विधानादत्रापि तथेति वाच्यम् प्रकृतिभूतश्राद्धविध्यु-
क्तस्याधारान्तरस्य विकृतीभूतश्राद्धे विशेषविहिताधारेण
बाधात् । न वा लौकिकाग्नौ होमः “न पैत्र्ययज्ञियो
होमोलौकिकाग्नौ विधीयते” इति मनुवचनेन निषे-
धात् । श्राद्धचिन्तामणावप्येवम् । श्रा० त० रघुनन्दनः ।
<LEND>
