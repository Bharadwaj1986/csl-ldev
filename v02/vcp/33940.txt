<L>33940<pc>4464,a<k1>प्रत्यभिवाद<k2>प्रत्यभिवाद
प्रत्यभिवाद¦ पु० प्रति + अभि + वद--णिच्--घञ् । अभिवादकस्य
तत्प्रतिरूपे आशीर्वचनादौ । भावे ल्युट् । प्रत्यभिवादन
तत्रार्थे न० । तत्प्रकारः मनुना कुल्लूकभट्टेन च दर्शितो
यथा “आयुष्मान् भव सौम्येति वाच्यो विप्रोऽभिवादने ।
अकारश्चास्य नाम्योऽन्ते वाच्यः पूर्वाक्षरः प्लुतः । यो न
वेत्त्यभिवादस्य विप्रः प्रत्यभिवादनम् । नाभिवाद्यः स
विदुषा यथा शूद्रस्तथैव सः” “अभिवादने कृते प्रत्य-
भिवादयित्रा अभिवादको विपादिः आयुष्मान् भव
सौम्येति वाच्यः । अस्य चाभिवादकस्य यश्चाम त-
स्यान्ते योऽकारादिः स्वरो नाम्नामकारान्तत्वनियमाभा-
वात् स प्लुतः कार्य्यः स्वरापेक्षञ्चेदकारान्तत्वं व्यञ्जना-
न्तेऽपि नाम्नि सम्भवति स्वरान्तरस्य च व्यञ्जनान्ते
नाम्नोऽसम्भवात् आह पूर्वाक्षर इति । पूर्वनामगतम-
क्षरं संश्लिष्टं यस्य स पूर्वाक्षरः तन नामाक्षरं पकृव्य चा-
कारादिः स्वरः प्लुतः कार्यः । एतच्च वाक्यस्य टेः प्लुत
उदात्तः इत्यस्यानुवृत्तौ “प्रत्यभिवादेऽशूद्रे” इति प्लुतं
स्मरन् पाणिनिः स्फुटमुक्तवान् । व्याख्यातञ्च वृत्तिकृता
वामनेन टेरिति किं व्यञ्जनान्तस्यैव टेः प्लुतो यथा
स्यादिति । तस्मादीदृशं प्रत्यभिवादनवाक्यम् आयुष्मान् भव
सौम्य! शुभशर्म ३ न्! एवं क्षत्रियस्य वलवर्म ३ न् एवं
वैश्यस्य वसुभूते ३” “प्लुतो राजन्यविशां वेति कात्यायनव-
चनात् क्षत्रियवैश्ययोः पक्षे प्लुतो न भवति । शूद्रस्य
प्लुतो न कार्यः अशूद्र इति पाणिनिवचनात् । “स्त्रिया-
मपि निषेध” इति कात्यायनवचनात् स्त्रियामपि प्रत्य-
भिवादनवाक्ये न प्लुतः” ।
<LEND>
