<L>19608<pc>2911,a<k1>चातुर्वर्ण्य<k2>चातुर्वर्ण्य
चातुर्वर्ण्य¦ न० चत्वारो व्राह्मणादयोवर्णा एव स्वार्थे ष्यञ् ।
ब्राह्मणादिषु चतुर्षु १ वर्णेषु “चातुवर्ण्यं मया सृष्टमिति”
गीता । भावे--ष्यञ् । २ चतुर्वर्णधर्म्मे । वर्णभेदेन धर्म्म-
भेदाः शङ्खेन दर्शिताः यथा ।
“चातुर्वर्ण्यहितार्थाय शङ्खः शास्त्रमथाकरोत् । यजनं
याजनं दानं तथैवाध्यापनक्रियाम् । प्रतिग्रहञ्चाध्ययनं
विप्रः कर्माणि कारयेत् । दानमध्ययनञ्चैव यजनञ्च
यथाविधि । क्षत्रियस्य तु वैश्यस्य कर्मेदं परिकीर्त्तितम् ।
क्षत्रियस्य विशेषेण प्रजानां परिपालनम् । कृषिगोरक्ष
बाणिज्यं वैश्यस्य परिकीर्त्तितम् । शूद्रस्य द्विज-
शुश्रूषा सर्व्वशिल्पानि चाप्यथ । क्षमा सत्यं दमः
शौचं सर्व्वेषामविशेषतः । ब्राह्मणः क्षत्रियो वैश्य
स्त्रयोवर्णा द्विजातयः । तेषां जन्म द्वितीयन्तु
विज्ञेयं मौञ्जबन्धनम् । आचार्य्यस्तु पिता प्रोक्तः
सावित्री जननी तथा । ब्रह्मक्षत्रविशाञ्चैव मोञ्जी-
बन्धनजन्मनि । विप्राः शूद्रसमास्तावद्विज्ञेयास्तु विच-
[Page2911-b+ 38]
क्षणैः । यावद्वेदे न जायन्ते द्विजाज्ञेया स्तु तत्परम्” ।
“ब्राह्मणः क्षत्रियोवैश्यः शूद्रश्चेति वर्णाश्चत्वारः ।
तेषामाद्याद्विजातयः । तेषां निषेकाद्यः श्मशानान्तो
मन्त्रवत् क्रियासमूहः । तेषाञ्च धर्माः, ब्राह्मणस्याध्यापनं
क्षत्रियस्य शस्त्रनिष्ठता वैश्यस्य पशुपालनं शूद्रस्य
द्विजातिशुश्रूषा । द्विजानां यजनाध्ययने । अथैतेषां
वृत्तयः ब्राह्मणस्य याजनप्रतिग्रहौ, क्षत्रियस्य क्षिति-
त्राणं, कृषिगोरक्षवाणिज्यकुसीदयोनिपोषणानि वैश्यस्य,
शूद्रस्य सर्वशिल्पानि । आपद्यनन्तरा वृत्तिः” विष्णुस० ।
<LEND>
