<L>10253<pc>1385,a<k1>ऊरुज<k2>ऊरुज
ऊरुज¦ पुंस्त्री ऊरोर्जायते जन--ड । वैश्ये स्त्रियां जातित्वात्
ङीष् । २ ऊरुजातमात्रे त्रि० ऊरुजातोरुजन्मादयोप्युभयत्र ।
३ भृगुवंश्ये और्वे ऋषिभेदे पु० तस्य ऊरुतोजन्मकथा भा०
आ० १७८, ७९ पु० “कृतवीर्य इति ख्यातो बभूव पृथिवी-
पतिः । याज्यो वेदविदां लोके भृगूणां पार्थिवर्षभः । स
तानग्रभुजस्तात । धान्येन च घनेन च । सोमान्ते तर्पया-
तास विपुलेन विशाम्पते! । तस्मिन्नृपतिशार्द्दूले स्वर्यातेऽथ
कथञ्चन । वभूव तत्कुलेयान । द्रव्यकार्यमुपस्थितम् । भृगू-
णान्तु धनं ज्ञात्वा राजानः सर्व्व एव ते । याचिष्णवो-
ऽभिजम्मुस्तांस्ततो भार्गवसत्तमान् । भूमौ तु निदधुः
केचित् भृगवो धनमक्षयम् । ददुः केचिद्द्विजातिभ्यो
ज्ञात्वा क्षत्त्रियतो भयम् । भृगवस्तु ददुः केचित्तेषां वित्तं
यथेप्सितम् । क्षत्त्रियाणां तदा तात! कारणान्तरदर्श-
नात् । ततो महीतलं तात! क्षत्रियेण यदृच्छया । खन-
[Page1385-b+ 38]
ताधिगतं वित्तं केनचिद्भृगुवेश्मनि । तद्वित्तं ददृशुः
सर्वे समेताः क्षत्रियर्षभाः । अवमन्य ततः क्रोधाद्भृगूं-
स्ताञ्छरणागतान् । निजघ्नुः परमेष्वासाः सर्वांस्तान्नि
शितैः शरैः । आगर्भादवकृन्तन्तश्चेरुः सर्वां वसुन्धराम् ।
तत उच्छिद्यमानेषु भृगुष्वेवं भयात्तदा । भृगुपत्न्यो
गिरिं दुर्गं हिमवन्तं प्रपेदिरे । तासामन्यतमा गर्भं भ-
याद्दध्रे महौजसम् । ऊरुणैकेन वामोरूर्भर्त्तुः कुलवि-
वृद्धये । तद्गर्भमुपलभ्याशु व्राह्मण्यास्तु भयार्द्दिता ।
गत्वैका कथयामास क्षत्रियाणामुपह्वरे । ततस्ते क्ष-
त्रिया जग्मुस्तं गर्भं हन्तुमुद्यताः । ददृशुर्ब्राह्मणीं
तेऽथ दीप्यमानां स्वतेजसा । अथ गर्भः स भित्त्वोरुं
ब्राह्मण्या निर्जगाम ह । मुष्णन् दृष्टीः क्षत्रियाणां म-
ध्याह्न इव भास्करः । ततश्चक्षुर्विहीनास्ते गिरिदुर्गेषु
बभ्रमुः । ततस्ते मोहमापन्ना राजानो नष्टदृष्टयः । ब्रा-
ह्मणीं शरणं जग्मुर्दृष्ट्यर्थं तामनिन्दिताम् । ऊचुश्चैनां
महाभागां क्षत्रियास्ते विचेतसः । ज्योतिःप्रहीणा दुः-
खार्त्ताः शान्तार्च्चिष इवाग्नयः । भगवत्याः प्रसादेन
गच्छेत् क्षत्रं सचक्षुषम् । उपरम्य च गच्छेम सहिताः
पापकर्मणः । सपुत्त्रात्वं प्रसादं नः मर्त्तुमर्हसि शो-
भने! । पुनर्दृष्टिप्रदानेन राज्ञः सन्त्रातुमर्हसि । ब्राह्म-
ण्युवाच । नाहं गृह्णामि वस्ताता! दृष्टीर्नास्मि रुषान्विता ।
अयन्तु भार्गवो नूनसूरुजः कुपितोऽद्य वः । तेन चक्षूंषि
वस्ताता! व्यक्तं कोपान्महात्मना । स्मरता निहतान्
बन्धूनादत्तानि न संशयः । गर्भानपि यदा नूनं भृगूणां
घ्नत पुत्त्रकाः! । तदायमूरुणा गर्भो मया वर्षशतं धृतः ।
षडङ्गश्चाखिलो वेद इमं गर्भस्थमेव ह । विवेश भृगुवं-
शस्य भूयः प्रियचिकीर्षया । सोऽयं पितृबधाद्व्यक्तं
क्रोधान्धो हन्तुमिच्छति । तेजसा तस्य दिव्येन चक्षूंषि
मुषितानि वः । तमिमं ताता । याचध्वमौर्वं मम सुतो-
त्तमम् । अयं वः प्रणिपातेन तुष्टो दृष्टीः प्रमोक्ष्यति ।
वसिष्ठ उवाच । एवमुक्तास्ततः सर्वे राजानस्ते तमूरुजम् ।
ऊचुः प्रसीदेति तदा प्रसादञ्च चकार सः । अनेनैव च
विख्यातो नाम्ना लोकेषु सत्तमः । स और्व इति वि-
प्रर्षिरूरुं भित्त्वा व्यजायत । चक्षूंषि प्रतिलब्ध्वा च प्र-
तिजग्मुस्ततो नृपाः” ।
<LEND>
