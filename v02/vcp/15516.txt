<L>15516<pc>2309,a<k1>क्रव्य<k2>क्रव्य
क्रव्य¦ न० क्लव--यत् लस्य रः । आममांसे अमरः । “स्थपटगत-
मपि क्रव्यमव्यग्रमति” मालती० । “क्रव्यादाः प्राणिनां
क्रव्यं दुदुहुः स्वकलेवरात्” भाग० ४, १८, २३, । मांस-
भेदास्तद्गुणाश्च सुश्रुते उक्ता यथा
“अत ऊर्द्ध्वं मांसवर्गानुपदेक्ष्यामः तद्यथा--जलेशया
आनूपा ग्राम्याः क्रव्यभुज एकशफा जाङ्गलाश्चेति षण्-
मांसवर्गास्तेषां वर्गाणामुतरोत्तरं प्रधानतमाः । ते पुन-
र्द्विविधा जाङ्गला आनूपाश्चेति । तत्र जाङ्गलवर्गोऽ-
ष्टविधः तद्यथा--जाङ्गला विष्किराः प्रतुदा गुहा-
शयाः पसहाः पणेमृगा विलेशया ग्राम्याश्चेति । तेषां
जाङ्गलविष्किरौ प्रधानतमौ तावेणहरिणर्ष्यकुरङ्गकरा-
लकृतमालशरभश्वदंष्ट्रापृषतचारुष्करमृगमातृकाप्रभृतयो-
जाङ्गाला मृगाः कषाया मधुरा लघवो वातपित्तहरा-
[Page2309-b+ 38]
स्तीक्ष्णा हृद्या वस्तिशोधनाश्च । कषायो मधुरो हृद्यः
पित्तासृक्कफरोगहा । संग्राही रोचको बल्यस्तेषा-
मेणो ज्वरापहः । मधुरो मधुरः पाके दोषघ्नोऽनल-
दीपनः । शीतली बद्धविण्मूत्रः सुगन्धिर्हरिणो लघुः ।
एणः कृष्णस्तयोर्ज्ञेयो हरिणस्ताम्र उच्यते । न कृष्णो
नच ताम्रश्च कुरङ्गः सोऽभिधीयते । शीतासृक्पित्तश-
मनी विज्ञेया मृगमातृका । सन्निपातक्षयश्वासका
सहिक्काऽरुचिप्रणुत् । लावतित्तिरिकपिञ्जलवर्त्तीरवर्त्ति-
कावर्त्तकनप्तृकावार्तीकचकोरकलविङ्कमयूरक्रकरोपचक्र-
कुक्कुटसारङ्गशतपत्रककुतित्तिरिकुरराहुकयवलकप्रभृतय-
स्त्याहणा विष्किरा लघवः शीतमधुराः कषाया
दोघशमनाश्च । संग्राही दीपनश्चैव कषायमधुरो लघुः ।
लावः कटुविपाकश्च सन्निपाते च पूजितः । ईषद्गुरू-
ष्णमधुरो वृष्यो मेधाग्निवर्द्धनः । तित्तिरिः सर्वदोषघ्नो
ग्राही वर्णप्रसादनः । हिक्काश्वासानिलहरो विशेषाद्गौ-
रतित्तिरिः । रक्तपित्तहरः शीतो लघुश्चापि कपिञ्जलः ।
कफोत्थेषु च रोगेषु मन्दवाते च शस्यते । वातपित्तहरा
वृष्या मेधाग्निबलवर्द्धनाः । लघवः क्रकरा हृद्यास्तथा
चैवोपचक्रकाः । कषायः स्वादुलवणस्त्वच्यः केश्यो
रुचिप्रदः । मयूरः स्वरमेधाग्निदृक्श्रोत्रेन्द्रियकार्श्यकृत् ।
स्निग्धोष्णोऽनिलहा वृष्यः स्वेदस्वरबलावहः । वृंहणः
कुक्कुटो वन्यस्तद्वद्ग्राम्यो गुरुस्तु सः । वातरोगक्षयवमी-
विषमज्वरनाशनः । कपोतपारावतभृङ्गराजपरभृत-
कोयष्टिककुलिङ्गगृहकुलिङ्गगोक्षोडकडिडिमाणकशतप-
त्रकमातृनिन्दकभेदाशिशुकसारिकावल्गुलीगिरिशालह्वा-
लदूषकसुगृहीखञ्जरीटकहारीतदात्यूहप्रभृतयः प्रतु-
दाः । कषायमधुरा रूक्षाः फलाहारा मरुत्कराः ।
पित्तश्लेष्महराः शीता बद्धमूत्राल्पवर्चसः । सर्वदोषक-
रस्तेषां भेदाशी मलदूषकः । कषायस्वादुलवणो गुरुः
कालकपोतकः । रक्तपित्तप्रशमनः कषायविशदोऽपि च ।
विपाके मधुरश्चापि गुरुः पारावतः स्मृतः । कुलिङ्गो
मधुरःस्निग्धः कफशुक्रविवर्द्धनः । रक्तपित्तहरो वेश्म-
कुलिङ्गस्त्वतिशुक्रलः । सिंहव्याव्रवृकतरक्ष्वृक्षद्वीपिमा-
र्जारशृगालमृगेर्वारुकप्रभृतयो गुहाशयाः । मधुरा
गुरवः स्निग्धा बल्या मारुतनाशनाः । उष्णवीर्य्या हिमा
नित्यं नेत्रगुह्यविकारिणाम् । काककङ्ककुररचाषभास-
शशघात्युलूकचिल्लिश्येनगृध्रप्रभृतयः प्रसहाः । एते
सिंहादिभिः सर्वे समाना वायसादयः । रसवीर्य्यविपा-
[Page2310-a+ 38]
केषु विशेषाच्छोषिणे हिताः मद्गुमूषिकवृक्षशायि-
कावकुशपूतिघासवानरप्रभृतयः पर्ण्णमृगाः । मधुरा
गुरवो वृष्याश्चक्षुष्याः शोषिणे हिताः । सृष्टमूत्रपुरीषाश्च
कासार्शःश्वासनाशनाः । श्वाविच्छल्यकगोधाशशवृषदंशलो-
पाकलोमशकर्ण्णकदलीमृगप्रियकाऽजगरसर्पमूषिकनकुल-
महाबभ्रुप्रभृतयो विलेशयाः । वर्चोमूत्रं संहतं कु-
र्य्युरेते वीर्य्ये चोष्णाः पूर्व्व वत् स्वादुपाकाः । वातं हन्युः
श्लेष्मपित्ते च कुर्य्युः स्निग्धाः कासश्वासकार्श्यापहाश्च ।
कषायमधुरस्तेषां शशः पित्तकफापहः । नातिशीतल-
वीर्य्यत्वाद्वाते साधारणो मतः । गोधा विपाके मधुरा
कषायकटुका स्मृता । वातपित्तप्रशमनी वृंहणी बल-
वर्द्धिनी । शल्यकः स्वादुपित्तघ्नो लघुः शीतो विषापहः ।
प्रियको मारुते पथ्योऽजगरस्त्वर्शसां हितः । दुर्नामा-
निलदोषघ्नाः कृमिदूषीविषापहाः । चक्षुष्या मधुराः
पाके सर्पा मेधाग्निवर्द्धनाः । दर्वीकरा दीपकाश्च तेषूष्णाः
कटुपाकिनः । मधुराश्चातिचक्षुष्याः सृष्टविण्मूत्रमा-
रुताः । अश्वाश्वतरगोखरोष्ट्रवस्तेरभ्रमेदःपुच्छकप्रभृतयो
ग्राम्याः । ग्राम्या वातहराः सर्वे वृंहणाः कफपित्त-
लाः । मधुरा रसपाकाभ्यां दीपना बलवर्द्धनाः । ना-
तिशीतो गुरुः स्निग्धो मन्दपित्तकफः स्मृतः । छगलस्त्व
नभिस्यन्दी तेषां पीनसनाशनः । वृंहणं मांसमौरभ्रं
षित्तश्लेष्मावहं गुरु । मेदःपुच्छोद्भवं वृष्यमौरभ्रंसदृशं
गुणैः । श्वासकासप्रतिश्यायविषमज्वरनाशनम् । श्रमा
त्यग्निहितं गव्यं पवित्रमनिलापहम् । औरभ्रवत्सलवणं
मांसमेकशफोद्भवम् । अल्पाभिस्यन्द्ययं वर्गो जाङ्गलः
समुदाहृतः । दूरे जनान्तनिलया दूरे पानीयगोचराः ।
ये मृगाश्च विहङ्गाश्च ते ऽल्पाभिस्यन्दिनो मताः । अ-
तीवासन्ननिलयाः सभीपेदकगोचराः । ये मृगाश्च वि-
हङ्गाश्च महाभिस्यन्दिनस्तु तें । आनूपवर्गस्तु पञ्चविधः
तद्यथा कूलचराः प्लवाः कोशस्थाः पादिनो मत्स्या-
श्चेति । तत्र गजगपयमहिषरुरुचमरसृमररोहित
वराहखङ्गिगोकर्णकालपुच्छकोन्द्रन्यङ्क्वरण्यगवयप्रभृतयः
कूलचराः पशवः । वातपित्तहरा वृष्यामधरा रस-
पाकयोः । शीतला बलिनः स्निग्धा मूत्रलाः कफवर्द्ध-
नाः । विरूक्षणी लेणनश्च वीर्योष्णः पित्तदूषणः । खा-
द्वम्ललवणस्तेषां गजः श्लेद्मानिलापहः । गवयस्य तु
मांसं हि स्निग्धं मधुरकामजित् । विपाके मधुरं
चापि व्यवायस्य तु वर्द्धनम् । स्निग्धोष्णमधुरो वृष्यो
[Page2310-b+ 38]
महिषस्तर्पणो गुरुः । निद्रापुंस्त्वबलस्तन्यवर्द्धनो मांस-
दार्ढ्यकृत् । रुरुमांसं समधुरं कषायानुरसं स्मृतम् ।
वातपित्तोपशमनं गुरु शुक्रपवर्द्धनम् । तथा चमरमांसन्तु
स्निग्धं मधुरकासजित् । विपाके मधुरं चापि वातपित्त-
प्रणाशनम् । सृमरस्य तु मांसञ्च कषायानुरसं स्मृतम् ।
वातपित्तोपशमनं गुरु शुक्रविवर्द्धनम् । स्वेदनं वृंहणं
वृष्यं शीतलं तपणं गुरु । स्निग्धं श्रमानिलहरं वाराहं
वलवर्द्धनम् । कफघ्नं खङ्गिपिशितं कषायमनिलापहम् ।
पित्र्यं पवित्रमायुष्यं बद्धमूत्रं विरूक्षणम् । गोकर्ण-
मांसं मधुरं स्निग्धं मृदु कफावहम् । विपाके मधुरञ्चापि
रक्तपित्तविनाशनम् । हंससारसक्रौञ्चचक्रवाककुररका-
दम्बकारण्डवजीवञ्जीवकवकबलाकापुण्डरीकप्लवशरारी-
मुखनन्दीमुखमद्गूत्क्रोशकाचाक्षमल्लिकाक्षशुक्लाक्षपुष्कर-
शायिकाकोनालकाम्बुककुक्कुटिकामेघरावश्वेतचरणप्रभृतयः
प्लवाः संघातचारिणः । रक्तपित्तहराः शीता
स्निग्धा वृष्या मरुज्जितः । सृष्टमूत्रपुरीषाश्च मधुरा रस-
पाकयोः । गुरूष्णमधुरः स्निग्धः स्वरवर्ण्णबलप्रदः ।
वृंहणः शुक्रलस्तेषां हंसो मारुतनाशनः । शङ्खशङ्ख-
नखशुक्तिशम्बूकभल्लूकप्रभृतयः कोशस्थाः । कूर्मकुम्भीर-
कर्कटककृष्णकर्कटकशिशुमारप्रभृतयः पादिनः । शङ्खकू-
र्मादयः स्वादुरसपाका मरुन्नुदः । शीताः स्निग्धा हिताः
पित्ते वर्चस्याः श्लेष्मवर्द्धनाः । कृष्णकर्कटकस्तेषां बल्यः
कोष्णोऽनिलापहः । शुक्लः सन्धानकृत् सृष्टविण्मूत्रोऽनि-
लपित्तहा । मतस्यास्तु द्विविधा नादेयाः सामुद्राश्च तत्र
नादेयाः । रहितपाठीनपाटलाराजीववर्भिगोमत्स्य-
कृष्णमत्स्यवागुञ्जारमुरलसहस्रदंष्ट्राप्रभृतयो नादेयाः । ना-
देया मधुरा मत्स्या गुरवोमारुतापहाः । रक्तपित्तकरा-
श्चोष्णा वृष्याः स्निग्धाल्पवर्चसः । कषायानुरस्तेपां शष्प-
शैवालभोजनः । रोहितो मारुतहरो नात्यर्थं पित्तको-
पनः । पाठीनः श्लेष्मलो वृष्यो निद्रालुः पिशिताशनः ।
दूषयेदम्लपित्तन्तु कुष्ठरोगं करात्यसौ । मुरलो वृंहणो
वृष्यः स्तन्यश्लेष्मकरस्तथा । सरस्तडागसम्मृताः स्निग्धाः
स्वादुरसाः स्मृताः । महाह्रदेषु बलिनः स्वल्पेऽम्मस्यबलाः
स्मृताः । तिमिमिङ्गिलकुलिशपाकमत्स्यनिरालकमन्दि-
वारलकमकरगर्गरकचन्द्रकमहामीनराजीवप्रभृतयः सा-
मुद्राः । सामुद्रा गुरवः म्निग्धा मधुरा नातिपित्तलाः ।
उष्णा वातहरा वृष्या वर्चस्याः श्लेष्मवर्द्धनाः । बला-
वहा विशेषेण मांसाशित्वात्समुद्रजाः । तेषामप्य-
[Page2311-a+ 38]
निलघ्नत्वाच्चौण्ट्यकौप्यौ गुणोत्तरौ । स्निग्धत्वात् स्वादु-
पाकत्वात् तयोर्वाप्या गुणोत्तराः । नादेया गुरवो
मध्ये यस्मात्पुच्छास्यचारिणः । सरस्तडागजानान्तु
विशेषेण शिरोलघु । अदूरगोचरा यस्मात्तस्मादुत्सोदपा-
नजाः । किञ्चिन्मुक्त्वा शिरोदेशमत्यर्थं गुरवस्तु ते । अ-
धस्ताद्गुरवो ज्ञेया सत्स्याः सरसिजाः स्मृताः । उरोवि-
चरणात्तेषां पूर्वमङ्गं लघु स्मृतम् । इत्यानूपो महाभि-
स्यन्दिमांसवर्गो व्याख्यातः । तत्र शुष्कपूतिव्याधितविष-
सर्पहतदिग्धविद्धजीर्ण्णकृशबालानामसात्म्यचारिणां मां-
सान्यभक्ष्याणि यस्माद्विगतव्यापन्नापहतपरिणताल्पासंपू-
र्ण्णवीर्य्यत्वाद्दोषकराणि भवन्ति । अरोचकं प्रति-
श्यायं गुरु शुष्कं प्रकीर्त्तितम् । विषव्याधिहतं मृत्युं,
बालं छर्दिञ्च कोपयेत् । कासश्वासकरं वृद्धं त्रिदोषं
व्याधिदूषितम् । क्लिन्नमुत्क्लेशजननं कृशं वातप्रकोपणम् ।
एभ्योऽन्येषामुपादेयं मांसमिति । स्त्रियश्चतुष्पादेषु पुमांसो
विहङ्गेषु महाशरीरेष्वल्पशरीरा अल्पशरीरेषु महाश-
रीराः प्रधानतमा एवमेकजातीयानां महाशरीराः प्र-
धानतमाः । स्थानादिकृतं मांसस्य गुरुलाघवमुपदे
क्ष्यामः तद्यथा--रक्तादिषु शुक्रान्तेषु घातुषूत्तरो-
त्तरेषु गुरुतरास्तथा सक्थिस्कन्धक्रोडशिरःपादकर-
कटीपृष्ठचर्म्मकालेयकयकृदन्त्राणि । शिरःस्कन्धं कटी-
पृष्ठं सक्थिनी चात्मपक्षयोः । गुरुपूर्वं विजानीयाद्धात-
वस्तु यथोत्तरम् । सर्वस्य प्राणिनो देहे मध्यो गुरुरुदा-
हृतः । पूर्वभागो गुरुः पुंसामधोमागस्तु योषिताम् ।
उरोग्रीवं विहङ्गानां विशेषेण गुरु स्मृतम् । पक्षोत्-
क्षेपात्समो दिष्टो मध्यभागस्तु पक्षिणाभ् । अतीव रूक्षं
मांसन्तु विहङ्गानां फलाशिनाम् । वृंहणं मांसमत्यर्थं
खगानां पिशिताशिनाम् । मत्स्याशिनां पित्तकरंवातघ्नं
धान्यचारिणाम् । जलजानूपजा ग्राम्याः क्रव्यादेकश-
फास्तथा । प्रसहाविलवासाश्च ये च जाङ्गलसंज्ञिताः ।
प्रतुदा विष्कराश्वैव लघवः स्युर्य्यथोत्तरम् । अल्पाभि-
स्यन्दिनश्चैव यथापूर्वमतोऽन्यथा । प्रमाणाधिकास्तु
स्वजातौ चाल्पसारा गुरवश्च । सर्वप्राणिनां सर्वशरीरे-
भ्योये प्रधानतमा भवन्ति यकृत्प्रदेशवर्त्तिनस्तानाददीत
प्रधानलाभाभावे मध्यमवयस्कं साद्यस्कमक्लिष्टमुपादेयं
मासमिति । भवति चोत्र । वयः शरीरावयवाः स्वभावो
धातवः क्रियाः । लिङ्ग पमाणं संस्कारो मात्रा चास्मिन्
परीक्षिता” ।
<LEND>
