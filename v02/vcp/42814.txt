<L>42814<pc>5072,b<k1>शकारः<k2>शकारः
शकारः¦ ऊष्मवर्णभेदः । अस्योच्चारणस्थानं तालु । तस्यो-
च्चारणे आभ्यन्तरप्रयत्नः विवृतम् । बाह्यप्रयत्ना विवार-
श्वासाघोषा महाप्राणश्च । अस्य ध्येयस्वरूपम् “श-
कारं परमेशानि! शृणु वर्णं शुचिस्मिते! । रक्तवर्ण-
प्रभाकारं स्वयं परमकुण्डली । चतुर्वर्गप्रदं देवि!
शकारं ब्रह्मविग्रहम् । पञ्चदेवमयं वर्णं पञ्चप्राणात्मकं
प्रिये । रजःसत्त्वतमोयुक्तं त्रिविन्दुसहितं सदा । त्रि-
शक्तिसहितं घर्णमात्मादितत्त्वसंयुतम्” कासधेनुतन्त्रम् ।
अस्य वाचकशब्दा योगिनीतन्त्रोक्ता यथा “शः स-
व्यश्च कामरूपी कामरूपो महामतिः । सौख्यनामा
कुमारोऽस्थि श्रीकण्ठो वृषकेतनः । वृषघ्नः शयनं शान्ता
सुभगा विस्फुलिङ्गिनी । मृत्युर्देवो महालक्ष्मीर्महेन्द्रः
कुलकौलिनी । बाहुर्हंसो वियद्वक्त्रं हृदनङ्गोऽङ्कुशः
खनः । वामोरुः पुण्डरीकाक्षः कान्तिः कल्याणवा-
चकः” । मातृकान्यासेऽस्य हृदादिदक्षकरे न्यास्यता ।
काव्यादौ प्रथमप्रयोगे सुखं फलम् । “शः सुखं षस्तु-
स्वेदम्” वृ० त्त० टी० ।
<LEND>
