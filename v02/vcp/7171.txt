<L>7171<pc>0754,b<k1>आभिमुख्य<k2>आभिमुख्य
आभिमुख्य¦ न० अभिमुखस्यभावः ष्यञ् । अभिमुखत्वे आ-
नुकूल्यार्थसम्मुखीभवने “प्राप्ताभिमुख्यः पुरुषः क्रिया-
सु विनियुज्यते” वाक्यप० । “अनुकूलत्वे २ विशेषादाभि-
मुख्येन चरन्तोव्यभिचारिणः । स्थायिन्यु न्मग्ननिर्ग्नास्त्रय
स्त्रिंशच्च तद्भिदाः” सा० द० । तत्र यात्रादौ राहोराभिमुख्य
निषेधः ज्यो० त० “पश्चादर्के विधौ वह्नौ सौम्यां ज्ञे वायवे
कुजे । रक्षोऽधीशे भृगौ याम्यां गुरावीशे शनौ दिने । रा-
हुर्भ्रमति यामार्द्धादश्वगत्या च वामतः । प्रतीच्यां वह्नि
कोणे तु ततः सौम्यामतोऽसृपे । ततः प्राच्यामतोवायौ
तस्माद्याम्यां ततः शिवे । रवावेवमन्यवारेषूह्यमेवं क्रमेण हि
[Page0755-a+ 38]
द्यूते युद्धे विवादे च यात्रायां सम्मुखस्थितम् ।
राहुं विवर्ज्जयेत् यत्नाद्यदीच्छेत् कर्मणः फलम्” । एवं
योगिन्याभिमुख्येऽपि गमनं न शस्तम् यथा “प्रतिपन्नवमी
पूर्वे रामा रुद्राश्च पावके । शरस्त्रयोदशी याम्ये वेदा मासाश्च
नैरृते । षष्ठी चतुर्द्दशी पश्चात् वायव्यां मुनिपूर्ण्णिमे ।
द्वितीया दशमी यक्षे ऐशान्यामष्टमी कुहूः । योगिनी
नवदण्डाश्च शेषा वर्ज्या विशेषतः । दक्षसम्मुख-
योगिन्यां गमनं नैव कारयेदिति” ज्यो० त० । पीयूष-
धारायान्तु “पृष्ठतोदक्षिणे वापि योगिनीगमने
हिता । वामसम्मुखयोर्नैव वायुमेवं चिन्तयेत्” जयकल्पलता
वाक्ये तन्मूलके मुहूर्त्त० चि० वाक्ये च “नवभूम्यः शिवव-
ह्नयोऽक्षविश्वेऽर्ककृताः शक्रस्तुरङ्गतिथ्यः । द्विदशामावसवश्च
पूर्व्वतः स्युस्तिथयः सम्मुखवामगा न शस्ताः” वामगाया
अशुभत्वमुक्तम् । अन्योर्व्यवस्था देशभेदेन । कालपाशयो-
राभिमुख्येन यानमपि न शस्तम् “कौवेरीतो वैपतीत्येन
कालो वारेऽर्काद्ये सन्मुखे तस्य पाशः । यात्रायुद्धेसम्मुखे
वर्ज्जनीयावेतो रात्रौ व्यस्तसंज्ञौ विचिन्त्यौ” मुहू० । स्पष्टं
रत्नसारे “रवावुत्तरतः कालः सोम्ये वायव्यभागके । भौमे तु
पश्चिमे भागे बुधे नैरृतकोणके । जीवे च याम्य
दिग्भागे भृगौ चाग्नेयकोणके । शनौ तु पूर्व्व-
दिग्भागे कालचक्रं प्रकीर्त्तितम् । पाशस्तत्सम्मु-
खदिशि” कालापेक्षया पञ्चमदिशि पाश इत्यर्थः यथा
रवौ दक्षिणस्यां, सोमे आग्नेय्यां, भौमे पूर्य्यस्यां,
बुधे ऐशान्यां, गुरावुत्तरस्यां, शुक्रे वायव्यां, शनौ पश्चि-
मायाम् । कालपाशयोराभिमुख्यं यात्रादौ निषिद्धं
वामदक्षिणयोस्तु शुभाशुमफलकत्वं यथाह स्वरो० “दक्षि-
णस्तु शुभः कालः पाशोवामदिगाश्रयः । यात्राया समरे
श्रेष्ठस्ततोऽन्यत्र न शोभनः” “अन्यत्र सम्मुखपृष्ठभाग-
योः” पी० धा० । रात्रौ तु कालपाशयोर्विपर्य्यासेन
स्थितेस्तदनुसारेणैव फलम् । पूर्व्वादिदिगभिमुखानि नक्ष-
त्राणि । “पूर्व्वादिषु चतुर्द्दिक्षु सप्त सप्तानलर्क्षतः” मुहू०
तेन कृत्तिकादीनि सप्त पूर्व्वदिग्मुखानि । मघादीनि सप्त
दक्षिणाभिमुखानि । अनुराधादीनि साभिजित्कानि
सप्त पश्चिसाभिमुखानि । धनिष्ठादीनि भरण्यन्तादीनि सप्त
उत्तराभिमुखानि । तैस्तैर्नक्षत्रैस्तत्तद्दिगभिमुखगृहकरणं तत्प्र-
वेशश्च शुभाय । “यद्दिग्द्वारं मन्दिरं तद्दिगृक्षैरुक्तर्क्षैः स्यात्
सन्निवेशो न सर्व्वैः” वशि० । पूर्व्वादिदिगभिमुखा रा-
शयो यथा । “पूर्व्वादिदिक्षुमेषाद्याःक्रमाद्दिग्द्वारराशयः ।
[Page0755-b+ 38]
दिग्द्वारराशयः सर्व्वे तद्दिग्यातुः शुभप्रदाः ।
तद्वर्गाश्च तदंशाश्च तद्दिग्यातुस्तथाविधाः” वशिष्ठः ।
“दिग्द्वारभे लग्नगते प्रशस्ता यात्रार्र्थदास्त्री जयकारिणी च ।
हानिं विनाशं रिपुतोभयञ्च कुर्य्यात् तथा दिक् प्रति-
लोमलग्ने” इति मूहू० । शुक्राभिमुख्यं त्रिविधम् “उद-
यति दिशि यस्यां, याति गोलभ्रमाद्वा, विचरति च भचक्र
यत्र दिग्द्वारभेषु । त्रिविधमिह सितस्य प्रोच्यते सम्मुखत्वं
मुनिभिरुदयएव त्यज्यते तत्र यत्नात्” श्रीपतिः । “उदेति
यस्यां दिशि यत्र याति गोलभ्रमाद्वाथ ककुब्भचक्रे ।
त्रिधोच्यते सम्मुखएव शुक्रो यत्रोदितस्तां तु दिशं न
यायात्” मुहू० । “शुक्रः यस्यां दिशि प्राच्यां प्रतीच्यां
वा कालवशेनोदयं करोति तत्र गन्तुः पुंसः शुक्रः
सम्मुखः अयमेकः प्रकारः । अथ गोलभ्रमातुत्तर
दक्षिणगोलभ्रमणवशेन यस्यां दिशि उत्तरस्यां दक्षिणस्यां
वा याति तत्र गन्तुः शुक्रः समुखः स्यादिति
द्वितीयः प्रकारः । प्राच्यादिदिग्द्वारकृत्तिकादिगतिवशेन
यद्दिङ्नक्षत्रे शुक्रश्चरति तत्र दिशि गन्तुः शुक्रः
सम्मुखःस्यादिति तृतीयःप्रकारः । तत्रोदयशुक्रे दोषा-
धिक्यमिति” पी० धा० । अतएव वशिष्ठः “पश्चादभ्यु-
दिते शुक्रे प्रतीर्ची दक्षिणां दिशम्” इति उद-
यदिग्गतस्यैव शुक्रस्याभिख्येयात्रादि न्यषेधत् । अत्रापवादः
“वुधोऽनुकूलो यदि तत्र संचलन् रिपून जयेन्नैव जयः
प्रतीन्दुजे” मुहू० । शुक्राभिमुख्यादिदोषमुक्त्वा । “एवं विधे-
ऽप्यास्फुजिते च यायाद्बु धोयदि स्यादनुकूलवर्त्ती” श्नीपतिः ।
अनुकूलः पृष्ठदिक्संस्थं” इति पी० धा० । अपवादा
न्तरम् “नोचगोऽरिगृहस्थो वा वक्रगोवा पराजितः ।
यातुर्भगप्रदः शुक्रः स्वोच्छस्थश्चेद्धनप्रदः” इति नारदः ।
प्रतिशुक्रादेदोषोनृणां प्रथमयात्रायां राज्ञां च विजय
यात्रायामेव यथाह रैभ्यः । “प्रतिशुक्रादिदोषोऽय नूतने
गमने नृणाम् । राज्ञां विजययात्रायां नान्यदा
दोषमावहेत्” चन्द्रस्य नक्षत्रविशेषस्थितौ तदपवादः ।
“यावच्चन्द्रः पूषभात् कृत्तिकाद्ये पादे शुक्रोऽन्धो न दुष्टोऽ
ग्रहदक्षे” मुहू० । “पौष्णादिवह्निभाद्याङ्घ्रिं याव-
त्तिष्ठति चन्द्रमाः । तावच्छुक्रो भवेदन्धः सम्मुखे गमनं
हितम्” पराशरः । राज्ञां विजययात्रायां विशेषः ।
मध्येमार्गं भार्गवास्तेऽपि राजा तावत्तिष्ठेत् सम्मुखत्वे-
ऽपि तस्य” मुहू० । अत्यन्तापदि शान्तिं कृत्वा यावात् ।
शान्तिश्च पी० धा० यात्राप्रकरणे दर्शिता ततएव ज्ञेया ।
[Page0756-a+ 38]
नृपविजययात्रायां वुधकुजशुक्राभिसुख्यमपि निषिद्धम् ।
“प्रतिशुक्रं प्रतिबुघं प्रतिभौमं गतोनृपः । बलेन शक्रक्रतु-
ल्योऽपि हतसैन्योनिवर्त्तते” इति वशिष्ठः ।
एतदभिप्रायोणैव कुमा० वर्ण्णितम् । “दृष्टिप्रपातं परिहृ-
त्य तस्य कामः पुरःशुक्रमिव प्रयाणे” इति । दिगीशाभि-
मुख्येगमनंशस्तं प्रातिमुख्येऽशस्तम् । तत्रदिगीशाः “सूर्य्यः
शुक्रः क्षमापुत्रःसैंहिकेयः शनिः शशी । सौम्यस्त्रिदशमन्त्री
च पूर्व्वादीनां दिगीश्वराः । दिगीशाहे शुभा यात्रा
पृष्ठाहे मरणं ध्रुवम्” ज्यो० त० ।
नववध्वागमनेऽपि शुक्राभिमुख्यनिषेधः सप्रतिसवः ज्यो०
त० दर्शितो यथा ।
दीपिकायां “स्त्रीशुद्ध्यालिघटाजसंगतरवौ काले विशुद्धे
भृगुं संत्यज्य प्रतिलोमगं शुभदिने यात्रा प्रवेशोचिते ।
त्यक्त्वाहस्तु निरंशकं नववधूयात्राप्रवेशौ पतिः कुर्य्यादेक-
पुरादिषु प्रतिभृगोर्नेच्छन्तिदोषं बुधाः” । पैत्रागारे
कुचकुसुमयोः सम्भवो वा यदि स्यात् कालः शुद्धोन भवति
यदा संमुखोवापि शुक्रः । मेषे कुम्भेऽलिनि च न भवेत्
भास्करश्चेत्तथापि स्वामी भद्रेऽहनि नववधूं वेशयेन्मन्दिरं
स्वम् । भर्त्तुर्गोचरशोभने दिनपतौ नास्तं गते भार्गवे
सूर्य्ये कीटघटाजगे शुभदिने पक्षे च कृष्णेतरे । हित्वा
च प्रतिलोमगौ बुधसितौ जीवस्य शुद्धौ तथा चानीता
गुणशालिनी नववधूर्नित्योत्सवा मोदते । एकग्रामे
चतुःशाले दुर्भिक्षे राष्ट्रविप्लवे । पतिना नीयमानायाः
पुरः शुक्रोन दुष्यति” । तथा “काश्यपेषु वशिष्ठेषु भृग्व-
त्र्याङ्गिरसेषु च । भारद्वाजेषु वात्स्येसु प्रतिशुक्रोन दोष-
कृत्” शम्भोराभिमुख्यं पूजने निषिद्धं यथा “न प्राची-
मग्रतः शम्भोर्नोदोचीं शक्तिसंस्थिताम् । न प्रतीचीं
यतःपृष्ठमतोदक्षंसमाश्रयेत्” रुद्रया० । “यजमानः शम्भोः
प्राचीमवस्थितये न समाश्रयेत् । शम्भोर्जगत्संहा-
रकस्याग्रतः सांमुख्यात् पञ्चवक्त्रपक्षे प्रधानं वक्त्रं प्राच्य-
वस्थितम् एकवक्त्रपक्षे सुतरां तथा” ति० त० रघु० ।
<LEND>
