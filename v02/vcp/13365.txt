<L>13365<pc>2003,a<k1>कालरात्रि<k2>कालरात्रि
कालरात्रि¦ स्त्री कालो रात्रिरिव कालस्य खण्डकालस्य
रात्रिरिव अप्रकाशकत्वात् । १ प्रलयरात्रौ २ प्रलयकाले
तत्र सर्व्वचेष्टाराहित्यात् तथात्वम् । “यदा स देवो
जागर्त्ति तदेदं चेष्टते जगत् । यदा स्वपिति शान्तात्मा तदा
सर्वं प्रलीयते” इति मनुना प्रलयकाले सर्व्वचेष्टारा-
हित्योक्तेस्तत्कालस्य रात्रिरूपत्वम् । ३ दुर्गामूर्त्तिभेदे सा
च “कालरात्रि मथोवक्ष्ये सपत्नगणसूदनीम्” इत्युपक्रम्य
मन्त्र महोदचौ १८ तरङ्गे उक्ता, तत्रैव तस्या मन्त्रपूजादिकं
दृश्यम् । “शक्तिभिःसहिता दुर्गा कार्शीं रक्षति सर्व्वतः ।
ताः प्रयत्नेन संपूज्याः कालरात्रिमुखा नरैः” काशीख०
“कालरात्रिर्महारात्रिर्मोहरात्रिश्चदारुणा” देवीमा०
व्याकृतञ्चैतद् गुप्तवत्यां यथा “कालरात्रिः सर्व्वजन्तु-
मरणोपलक्षिता कल्परात्रिः । महारात्रिः ब्रह्मलयोपल-
क्षिता महाप्रलयरात्रिः, मोहरात्रिः मोहावर्त्तगर्त्त-
पातिनी महामायाख्या संसृतिकर्त्त्री, यद्वा दैनन्दिन-
प्रलयब्रह्मप्रलयमोक्षरूपमहाप्रलयरूपरात्रय इति पद-
त्रयस्यार्थः । ४ तत्प्रतिपादकमन्त्रभेदे च अभेदोपचारात्
स च मन्त्रः बह्वृचग्रन्थे रात्रिसूक्तत्वेन प्रसिद्धः ।
सामभेदे च “रुत्रिं प्रपद्ये” इत्यादिः ।
५ भीमरथ्याम् (अतिवृद्धवयस्के) हारा० । सर्वप्राणिना-
शिकायां ६ यमभगिन्यां भावप्र० । ७ दीपान्वितामाव-
स्यायाम् “दीपावली तु या प्रोक्ता कालरात्रिश्च सा
मता” इत्यागमोक्तेः ।
<LEND>
