<L>43319<pc>5098,b<k1>शाब्दबोध<k2>शाब्दबोध
शाब्दबोध¦ पु० शब्देन निर्वृत्तः अण् कर्म० । अन्वयबोधे शब्द-
ज्ञानजन्ये पदार्थस्मृतिद्बारके ज्ञानभेदे न्यायमतम् । शा-
ब्दत्वं त्वनुभवत्वव्याप्यं जातिभेदः तद्बोधप्रकारादि
भाषा० उक्तं यथा “पदज्ञानन्तु करणं द्वारं तत्र पदा-
र्षधीः । शाब्दबोधः फलं तत्र शक्तिधोः सहकारिणी ।
लक्षणा शक्यसम्बन्धस्तात्पर्य्यानुपपत्तितः । आसत्तियो-
ग्यताकाङ्क्षातात्पर्य्यज्ञानमिष्यते” । भाषा० सि० मु० विवृत-
मेतत् यथा
“शाब्दबोधप्रकारं दर्शयति । पदज्ञानन्त्विते । न तु
ज्ञायमानं पदं करणम् पदाभावेऽपि मौनिश्लोकादौ
शाब्दवोधात् । पदार्थधीरिति । पदजन्यपदार्थस्मरणं
व्यापारः । अन्यथा पदज्ञानवतः प्रत्यक्षादिना पदार्थो-
पस्थितावपि शब्दबोधापत्तेः । तत्रापि वृत्त्या पद-
जन्यत्वं बोध्यम् । अन्यथा घटादिपदात् समवायसम्ब-
न्धेन यत्राकाशस्मरणं जायते तत्राकाशस्यापि शाब्द-
मोधापत्तेः । वृत्तिः शक्तिलक्षणान्यतरः सम्बन्घः ।
अत्रैव शक्तिज्ञानस्योषयोगः । पूर्वं शक्तिग्रहाभावे पद-
ज्ञानेऽपि तत्सम्बन्धेन स्मरणानुपपत्तेः । पदज्ञानस्य
सम्बन्धिज्ञानविधयार्थस्मारकत्वम् । शक्तिश्च पदेन सह
पदार्थस्य सम्बन्धः । सा चास्माच्छब्दादयमर्थो बोद्धव्य
इतीश्वरेच्छारूपा । आधुनिके नाम्नि शक्तिरस्त्येव ।
“एकादशेऽहनि पिता नाम कुर्य्यात्” इतीश्वरेच्छायाः
सत्त्वात् । आधुनिके तु सङ्केते न शक्तिरिति सम्प्रदायः ।
नघ्यास्तु ईश्वरेच्छा न शक्तिः किन्त्विच्छैव । तेन आधु-
निकसङ्केतेऽपि शक्तिरस्तीति वदन्ति” ।
<LEND>
