<L>11951<pc>1679,a<k1>कबन्ध<k2>कबन्ध
कबन्ध¦ पु० कं जलं बध्नाति बन्ध--अण्, केन वायुना बध्यते,
बन्ध--कर्म्मणि घञ्, कोवायुः प्राणकयुर्बध्यते संबध्यतेऽत्रा
धारे घञ् वा यथायथं वाक्यम् । १ उदरे तस्य
पीतजलनिरोधनात् तथात्वम् । २ धूमकेतौ, प्रवहवा-
युना निचीयमानत्वात्तस्य तथात्वम् ३ राहौ, तस्य
च्छिन्नमस्तकत्वेऽपि अमृतपानात् जीवनसत्त्वेन क्रिया-
वत्त्वात् तथात्वम् ४ राक्षसभेदे च मेदि० ५ जले
अमरः तस्य प्राणवायुधारकत्वात् तथात्वम् “आ-
पोमयः प्राणः” इति छा० उ० श्रुतेस्तस्य प्राणधारण
करत्वम् “पञ्चदशाहानि माऽशीः काममपः पिबापोमयः
प्राणो न पिबतस्ते विच्छेत्स्यते” छा० उ० जनपानं विना
प्राणविच्छेदस्योक्तेस्तथात्वम् । “मनुष्याणां सहस्रेषुंहतेषु
हृतमूर्द्धसु । तदावेशात् कबन्धः स्यादेकोऽमूर्द्धाक्रियान्वितः”
इत्युक्तलक्षणे शिरःशून्ये ६ क्रियायुक्तदेहे अस्त्री अमरः ।
“कबन्धाश्छिन्नशिरसः खड्गशक्त्तृष्टिपाणयः” देवीमा० ।
“नागानामयुतं तुरङ्गनियुतं सार्द्धं रथानां शतं पत्तीनां
दश कोटयो निपतिता एकः कबन्धोरणे । तादृक्कोटि
कबन्धनर्त्तनविधौ खेलच्चलत् खे शिरस्तेषां कोटिनिपातने
रघुपतेः कीदण्डघण्टारवः” प्राचीनगाथा । “यस्य
नेष्यति वपुः कबन्धताम्” चलितोर्द्धकबन्धसस्पदः” माघः ।
“कश्चित् द्विषत्खड्गहृतोत्तमाङ्गः सद्यो विमानप्रभुता-
मुपेत्य । वामाङ्गसं सक्तसुराङ्गनः स्वं नृत्यत् कबन्धं समरे
ददर्श” । “उत्थितं ददृशेऽन्यच्च कबन्धेभ्यो न किञ्चन”
रघुः । तद्देहस्य शिरःशून्यत्वेऽपि वायोः सम्यग्निःसर-
णाभावेन वायुना सम्बन्धसत्त्वात् क्रियासम्भव इति बोध्यम
[Page1679-b+ 38]
७ मेघे निरुक्ते ५, ४ “निचीनवारं वरुणंकबन्धम्” इत्यृचम-
धिकृत्योक्तम् “कबन्धं मेघम् कमुदकं भवति तदस्मिन् धीयते,
उदकमपि कबन्धमुच्यते बन्धिरनिभृतत्वे कमनिभृतञ्च इति”
तत्रोक्तेः तत्र पृषो० साधुत्वम् । कबन्धराक्षसकथा च भा० य०
२३७ अ० यथा । “दुःखशोकसमाविष्टौ वैदेहीहरणार्द्दितौ ।
जम्मतुर्दण्डकारण्यं दक्षिणेन परन्तपौ । वने महति त-
स्मिंस्तु रामः सौमित्रिणा सह । ददर्श मृगयूथानि द्रव-
माणानि सर्व्वशः । शब्दञ्च घोरं सत्वानां दावाग्नेरिव
वर्द्धतः । अपश्यतां मुहूर्त्ताच्च कबन्धं घोरदर्शनम् । मेघ-
पर्व्वतसङ्काशं सालस्कन्धं महाभुजम् । उरोगतविशालाक्षं
महोदरमहामुखम् । यदृच्छयाथ तद्रक्षः करे जग्राह
लक्ष्मणम् । विषादमगमत् सद्यः सौमित्रिरथ भारत! ।
स राममभिसंप्रेक्ष्य कृष्यते येन तन्मुखम् । विषण्णश्चा-
ब्रवीद्रामं पश्यावस्थामिमां मम । हरणञ्चैव वैदेह्या मम
चायमुपप्लवः । राज्यम्रंशश्च भवतस्तातस्य मरणं तथा ।
नाहं त्वां सह वैदेह्या समेतं कोशलागतम् । द्रक्ष्याभि
पृथिवीराज्ये पितृपैतामहे स्थितम् । द्रक्ष्यन्त्यार्य्यस्य
धन्या ये कुशलाजशमीजलैः । अभिषिक्तस्य वदनं सोमं
शान्तघनं यथा । एवं बहुविधं धीमान् विललाप स
लक्ष्मणः । तमवाचाथ काकुत्स्थः सम्भ्रमेष्वप्यसम्भ्रमः ।
मा विषीद नरव्याघ्र! नैष कश्चिन्मयि स्थिते । छिन्ध्यस्य
दक्षिणं बाहुं छिन्नः सव्यो मया भुजः । इत्येवं वदता
नस्य भुजो रामेण पातितः । खड्गेन भृशतीक्ष्णेन नि-
त्तिस्तिलकाण्डवत् । ततोऽस्य दक्षिणं बाहुं खड्गेन
नघ्निबान् बली । सौमित्रिरपि संप्रेक्ष्य म्रातरं राघवं
स्थितम् । पुनर्जघान पार्श्वेवै तद्रक्षो लक्षणो भृशम् ।
गतासुरपतद्भूमौ कबन्धः सुमहांस्ततः । तस्य देहाद्विनिः-
सृत्य पुरुषो दिव्यदर्शनः । ददृशे दिवमास्थाय दिवि
सूर्य्य इव ज्वलन् । पप्रच्छ रामस्तं वाग्मी कस्त्वं प्रव्रूपि
पृच्छतः । का माया किमिदं चित्रमाश्चर्य्यं प्रतिभाति मे
तस्याचचक्षे गन्धर्व्वोविश्वावसुरहं नृप! । प्राप्तो ब्राह्मणशा-
पेन योनिं राक्षससेविताम् । रावणेन हृता सीता राम ।
लङ्काधिवासिना । सुग्रीवमभिगच्छ त्वं स ते सह्यं करि-
ष्यति । एषा पम्पा शिवजला हंसकारण्डवैर्युता ।
ऋष्यमूकस्य शैलस्य सन्निकर्षे तडागिनी । वसते तत्र सु-
ग्रीवश्चतुर्भिः सचिवैः सह । भ्राता वानरराजस्य वालि-
नो हेममालिनः । तेन त्वं सह सङ्गम्य दुःखमूलं निवे-
दय । समानशीलो भवतः साहाय्यस करिष्यति ।
[Page1680-a+ 38]
एतावच्छक्यमस्माभिर्वक्तुं द्रष्टासि जानकीम् । ध्रुवं
वानरराजस्य विदितो रावणालयः । इत्युक्त्वान्तर्हितो
दिव्यः पुरुषः स महाप्रभः । विस्मितं जग्मतुश्चोभौ प्रवीरौ
रामलक्ष्मणौ” । “बधनिर्धूतशापस्य कबन्धस्योपदेशतः” रघुः
<LEND>
