<L>12747<pc>1843,a<k1>काकतालीय<k2>काकतालीय
काकतालीय¦ न० अवितर्कितसम्भवतुल्ये यादृच्छिकन्याये
तद्व्युत्पत्त्यादिर्यथा “समासाच्च तद्विषयादिति” पा० छ ।
अस्मादेव ज्ञापकादिवार्थे, सह सुपेति वा समासः, द्वावि-
वार्थौ काकागमनमिव तालपतनमिव काकतालम् काक-
तालमिव काकतालीयम् वृत्तिविषये काकतालशब्दौ
काकतालसमवेतक्रियावाचिनौ तत्र काकागमनं देवद-
त्तागमनस्योपमानम् तालपतनं दस्यूपनिपातस्य,
तालेन तु यः काकस्य बघः स देवदत्तस्य दस्युना बधस्यो-
पमानम् इति वधादिः काकतालीयादिशब्दवाच्यः सम्प-
द्यते । काकतालसमागमसदृशश्चोरसमागम इति समासार्थः
तत्प्रयुक्तकाकमरणसदृशस्तु देवदत्तवधादिः छप्रत्ययार्थः ।
“यत्तया मेलनं तत्र लाभो मे यश्च तद्रते । तदेतत्
काकतालीयमवितर्कितसम्भवम्” चन्द्रालोकः । “फलन्ति
काकतालीयं तेभ्यः प्राज्ञा न बिभ्यति” वेणी० ।
<LEND>
