<L>25777<pc>3671,b<k1>दृश्य<k2>दृश्य
दृश्य¦ त्रि० दृश--कर्मणि क्यप् । १ दर्शनीये २ मनोरमे च
“चित्रं तदा कुण्डिनवेशिनः सा नलस्य मूर्त्तिर्ववृते न
दृश्या । बभूव तच्चित्रतरन्तथापि विश्वैकदृश्यैव यदस्य
मूर्त्तिः” । “आस्तामनङ्गीकरणाद्भवेन दृश्यः स्मरो नेति
पुराणवाणी” नैप० “तमेकदृश्यं नयनैः पिबन्त्योनार्यो
न जग्मुर्विषयान्तराणि” कुमा० “निदर्शयामास विशेष-
दृश्यमिन्दुं नवोत्थानमिव” रघुः । ३ ज्ञेयमात्रे ४ प्रकाश्ये
च “द्रष्टृदृश्ययोः संयोगो हेयहेतुः” पात० सू० “द्रष्टा
बुद्धेः प्रतिसंवेदी पुरुषः, दृश्या बुद्धिसत्वोपारूढा
सर्वे धर्माः, तदेतद् दृश्यमयष्कान्तमणिकल्पं सन्नि-
धिमात्रोपकारि दृश्यत्वेन स्वम्भवति पुरुषस्य दृशि-
रूपस्य स्वामिनः । अनुभवकर्मविषयतामापन्नमन्यस्वस्य-
पेण प्रतिलब्धात्मकं स्वतन्त्रमपि तदर्थत्वात् परतन्त्रम्
उभयोर्दृग्दर्शनशक्त्योरनादिरर्थकृतः संयोगो हेयहे-
तुर्दुःखस्य कारणमित्यर्थः” भा० “प्रकाशक्रियास्थिति
शीलं भूतेन्द्रियात्मकं भोगापवर्गार्थं दृश्यम्” पात० सू०
“प्रकाशशीलं सत्वं, क्रियाशीलं रजः । स्थितिशीलं
तम इति एते गुणाः परस्परोपरक्तप्रविभागाः परिणा-
[Page3672-a+ 38]
मिनः संयोगविभागधर्माणः इतरेतरोपाश्रयेणोर्ज्जित
मूर्त्तयः परस्पराङ्गाङ्गित्वेऽप्यसम्भिन्नशक्तिप्रविभागास्तुल्य
जातीयाऽतुल्यातीयशक्तिभेदानुपातिनः । प्रधानवेला-
यामुपदर्शितसन्निधाना गुणत्वेऽपि च व्यापारमात्रेणा-
प्रधानान्तर्नीतानुमितास्तिताः पुरुषार्थकर्त्तव्या अय-
स्कान्तमणिकल्पाः प्रत्ययमन्तरेण एकतमस्य वृत्तिमनु-
वर्तमानाः प्रधानशब्दवाच्या भवन्ति । एतद्दृश्यमि-
त्युच्यते । तदेतद्भूतेन्द्रियात्मकं भूतभावेन पृथिव्यादिना
सूक्ष्मस्थूलेन परिणमते तथेन्द्रियभावेन श्रोत्रादिना सू-
क्ष्मस्थूलेन परिणमत इति । तत्तु नाप्रयोजनम् अपि तु
प्रयोजनमुररीकृत्य प्रवर्तत इति भोगापवर्गार्थं हि तत्
दृश्यं पुरुषस्येति तत्रेष्टानिष्टगुणरूपावधारणम् अविभा-
गापन्नं भोगोभोक्तुः स्वरूपावधारणमपवर्ग इति द्वयो-
रतिरिक्तमन्यद्दर्शनं नास्ति” भा० ग्रहाणां नक्षत्राणां च
कालांशविशेषेण सूर्यसान्निव्ये अदृश्यत्वं सू० सि०
उक्तम् अस्तशब्दे ५६३ पृ० दर्शितम् उदयशब्दे ११४४ । ४५
पृ० दृश्यत्वं च दर्शितं ततएवावगन्तव्यम् ।
<LEND>
