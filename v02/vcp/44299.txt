<L>44299<pc>5157,a<k1>श्रोत्रिय<k2>श्रोत्रिय
श्रोत्रिय¦ पु० छन्दो वेदमधीते वेत्ति वा छन्दस् + घ श्रोत्रा-
देशः । १ वेदाध्ययनानुरते अमरः । “एकां शाखां सकल्पां
वा षड्भिरङ्गैरधीत्य च । षट्कर्मनिरतो विप्रः श्रोत्रियो
नाम धर्मवित्” इत्युक्ते २ विप्रभेदे “जन्मना ब्राह्मणो
ज्ञेयः संस्कारैर्द्विज उच्यते । विद्याभ्यासी भवेद्विप्रः
श्रोत्रियस्त्रिभिरुच्यते” मभूक्तलक्षणे ३ ब्राह्मणभेदे च ।
<LEND>
