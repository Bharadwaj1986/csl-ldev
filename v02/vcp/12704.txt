<L>12704<pc>1840,a<k1>कष्ट<k2>कष्ट
कष्ट¦ न० कष--क्त “कृच्छ्रगहनयोः कषः” पा० नेट् ।
१ पीडायाम् व्यथायाम्, “कष्टं युद्धे दश शेषाः श्रुता
मे” भा० आ० ३ अ० । “एकस्य कष्टस्य न यावदन्तम्” पञ्चत०
२ पीडायुक्ते ३ गहने ४ पीडाकारके च त्रि० “बन्धनानि
च कष्टानि परप्रेष्यत्वमेव च” मनुः । “मोहादभूत् कष्टतमः
प्रबोधः” रघु० । “शीतातपादिकष्टानि सहतेऽन्यानि सेवकः”
पञ्चत० “ततः कष्टतरं नु किम्” गीता । “एतत्कष्टतमं
विद्याच्चतुष्कं कामजे गणे” । “क्रोधजेऽपि गणे विद्यात्
कष्टमेतत्त्रिकं बुधाः” मनुः । ५ कष्टसाध्ये बहूपायेन
शाम्ये रिपुरोगादौ । “स हि कष्टतमो रिपुः” “कृतज्ञं
धृतिमन्त च कष्टमाहुररिं बुधाः” मनुः । रोगाणां कष्टता
च बह्वायाससाध्यता यथोक्तं सुश्रुते “केवलः समदेहाग्नेः
सुखसाध्यतमोगदः । अतोऽन्यथा त्वसाध्यः स्यात् कृच्छ्रो-
व्यामिश्रलक्षणः । क्रियायास्तु गुणालाभे क्रियामन्यां
प्रयोजयेत् । पूर्वस्यां शान्तवेगायां न क्रियासङ्करो
हितः । गुणालाभेऽपि सपदि यदि सैव क्रिया हिता ।
कर्त्तव्यैव तदा व्याधिः कृच्छ्रसाध्यतमो यदि” । तथा च
रोगः त्रिविधः साध्यः असाध्यः याप्यश्च । तत्र
साध्योऽपि द्विविधः अल्पायाससाध्योबह्वायाससाध्यश्च
बह्वायाससाध्यस्यैव कष्टता । कष्टसाध्याश्च रोगाः सुश्रुते
तत्तत्स्थाने उक्तास्तत एबायसेयाः । कष्टसाधने ६ पापे च ।
“कष्टाय क्रमणे” पा० क्यङ् “कष्टायते कष्टं पापं
कर्त्तुमुत्सहते इत्यर्थः” सि० कौ० । अलङ्कारोक्ते
७ दोषभेदे यत्र सन्ध्यादिना अर्थस्य दुर्बोधत्वं
तत्र कष्टत्वम् “कष्टं तदर्थावगमोदुरायत्तोभवेद् यदि”
इत्यक्तलक्षणात् तच्च सन्धिकृतम् अतएव सा० दर्पणे
[Page1840-b+ 38]
“सन्धौ विश्लेषाश्लीलकष्टताः” इत्युक्त्वोदाहृतम् “उर्व्यसावत्र
चार्वङ्गि! मर्वन्ते चार्ववस्थितिः” इदन्तु वाक्यगतम् ।
क्लिष्टत्वमप्यस्यैव नामान्तरं “अवाचकत्वं क्लिष्टत्वमिति”
सा० द० पदगतदोषे उक्त्वा “क्षीरोदजावसति
जन्मभुवः प्रसन्नाः” इति अत्र अर्थप्रतीतेर्व्य वहितत्व-
मिति तत् लक्षयित्वा क्षीरोदजालक्ष्मीस्तस्या वंसतिः
पद्मं तस्य जन्मभुवो जलानि” अर्थावबोधे व्यवधानं
दर्शितम् ।
<LEND>
