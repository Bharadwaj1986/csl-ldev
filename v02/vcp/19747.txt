<L>19747<pc>2932,a<k1>चित्त<k2>चित्त
चित्त¦ न० चिती--ज्ञाने बा० करणे क्त । १ अन्तःकरणभेदे
<>“मनोबुद्धिरहङ्कारश्चित्तं करणमान्तरम् । संशयोनिश्चयोग-
<>र्वः स्मरणं विषया इमे” वेदा० प० । तस्य च स्मरणम्
<>अनुसन्धानात्मक वृत्तिभेदः । चिच्छब्दे दृश्यम् । २ अन्तःकरण-
[Page2932-b+ 38]
<>मात्रे अमरः “योगश्चित्तवृत्तिनिरोधः” पात० सू० ।
<>“जनस्य चित्तेन भृशं वशात्मना” नैष० । “चन्द्रचतुर्मुख
<>शङ्कराच्युतैः क्रमान्नियन्त्रितेन मनोबुद्ध्यहङ्कारचित्ता-
<>भिघान्तरिन्द्रियचतुष्केण क्रमात् संशयनिश्चयाहङ्का-
<>र्य्यचैत्यांश्च सर्वानेतान् स्थूलविषयाननुभवतः” वे० सा०
<>उक्तेः अस्थाधिष्ठाता अच्युतः । कर्म्मणि कर्त्तरि वा
<>क्त । ३ ज्ञाते ४ ज्ञातरि च । चित्तं च सांख्यमते त्रिगुण-
<>प्रकृतिकार्य्यम् । तदेतत्योगसूत्रभाष्यादौ दर्शितम् ।
<>“योगश्चित्तवृत्तिनिरोघः” पात० १ । १ । सू०
<>“चित्तं हि प्रख्याप्रवृत्तिस्थितिशीलत्वात् त्रिगुणम् ।
<>प्रख्यारूपं हि चित्तं सत्त्वम् । रजस्तमोभ्यां संसृष्टम्
<>ऐश्वर्य्यविषयप्रियं भवति । तदेव तमसानु विद्धमधर्म्मा-
<>ज्ञानावैराग्यानैश्वर्योपगं भवति । तदेव प्रक्षीणमोहावरणं
<>सर्व्वतः प्रद्योतमानमनुविद्धं रजोमात्रया धर्म्मज्ञानवैरा-
<>ग्यैश्वर्योपगं भवति तदेव रजोलेशमलापेतं स्वरूपप्रति-
<>ष्ठं सत्वपुरुषान्यताख्यातिमात्रं धर्म्ममेघध्यानोपगं
<>भवति । तत्परं प्रसङ्ख्यानमित्याचक्षते ध्यायिनः । चि-
<>तिशक्तिरपरिणामिन्यप्रतिसङ्ग्रमा दर्शितविषया शुद्धा
<>चानन्ता च सत्वगुणात्मिका चेयम् । अतो विपरीता
<>विवेकख्यातिरित्यतस्तस्यां विरक्तं चित्तन्तामपि ख्यातिं
<>निरुणद्धि । तदवस्थं चित्तं संस्कारोपगं भवति ।
<>स निर्वीजः समाधिः, न तत्र किञ्चित् सम्प्रज्ञायतैत्यस-
<>म्प्रज्ञातः द्विविधः स योगश्चित्तवृत्तिनिरोध” इति भा० ।
<>“कुतः पुनरेकस्य क्षिप्तादिभूमिसम्बन्धः किमर्थं चैव-
<>मस्य चित्तस्य वृत्तयोनिरोद्धव्या इत्याशङ्क्य प्रथमं ताव-
<>दवस्थासम्बन्धहेतुमुपन्यस्वति । चित्तं हीति । प्रख्या-
<>शीलत्वात् सत्वगुणम् । प्रवृत्तिशीलत्वाद्रजोगुणम् स्थि-
<>तिशीलत्वात् तमोगुणम् । प्रख्याग्रहणमुपलक्षणार्थं ते-
<>नान्येऽपि सात्विकाः प्रसादलाघवप्रीत्यादयः सूच्यन्ते ।
<>प्रवृत्त्या च परितापशोकादयो राजसाः । स्थितिः प्रवृ-
<>त्तिविरोधी तमोवृत्तिधर्म्मः स्थितिग्रहणाद् गौरवावरण-
<>दैन्यादय उपलक्ष्यन्ते । एतदुक्तं भवति एकमपि चित्तं
<>त्रिगुणनिर्म्मिततया गुणानाञ्च वैषम्येण परस्परविमर्द
<>वैचित्र्याद्विचित्रपरिणामं सदनेकावस्थमुपपद्यत इति ।
<>क्षिप्ताद्या एव चित्तस्य भूमयः यथासम्भवमवान्तरावस्था-
<>भेदवत्यस्ता दर्शयति । प्रख्यारूपं हीति चित्तरूपेण
<>परिणतं सत्वं चित्तसत्वं, तदेवं प्रख्यारूपतया सत्वप्रा-
<>धान्यं चित्तस्य दर्शितम् । तत्र चित्ते सत्वात् किञ्चिदूने
[Page2933-a+ 38]
<>रजस्तमसो यदा मिथःसमे भवतः तदैश्वर्य्यञ्च विष-
<>याश्च शब्दादयस्तान्येव प्रियाणि यस्य तत्तथोक्तं सत्वप्रा-
<>धान्यात् खलु चित्तं तत्त्वे प्रणिधित्सदपि तत्त्वस्य तम-
<>सा पिहितत्वादणिमादिकमेव तत्त्वमभिमन्थमानं तत्प्र-
<>णिधित्सति प्रणिधत्ते च क्षणम् अथ रजसा क्षिप्यर्मा-
<>णम् । तत्राप्पलब्धस्थिति तत् प्रियमात्रं भवति । श-
<>ब्दादिषु पुनरस्य सरसवाही प्रेमा निरूढ एव । तद-
<>नेन विक्षिप्तं चित्तमुक्तम् क्षिप्तं दर्शयन् मूढमपि सूच-
<>यति तदेव तमसेति । यदा हि तमो रजी विजित्य
<>प्रसृतं तदा चित्तसत्वावरकतमःसमुत्सारणेऽशक्त-
<>त्वात् रजस्तमस्थगितं चित्तमधर्म्माद्युपगच्छति । अज्ञानञ्च
<>विपर्य्ययज्ञानमभावप्रत्ययालम्बनञ्च निद्राज्ञानमुक्तम् ।
<>ततश्च मूढावस्थापि सूचितेति । अनैश्वर्य्यं सर्व्वत्रे-
<>च्छाप्रतिघातः । अधर्म्मादिव्याप्ते चित्तं भवतीत्यर्थः ।
<>यदा तु तदेव चित्तसत्वमाविर्भूतसत्वमपगततमःपटलं स-
<>रजस्कं भवति तदा धर्म्मज्ञानवैराग्यैश्वर्य्याण्युपगच्छती-
<>त्याहं प्रक्षीणेत्यादि । मोहस्तसस्तदेव चावरणं प्रकर्षे-
<>ण क्षीणं यस्य तत्तथोक्तम् । अतएव सर्वतो विशेषावि-
<>शेषलिङ्गमात्राऽलिङ्गपुरुषेषु प्रद्योतमानं तथापि न ध-
<>र्म्मायैश्वर्य्याय च कल्पते प्रवृत्त्यभावादित्यत आह । अ-
<>नुविद्धं रजोमात्रया रजसः प्रवर्त्तकत्वादस्ति धर्म्मादि-
<>रित्यर्थः । तदनेन संप्रज्ञातसमाधिसम्पन्नयोर्मघुभूमिक-
<>प्रज्ञाज्योतिषोर्म्मध्याधमयोर्योगिनोश्चित्तसत्वं संगृहीतम्
<>संप्रत्यतिक्रान्तभावनीयस्य ध्यायिनश्चतुर्थीं चित्तस्याव-
<>स्थामाह तदेव चित्तं रजोलेशान्मलादपेतम् अतएव
<>स्वरूपप्रतिष्ठसभ्यासवैराग्यपुटपाकप्रबन्धविधूतरजस्तमोम-
<>यस्य हि बुद्धिसत्वतपनीयस्य स्वरूपप्रतिष्ठस्य विषयेन्द्रियप्र-
<>त्याहृतस्यानवसिताधिकारतया च कार्य्यकारिणो विवेक-
<>ख्यातिः परं कार्य्यमवशिष्यत इत्याह सत्वपुरुषा-
<>न्यताख्यातिमात्रं चित्तं धर्म्ममेघध्यानोपगं भवति ।
<>धर्म्ममेघश्च वक्ष्यते । अत्रैव योगिजनप्रसिद्धिमाह
<>तदिति । सत्वपुरुषान्यताख्यातिमात्रं चित्तं धर्म्मभे-
<>षपर्य्यन्तं परं प्रसंख्यानमिति आचक्षते ध्यायिनः । चित्त-
<>सामान्याधिकरण्यं च धर्म्मधर्म्मिणोरभेदविवक्षया द्रष्ट-
<>व्यम् । विवेकख्यातेर्हानहेतुं चितिशक्तेश्चोपादानहेतुं
<>निरोघसमाधिमवतारयितुं चितिशक्तेः साघुतामसाधुता-
<>ञ्च विवेकख्यातेर्दर्शयति चितिशक्तिरित्यादि । सुखदुः
<>खमोहात्मकत्वमशुद्धिः । सुखमोहावपि विवेकिनं दुः-
[Page2933-b+ 38]
<>खाकुरुतः । अतो दुःखवद्धेयौ तथाचातिसुन्दरमप्यन्त-
<>वत् दुनोति । तेन तदपि हेयमेव विवेकिमः । सेयमवि-
<>शुद्धिरन्तश्च चितिशक्तौ पुरुषे न स्त इत्युक्तं शुद्धा
<>चानन्ता चेति । ननु सुखदुःखमोहात्मकशब्दादीन् इय
<>चेतयमाना तदाकारापन्ना कथं विशुद्धा तदाकारपरिग्र-
<>हपरिवर्जने च कुर्वती कथमनन्तेत्यत उक्तं दर्शि
<>तविषयेति । दर्शितो विषयः शब्दादिर्यस्यै सा तथोक्ता
<>भवेदेतदेवं यदि बुद्धिवच्चितिशक्तिर्विषयाकारतामापद्येत ।
<>किन्तु वुद्धिरेव विषयाकारेण परिणता सती अतदाका-
<>रायै चितिशक्त्यै विषयमादर्शयति ततः पुरुषश्चेतयत
<>इत्युच्यते । ननु विषयाकारां बुद्धिमानारूढाया
<>चितिशक्तेः कथं विषयवेदनं! विषयारोहे वा कथं न
<>तदाकारापत्तिरिति अतः उक्तम् अप्रतिसंक्रमेति ।
<>प्रतिसंक्रमः सञ्चारः स चितेर्नास्तीत्यर्थः । स एव कु-
<>तोऽस्यां नास्तीत्यत उक्तम् अपरिणामिनीति । न
<>चितेस्त्रिविधोऽपि धर्म्माधर्म्माऽवस्थालक्षणः परि-
<>णामोऽस्ति येन त्रितयरूपेण परिणता सती बुद्धिसंयो-
<>गेम परिणमेत । चितिशक्तेरसंक्रान्ताया अपि विषय-
<>संवेदनमुपपादयिष्यते । तस्मिद्धं चितिपक्तिः शोभनेति,
<>विवेकख्यातिस्तु बुद्धिसत्वात्मिका अशोभनेत्युक्तम् । अत-
<>श्चितिशक्तेर्विपरीततेति । यदा च विवेकख्यातिरपि
<>हेया तदा कैव कथा वृत्त्यन्तराणां दोषबहुलानामिति
<>भावः । ततस्तद्धेतोर्निरोधसमाधेरवतारो युज्यते इत्याह
<>अतस्तस्यामिति । ज्ञानप्रसादमात्रेण हि परेण वैरा-
<>ग्येण विवेकख्यातिमपि निरुणद्धीत्यर्थः । अथ निरु-
<>द्धाऽशेषवृत्ति चित्तं कीदृशमित्यतआह तदवस्थमि-
<>त्यादि । स निरोधः अवस्था यस्य तत्तथोक्तम् ।
<>निरोधस्य स्वरूपमाह स निर्वीज इति । क्लेशसहितः
<>कर्म्माशयो जात्यायुर्भोगोवीजं तस्मान्निर्गतः निर्वीजः
<>अस्यैव योगिजनप्रसिद्धामन्वर्थसंज्ञामादर्शयति । न
<>तत्रेति । उपसंहरति । द्विविधः स योगश्चित्तवृत्ति-
<>निरोघ इति” विवरणम् ।
<>“तदवस्थे चेतसि विषयाभायात् बुद्धिबोधात्मा पुरुष ।
<>किंस्वभावः? इति--भा०
<>“तदा द्रुष्टः स्वरूपेऽवस्थानम्” २ सू० ।
<>“स्वरूपप्रतिष्ठा तदानीं चितिशक्तिर्यथा कैवल्ये व्युत्थान-
<>चित्ते तु सति तथापि भवन्ती न तथा” भा० ।
<>“संप्रत्युत्तरसूत्तमवतारयंश्चोदयति । तदवस्थे चेतसीति
[Page2934-a+ 38]
<>किमाक्षेपे तत्तदाकारपरिणतबुद्धिबोधात्मा त्वयं पुरुषः
<>सदानुभूयते न तु बुद्धिबोधरहितोऽतोऽस्य पुरुषस्य
<>बुद्धिबोधस्वभावः सवितुरिव प्रकाशः । नच संस्कारशेषे
<>चेतसि सोऽस्ति, न च स्वभावमपहाय भावो वर्त्तितुम-
<>र्हति इति भावः । स्यादेतत् संस्कारशेषामपि बुद्धिं
<>कस्मात् पुरुषो न बुध्यते? इत्यत आह विषयाभावा-
<>दिति । न बुद्धिमात्रं पुरुषस्य विषयोऽपि तु पुरुषार्थवती
<>बुद्धिः । विवेकख्यातिविषयभोगौ च पुरुषार्थौ तौ च
<>निरुद्ध्वाबस्थायां न स्त इति सिद्धो विषयाभाव इत्यर्थः ।
<>सूत्रेण परिहरति “तदा द्रष्टुः स्वरूपेऽवस्थानम्” सू० ।
<>“स्वरूप इत्यारोपितम् शान्तघोरमूढस्वरूपं निवर्त्तयति
<>पुरुषस्य हि चैतन्यं स्वरूपमनौपाधिकम् नतु बुद्धिबोधः
<>शान्तादिरूप औपाधिको हि सः स्फटिकस्येव स्वभावतः
<>स्वच्छधवलस्य जपाकुसुमसन्निधानोपाधिररुणिमा नचो-
<>पाधिनिवृत्तावुपहितनिवृत्तिरतिप्रसङ्गादिति भावः ।
<>स्वरूपस्य चाभेदेऽपि भेदं विकल्प्य अधिकरणभाव उक्त
<>इति । अयमेवार्थोभाष्यकृता द्योत्यते । स्वरूपप्रति-
<>ष्ठेति । तदानीं निरोधावस्थायां न व्युत्थानावस्थाया-
<>मिति भावः । स्यादेतत् व्युत्थानावस्थायामप्रतिष्ठिता,
<>स्वरूपे चितिशक्तिः, निरोधावस्थायां प्रतितिष्ठन्ती परि-
<>णामिनी स्यात् व्युत्थाने वा स्वरूपप्रतिष्ठाने सति व्युत्थान
<>निरोधयोरविशेष इत्यत आह व्युत्थानचित्ते त्विति
<>न जातु कूटस्थनित्या चितिशक्तिः स्वरूपात् च्यवते । तेन
<>यथा निरोधे तथैव व्युत्थानेऽपि । न खलु शुक्तिकायाः
<>प्रमाणविपर्य्ययज्ञानगोचरत्वेऽपि स्वरूपोदयव्ययौ भवतः
<>प्रतिपत्ता त्वतथाभूतमपि तथात्वेनाभिमन्यते । निरो-
<>धसमाधिमपेक्ष्य सम्प्रज्ञातोऽपि व्युत्थानमेवेति” विवरणम् ।
<>“कथन्तर्हि दर्शितविषयत्वात्”--भा०
<>“वृत्तिसारूप्यमितरत्र” ३ सू०
<>“व्युत्थाने याः चित्तवृत्तयः तद्विशिष्टवृत्तिः पुरुषः । तथा
<>च सूत्रं “एकमेव दर्शनं” “ख्यातिरेव दर्शनमिति”
<>“चित्तम् अयस्कान्तमणिकल्पं सन्निधिमात्रोपकारि दृश्य-
<>त्वेन स्वंभवति पुरुषस्य स्वामिनः । तस्माच्चित्तवृत्तिबोधे
<>पुरुषस्यानादिसम्बन्धोहेतुः” भाष्यम् ।
<>“सूत्रान्तरमवतारयितुं पृच्छति कथन्तर्हि इति । यदि
<>भवति न तथा केन तर्हि प्रकारेण प्रकाशत
<>इत्यर्थः । हेतुपदमध्याहृत्य सूत्रं पठति । दर्शित
<>विषयत्वात् । वृत्तिसारूप्यमितरत्र । इतरत्र व्युत्थाने
[Page2934-b+ 38]
<>याश्चित्तवृत्तयः शान्तघोरमूढास्ता एव विशिष्टा अभिन्ना-
<>वृत्तयो यस्य पुरुषस्य स तथोक्तः सारूप्यमित्यत्र सशब्द
<>एकपर्य्यायः । एतदुक्तं भवति जपाकुसुमस्फटिकयोरिव
<>बुद्धिपुरुषयोः सन्निधानादभेदग्रहे बुद्धिवृत्तीः पुरुषे समा-
<>रीप्य शान्तोऽस्मि दुःखितोऽन्मिमूढोऽस्मीति अध्यवस्यति ।
<>यथा मलिने दर्पणतले प्रतिविम्बितं मुखं मलिनतामारोप्य
<>शोचत्यात्मानं मलिनोऽस्मीति । यद्यपि पुरुषसमारोपोऽपि
<>शब्दादिविज्ञानवत् बुद्धिवृत्तिः यद्यपि च प्राकृतत्वेना-
<>चिद्रूपतयानुभाव्यस्तथापि बुद्धेः पुरुषत्वमापादयन
<>पुरुषवृत्तिरिवानुभव इवावभासते । तथाचायमविपर्य्ययोऽ-
<>प्यात्मा विपर्य्ययवानिवाऽभोक्तापि भोक्तेव विवेकख्याति-
<>रहितोऽपि तत्सहित इवाविवेकख्यातेः प्रकाशते । एतच्च
<>चितेरप्रतिसंक्रमायास्तदाकारापत्तौ स्वबुद्धिसंवेदन-
<>मित्यत्र सत्वपुरुषयोरत्यन्तासङ्कीर्णयोः प्रत्ययाविशे-
<>षोभोग इत्यत्र चोपपादयिष्यते । एतच्च मतान्तरेऽपि
<>सिद्धमित्याह तथा चेति । पञ्चशिखाचार्य्यस्य सूत्रम्
<>“एकमेव दर्शनमिति” । ननु कथमेकं दर्शनं यावता बुद्धेः
<>शब्दादिविषया बिवेकविषया च वृत्तिः प्राकृततया जडत्वे
<>नानुभाव्या, दर्शनं ततोऽन्यत् पुरुषस्य, चैतन्यमनुभवौ
<>दर्शनमित्यत आह “ख्यातिरेव दर्शनमिति” उदयव्यय-
<>धर्म्मिणीं वृत्तिं ख्यातिं लौकिकीमभिप्रेत्यैतदुक्तमे-
<>वेति चैकमव चैतन्यन्तु पुरुषस्य स्वभावो न ख्यातिः । तत्तुन
<>लोकप्रत्यक्षगोचरोऽपि त्वागमानुमानगोचर इत्यर्थः । तद-
<>नेन व्युत्थानावस्थायां मूलकारणमविद्यां दर्शयता तद्धे-
<>तुकसंयोगो भोगहेतुः स्वस्वामिभावोऽपि सूचित इति
<>तमुपपादयन्नाह । चित्तं स्वं भवति । पुरुषस्य स्वामिन
<>इति सम्बन्धः । ननु चित्तजनितमुपकारं भजमानो हि
<>चेतनश्चित्तस्येशिता न चास्य तज्जनितोपकारसम्भव-
<>स्तदसम्बन्धादनुपकार्य्यत्वात् तत्संयोगतदुपकारभागित्वे
<>परिणामप्रसङ्गादित्यत आह अयस्कान्तमणिकल्पं
<>सन्निधिमात्रोपकारि दृश्यत्वेनेति । न पुरुषसंयुक्तं चि-
<>त्तमपितु तत्सन्निहितं सन्निधिश्च पुरुषस्य न देशतः
<>कालतो वा तदसंयोगात् किन्तु योग्यतालक्षणोऽस्ति च
<>पुरुषस्य भोक्तृशक्तिश्चित्तस्य भोग्यशक्तिः । तदुक्तम् दृश्य
<>त्वेनेति । शब्दाद्याकारपरिणतस्य भोग्यत्वेनेत्यर्थः ।
<>भोगश्च यद्यपि शब्दाद्याकारवृत्तिश्चित्तस्य धर्म्मस्तथापि
<>चित्तचैतन्ययोरभेदसमारोपाद्वृत्तिसारूप्यात् पुरुषस्ये-
<>त्युक्तम् । तस्माच्चितेनासंयोगेऽपि तज्जनितोपकारभागिता
[Page2935-a+ 38]
<>पुरुषस्यापरिणामिता चेति सिद्धम् । ननु स्वस्वामिसम्बन्धो
<>भोगहेतुरविद्यानिमित्तोऽविद्या तु किन्निमित्ता न खलु
<>निर्निमित्तं कार्य्यमुत्पद्यते । यथाहुः “स्वप्नादिवदवि-
<>द्यायाः प्रवृत्तिः कस्य किंकृता” इति शङ्कामुपसंहार-
<>व्याजेनोद्धरति । तस्मात् चित्तवृत्तिबोधे शान्तघोरमूढा-
<>कारचितवृत्त्युपभोगे अनाद्यविद्यानिमित्तत्वादनादि-
<>संयोगः हेतुः अविद्यावासनयोश्च सन्तानो वीजाङ्कुर-
<>सन्तानवदनादिरिति भावः” विवरणम् ।
<P>अन्तःकरणशब्दे १९५ पृ० अधिकमुक्तम् ।
<>कैवल्यपादे च ज्ञानज्ञेययोर्भेदव्यवस्थापनेन तद्विशेष
<>उक्तो यथा “कुतश्चैतदन्याय्यम्” भा०
<>“वस्तुसाम्ये चित्तभेदात्तयोर्विभक्तः पन्वाः” सू० ।
<>“बहुचित्तावलम्बनीभूतमेकं वस्तु साधारणं तत् खलु
<>नैकचित्तपरिकल्पितं नाप्यनेकचित्तपरिकल्प्यं किन्तु
<>स्वप्रतिष्ठितं कथं? वस्तुसाम्ये चित्तभेदात्, घर्म्मापेक्षं चि-
<>त्तस्य वस्तुसाम्येऽपि सुखज्ञानं भवति, अधर्मापेक्षं ततएव
<>दुःखज्ञानम्, अविद्यापेक्षं ततएव मूढज्ञानं सम्यग्दर्शना-
<>पेक्षं ततएव माध्यस्थज्ञानमिति । कस्य तच्चित्तेन परिकल्पि-
<>तं? नचान्यचित्तपरिकल्पितेनार्थेनान्यस्य चित्तोपरागो-
<>युक्तः तस्माद्वस्तुज्ञानयोर्ग्राह्यग्रहणभेदभिन्नयोर्विभक्तः
<>पन्था नानयोः सङ्करगन्धोऽप्यस्तीति साङ्ख्यपक्षे पुनर्बस्तु-
<>त्रिगुणं चलञ्च गुणवृत्तमिति घर्मादिनिमित्तापेक्षचित्तै-
<>रभिसंवद्ध्यते निमित्तानुरूपस्य च प्रत्ययस्योत्पद्यमानस्य
<>तेन तेनात्मना हेतुर्भवति । केचिदाहुर्ज्ञानसहभूरेवार्थो-
<>भोग्यत्वात् सुखादिवदिति तत्र तया द्वारा साधारणत्वं
<>धावमानाः पूर्वोत्तरेषु क्षणेषु वस्तुरूपमेवापह्नवते” भा०
<>तदेवमुत्मूत्रां भाव्यकृद्विज्ञानातिरिक्तस्थापने युक्तिमुक्त्वा
<>सौत्रीं युक्तिमवतारयति कुतश्चैतदिति । वस्तुसाम्ये इति
<>यन्नानात्वे यस्यैकत्वं तत्ततोऽत्यन्तं भिद्यते यथा चैत्रस्य
<>ज्ञानमेकं भिन्नेभ्यो देवदत्तविष्णुमित्रमैत्रप्रत्ययेभ्यो भि-
<>द्यते ज्ञाननानात्वेऽपि चार्थो न भिद्यते इति भवति
<>विज्ञानेभ्योऽन्यः अभेदश्चार्थस्य ज्ञानभेदेऽपि प्रमातॄणां
<>परम्परप्रतिसन्धानादवसीयते । अस्ति हि रक्तद्विष्टविमूढ-
<>मध्यस्थानामेकस्यां योषिति प्रतीयमानायां प्रतिसन्धानं
<>या त्वया दृश्यते सैव मयापीति । तस्माद्वस्तुसाम्ये चित्त-
<>भेदात् ज्ञानभेदात्तयोरर्थज्ञानयोर्विभक्तः पन्थाः स्वरूपमेदो-
<>पायः सुखज्ञानं कान्तायाः कान्तस्य सपत्नीनां दुःखज्ञानं
<>तामविन्दतो विषादः । स्यादेतत् यत्रैकस्य चित्तेन परि-
[Page2935-b+ 38]
<>कल्पित कामिनीलक्षणोऽर्थः तैनेवान्येषामपि चित्तमुप-
<>रज्यते इति साधारणमुपपद्यते इत्यत आह नचान्येति
<>तथा सत्येकस्मिन्नीलज्ञानवति सर्व्व एव नीलज्ञानवन्तः
<>स्युरिति नन्वर्थवादिनामप्येकोऽर्थः कथं सुखादिभेदाद्भिन्न-
<>विज्ञानहेतुर्न ह्यविलक्षणात् कारणात् कार्य्यमेदोयुक्त
<>इत्यत आह साङ्ख्यपक्ष इति एकस्यैव बाह्यस्य
<>वस्तुनस्त्रैगुण्यपरिणामस्य त्रैरूप्यमुपपन्नम् ।
<>एवमपि सर्वेषामविशेषेण सुखदुःखमोहात्मकं विज्ञानं
<>स्यादित्यत आह धर्म्मादिनिमित्तापेक्षं रजःसहितं
<>सत्वं धर्म्मापेक्षं सुखज्ञानं जनयति । एवमधर्म्मापेक्षं
<>रजो दुःखं, तमस्तु तथाभूतं मूढज्ञानम् । सत्वमेव तु
<>विगतरजस्कं विद्यापेक्षं माध्यस्थज्ञानमिति ते च धर्म्मा-
<>दयो न सर्वे सर्वत्र पुरुषे सन्ति । किन्तु कश्चित् क्वचिदिति
<>अभ्युपपन्ना व्यवस्थेति । अत्र केचिदाहुः प्रवादुकाः ज्ञा-
<>नसहभूरेवार्थो भोग्यत्वात् सुखादिवदिति एतदुक्तं
<>भवति भवत्यर्थोज्ञानात् व्यतिरिक्तः तथाप्यसौ जडत्वात्
<>न ज्ञानमन्तरेण शक्यः प्रतिपत्तुंज्ञानेन तु भासनीयः-
<>तथाच ज्ञानसमयएवास्ति नान्यदा प्रमाणाभावादिति
<>तदेतन्मतं तावत् दूषयति भाष्यकारः तत्र तया द्वारेति
<>वस्तु खलु सर्वचित्तसाधारणमनेकक्षणपरम्परोह्यमानं
<>परिणामात्मकमनुभूयते लौकिकपरीक्षकैः तच्चेद्विज्ञानेन
<>सह भवेत् नूनमेवंविधमेव चेदिदमंशस्योपरि कोऽयमनु-
<>रोघः येन सोऽपि नापह्नूयेतेत्यर्थः” विव० ।
<>“नचैकचित्ततन्त्रं वस्तुप्रदप्रमाणकं तदा किं स्यात्” सू० ।
<>“एकचित्ततन्त्रं चेद्वस्तु स्यात्तदा चित्ते व्यग्रे निरुद्धे वा-
<>खरूपमेव तेनापरामृष्टमन्यस्याविषयीभूतमप्रमाणकमगृ-
<>हीतस्वभावकं केनचित्तदानीं किं तत्स्यात्? सम्ब-
<>ध्यमानं वा पुनश्चित्तेन कुत उत्पद्यत ये चास्यानुप-
<>स्थिताभागास्ते चास्य न स्युरेवं नास्ति पृष्ठमित्युदरमपि
<>न गृह्येत तस्मात् स्वतन्त्रोऽर्थः सर्वपुरुषसाधारणः स्व-
<>तन्त्राणि च चित्तानि प्रतिपुरुषं प्रवर्त्तन्ते तयोः सम्ब-
<>न्धादुपलब्धिः पुरुषस्य भोग इति” भा० ।
<>“मा वा भूदिदमंशस्यापह्नवीज्ञानसहमूरेवास्त्वर्थःतत्राप्याह
<>नचैकं किं स्यात् यद्धि घटग्राहि चित्तं तद् यदा पटद्रव्य-
<>व्यग्रतया न घटे वर्त्तते यद् वा विवेकविषयमासीत् तदेव च
<>निरोधं समापद्यते तदा घटज्ञानस्य वा विवेकज्ञानभेदमात्र
<>जीवनस्तन्नाशान्नष्ट एव स्यादित्याह एकचित्तेति किं
<>तत् स्यात् न स्यादित्यर्थः । संवध्यमानञ्च चित्तेन तदु
[Page2936-a+ 38]
<>वस्तु विवेकोवा घटो वा कुत उत्पद्यते नियतकारणान्वय
<>व्यतिरेकानुविघायिभावानि हि कार्य्याणि न स्वका-
<>रणमतिवर्त्य कारणान्तराद्भवितुमीशते, मा भूदकारणत्वे
<>तेषां कादाचित्कत्वव्याघातः न च तज्ज्ञानकारणत्वमेव
<>तत्कारणत्वमिति युक्तम् । आशाभोदकस्य उपार्ज्जि-
<>तमोदकस्य वोपयुज्यमानस्य रसबीर्य्यविपाकादिसाम्य
<>प्रसङ्गात् तस्मात् साधूक्तं सम्बध्यमानं वा पुनश्चित्तेनेति ।
<>अपि च योयोऽर्वाग्भागः स सर्वोमध्यपरभागव्याप्तः
<>ज्ञानाधीने सद्भावे त्वस्याननुभूयमानत्वान्मध्यपरभागौ न
<>स्त इतिव्यापकाभावादर्वाग्भागोऽपि न स्यात् इत्यर्थाभा-
<>वात् कुतो ज्ञानसहभूरर्थ इत्याह । ये चास्येति अनु-
<>पस्थिता अज्ञाताः, उपसंहरति तस्मादिति सुगमं
<>शेषम्” विवरणम् ।
<>“तदुपरागापेक्षित्वाच्चित्तस्य वस्तु ज्ञाताज्ञातम्” सू० ।
<>“अयस्कान्तमणिकल्पा विषयाः । अयःसधर्म्मकं चित्त-
<>मभिसम्बध्योपरञ्जयन्ति येन च विषयेणोपरक्तं चित्तं
<>स विषयोज्ञातस्ततोऽन्यः पुनरज्ञातोवस्तुनोज्ञाताज्ञातस्व-
<>रूपत्वात् परिणामि चित्तम्” भा० ।
<>“स्यादेतत् अर्थश्चेत् स्वतन्त्रः स च जडस्वभाव इति न
<>कदाचित् प्रकाशेत प्रकाशने वा जडत्वमप्यस्यापगत
<>मिति भावोऽप्यपगच्छेत् न जातु स्वभावमपहाय भावोव-
<>र्त्तितुमर्हति न चेन्द्रियाद्याधेयो जडस्वभावस्यार्थस्य
<>धर्म्मःप्रकाश इति साम्प्रतम् अर्थधर्म्मत्वे नीलत्वादिवत्
<>सर्वपुरुषसाधारण इत्येकः शास्त्रार्थज्ञ इति सर्वएव
<>विद्वांसः प्रसज्येरन् न जाल्मःकश्चिदस्ति । न चातीता-
<>नागतयोः धर्म्म प्रत्युत्पन्नयुक्तः तस्मात् स्वतन्त्रोऽर्थौप-
<>लम्भविषय इति मनोरथमात्रमेतदित्यत आह
<>तदुपरागेति । जडस्वभावोऽप्यर्थ इन्द्रियप्रणाडिकया
<>चित्तमुपरञ्जयति तदेवंभूतं चित्तदर्पणमुपसंक्रान्तप्रतिवि-
<>म्बा चितिशक्तिश्चित्तमर्थोपरक्तं चेतयमानार्थमनुभवति
<>नत्वर्थे किञ्चित् प्राकट्यादिकमाधत्ते नाप्यसंबद्धा चित्तेन,
<>तत् प्रतिविम्बसंक्रान्तेरुक्तत्वादिति । यद्यपि च सर्वगतत्वा-
<>च्चित्तस्य चेन्द्रियस्य चाहङ्कारिकस्य विषये नास्ति सम्बन्धः
<>तथापि यत्र शरीरे वृत्तिमच्चितं तेन सह सम्बन्धो विष-
<>याणामित्ययष्कान्तमणिकल्प इत्युक्तम् अयःसधर्मकं
<>चित्तमिति । इन्द्रियप्रणालिकयाभिसंबध्योपरञ्जयन्ति
<>अतएव चित्तं परिणामीत्याह वस्तुन इति” विव० ।
<>“यस्य तु तदेव चित्तं विपयस्तस्य सदाऽपरिणामित्वात्” भा० ।
[Page2936-b+ 38]
<>“सदा ज्ञाताश्चित्तवृत्तयस्तत्प्रभोः पुरुषस्यापरिणां
<>भित्वात्” सू० ।
<>“यदि चित्तवत् प्रभुरपि पुरुषः परिणमेत् ततस्तद्विषया
<>चित्तवृत्तयः शब्दादिविषयवत् ज्ञाताज्ञाताः स्युः सदा
<>ज्ञातत्वन्तु मनसस्तत्प्रभोः पुरुषस्यापरिणामित्वमनुमा
<>पयति” भा० ।
<>“तदेवं चित्तव्यतिरेकेणार्थमवस्थाप्य तेभ्यः परिणति-
<>धर्मकेभ्यो व्यतिरिक्तमात्मानमादर्शयितुं तद्वैधर्म्म्यमपरि-
<>णामित्वमस्य वक्तुं पूरयित्वा सूत्रं पठति “यस्य तु तदेव
<>चित्तं विषयस्तस्य सदाऽपरिणामित्वात्” । क्षिप्तमूढवि-
<>क्षिप्तैकाग्रतावस्थितं चित्तमानिरोधात् सर्वदा पुरुषेणा-
<>नुभूयते वृत्तिमत् तत् कस्य हेतोः? यतः पुरुषोऽपरि-
<>णामी परिणामित्वे चित्तवत् पुरुषोऽपि ज्ञाताज्ञात-
<>विषयो भवेत् । ज्ञातविषय एव त्वयं तस्मादपरिणापी
<>ततश्च परिणामिभ्योऽतिरिच्यते इति तदेतदाह
<>यदि चित्तवदिति । सदा ज्ञातत्वं तु मनसः सवृत्ति-
<>कस्य तस्य यः प्रभुः स्वामी भोक्तेति यावत् तस्य प्रभीः
<>पुरुषस्यापरिणामित्वमनुमापयति तथाचापरिणामिनस्तस्य
<>परिणामिनश्चित्तात् पुरुषस्य भेद इति भावः” विव० ।
<>“स्यादाशङ्काचित्तमेव स्वाभासं विषयाभासञ्च वैशेषिकाण ।
<>चित्तात्मवादिनाञ्च भविष्यत्यग्निवत्” भा० ।
<>“न तत्स्वाभासं दृश्यत्वात्” सू० ।
<>“यथेतराणीन्द्रियाणि शब्दादयश्च दृश्यत्वान्न स्वाभासानि
<>तथा मनोऽपि प्रत्येतव्यम् । न चाग्निरत्र दृष्टान्तः न-
<>ह्यग्निरात्मरूपमप्रकाशं प्रकाशयति । प्रकाशश्चायं प्रका
<>श्यप्रकाशकसंयोगे दृष्टः न च स्वरूपमात्रेऽस्ति संयोगः
<>किञ्च स्वाभासं चित्तमित्यग्राह्यमेव कस्यचिदिति श-
<>ब्दार्थः । तद्यथा स्वात्मप्रतिष्ठमाकाशमित्यप्रतिष्ठमित्यर्थः
<>स्वबुद्धिप्रचारप्रतिसंवेदनात् सत्वानां प्रवृत्तिर्दृश्यते ।
<>क्रुद्धोऽहम्भीतोऽहममुत्र मे रागोऽमुत्र मे क्रोध इत्येतत्
<>स्वबुद्धेरग्रहणे न युक्तमिति” भा० ।
<>“अत्र वैनाशिकमुत्थापयति स्यादाशङ्केति अयमर्थः स्यादेत-
<>देवं यदि चित्तमात्मनो विषयः स्यात् अपि तु स्वप्रकाशने
<>तत् विषयाभासं पूर्वचित्तं प्रतीत्य सदुत्पन्नं तत्कुतः
<>पुरुपस्य सदा ज्ञानविषयत्वं कुतस्तरां वाऽपरि-
<>णामतया परिणामिनश्चित्ताद्भेद इति भवे-
<>देतदेवं यदि स्वसंवेदनं चित्तं स्यान्नत्वेतदस्ति
<>तद्धि परिणामितया नीलादिवदनुभवव्याप्यम् । यच्चानुभव-
[Page2937-a+ 38]
<>व्याप्यं न तत् स्वाभासं भवितुमर्हति स्वात्मनि वृत्तिवि-
<>रीधात् नहि तदेव क्रिया च कर्म च कारकञ्च न हि
<>पाकः पच्यते छिदा वा छिद्यते पुरुषस्त्वपरिणामी नानुभ-
<>वकर्मेति नास्मिन् स्वयंप्रकाशता न युज्यते अपराधीनप्र-
<>काशता ह्यस्य स्वयंप्रकाशता नानुभवकर्मता तन्मात् दृश्य-
<>त्वात् दर्शनकर्म चित्तं न स्वाभासम् आत्मप्रकाशप्रतिवि-
<>म्बितस्यैव चित्तस्य तावद्वृत्तिविषयाः प्रकाशन्त इति
<>भावः । ननु दृश्योऽग्निः स्वयं प्रकाशश्च न हि यथा
<>घटादयोऽग्निना व्यज्यन्ते एवमग्निरग्न्यन्तरेणेत्यत आह ।
<>नचाग्निरत्रेति कस्मात्? न हीति मा नामाग्निरग्न्यन्तरात्
<>प्रकाशिष्ट बिज्ञानात् तु प्रकाशत इति न स्वयं प्रकाशत
<>इति न व्यभिचार इत्यर्थः । प्रकाशाद्व्यवच्छिनत्ति । क्रियारू-
<>पः प्रकाश इति यावत् एतदुक्तं भवति या या क्रिया सा
<>सा सर्वां कर्तृकरणकर्मसम्बन्धेन दृष्टा यथा पाको दृष्टश्चैत्रा-
<>ग्नितण्डुलसम्बन्धेन तथा प्रकाशोऽपि क्रियेति तयापि तथा
<>भवितव्यं सम्बन्धश्च भेदाश्रयो नाभेदे सम्भवति इत्यर्थः ।
<>किञ्च स्वाभासं चित्तमित्यग्राह्यमेव कस्यचिदिति शब्दा-
<>र्थः । स्यादेतत् मा भूत् ग्राह्यं चित्तं न हि ग्रहणस्य
<>कारणस्याव्यापकस्य च निवृत्तौ चित्तनिवृत्तिः इत्यत
<>आह स्वबुद्धीति बुद्धिश्चित्तं प्रचारा व्यापाराः सत्वाः
<>प्राणिनश्चित्तस्य वृत्तिभेदाः क्रोधलोभादयः स्वाश्रयेण च
<>सह प्रत्यात्ममनुभूयमानाश्चित्तस्याग्राह्यतां विघटयन्ती-
<>त्यर्थः । स्वबुद्धिप्रचारप्रतिसंवेदनमेव विशदयति क्रुद्धोऽ-
<>हमिति” विवरणम् ।
<>“एकसमये च भयानवधारणम्” । सू० ।
<>“न चैकस्मिन् क्षणे स्वपररूपावधारणं युक्तं क्षणिकवा
<>दिनां यद् भवनं सैव क्रिया तदेव च कारकमित्यभ्युप-
<>गमः” । भा० ।
<>“स्वाभासं विषयाभासं चित्तमिति व्रुवाणो न ता-
<>वत् येनैव व्यापरेणात्मानमवधारयति तेनैव विषय-
<>मपीति वक्तुमर्हति नह्यविलक्षणो व्यापारः कार्य्यभे-
<>दाय पर्य्याप्तः, तस्माद्वापारभेदोऽङ्गीकर्त्तव्यः न च वैनाशि-
<>कानामुत्पत्तिभेदातिरिक्तः अस्ति व्यापारः न चैकस्याए-
<>वोत्पत्तेरविलक्षणायाः कार्य्यवैलक्षण्यसम्भवः तस्याकस्मि-
<>कत्वप्रसङ्गात् । न चैकस्योत्पत्तिद्वयसम्भवः तस्मादर्थस्य च
<>ज्ञानरूपस्य चावधारणं नैकस्मिन् समये इति तदेतद्भाव्ये
<>णोच्यते न चैकस्मिन् क्षणे इति तथाचोक्तं वेनाशिकैः
<>“भतिर्यैषा क्रिया सैव कारकं सैव चोच्यते” इति तस्मा-
[Page2937-b+ 38]
<>द्दृश्यत्वमेतच्चित्तस्य सदातनं स्वाभासत्वमुपनयत् द्रष्टारञ्च
<>द्रष्टुरपरिणामित्वं च दर्शयतीति सिद्धम्” विवरणम् ।
<>“चित्तान्तरे दृश्ये बुद्धिबुद्धेरतिप्रसङ्गः स्मृतिसङ्करश्च” सू० ।
<>“स्यान्मतिः स्वरसनिरुद्धं चित्तं चित्तान्तरेण सम-
<>सन्तरेण गृह्यत” इति । अथ चित्तं चेच्चित्तान्त-
<>रेण गृह्येत बुद्धिः केन गृह्यते साप्यन्यया
<>साप्यन्ययेत्यतिप्रसङ्गः स्मृतिसङ्करश्च यावन्तोबुद्धिवृत्ती-
<>नामनुभवास्तावत्यः स्मृतयः प्राप्नुवन्ति तत्सङ्कराच्चे-
<>कस्मृत्यनवधारणञ्च स्यादित्येवं बुद्धिप्रतिसंवेदिनं पुरुष-
<>मपलपद्भिः वैनाशिकैः सर्वमेवाकुलीकृतं, ते तु भो-
<>क्तृस्वरूपं यत्र क्वचन कल्पयन्तो न न्यायेन संगच्छन्ते ।
<>केचित् सत्वमात्रमपि परिकल्प्यास्ति स सत्वो य एतान्
<>स्कन्धान् निक्षिप्यान्यांश्च प्रतिसन्दधातीत्युक्त्वा ततएव
<>पुनस्त्रस्यन्ति तथा स्कन्धानां पुनन्निर्वेदाय विरागा-
<>यानुत्पादाय प्रशान्तये गुरोरन्तिके ब्रह्मचर्य्यं चरिष्या-
<>मीत्युक्त्वा सत्वस्य पुनः सत्त्वमेवापह्नवते “साङ्ख्ययोगाद-
<>यस्तु प्रवादाः स्वशब्देन पुरुषमेव स्वामिनं चित्तस्य
<>भोक्तारमुपयन्तीति” भा० ।
<>“पुनर्वैनाशिकमुत्थापयति । स्यान्मतिः मा भूत् दृश्यत्वेन
<>स्वसंवेदनम् एवमप्यात्मा न सिध्यति । स्वसन्तानवर्त्तिना
<>चरमचित्तक्षणेनंस्वरसनिरुद्धस्वजनकचित्तक्षणग्रहणादि-
<>त्यर्थः । समञ्च तज्ज्ञानत्वेनानन्तरञ्च व्यवहितत्वेन स-
<>मनन्तरं तेन । चित्तवृत्तयश्च । बुद्धिरिति चित्तमित्यर्थः
<>नागृहीता चरमा बुद्धिः पूर्व्वबुद्धिग्रहणसमर्था ह्यनवबुद्ध-
<>बुद्ध्या संबद्धा पूर्व्वा बुद्धिबुद्धा भवितुमर्हति । नह्यगृहीत-
<>दण्डो दण्डिनमवगन्तुमर्हति तस्मादनवस्थेति विज्ञानवेदन
<>संज्ञारूपसंस्काराः स्कन्धाः । साङ्ख्ययोगादयः प्रवादाः
<>साङ्ख्याश्च योगाश्च तएवादयो येषां वैशेषिकादिप्रवादानान्ते
<>साङ्ख्ययोगादयः प्रवादाः सुगममन्यत्” विवरणम् ।
<>“कथं?” भा० “चितेरप्रतिसंक्रमायास्तदाकारापत्तौ
<>स्वबुद्धिसंवेदनम्” सू० ।
<>“अपरिणामिनी हि भोक्तृशक्तिरप्रतिसंक्रमा च परि-
<>णामिन्यप्यर्थे प्रतिसंक्रान्तेव तद्वृत्तिमनुपतति तस्याश्च
<>प्राप्तचैतन्योपग्रहरूपाया बुद्धिवृत्तेरनुकारिमात्रतया बु-
<>द्धिवृत्त्यविशिष्टा हि ज्ञानवृत्तिराख्यायते तथाचोक्तं “न
<>पातालं न च विबरं गिरीणां नैवान्धकारं कुक्षयो नो-
<>दधीनाम् । गुहा यस्यां निहितं ब्रह्म शाश्वतं बुद्धिवृत्ति-
<>विशिष्टं कवयो वेदयन्ते इति” भा० ।
[Page2938-a+ 38]
<>“स्यादेतत् यदि चित्तं न स्वाभासं नापि चित्तान्तरवेद्यं
<>आत्मनापि कथं भोक्ष्यते चित्तं? न खल्वात्मन स्वयंप्रकाश-
<>स्याप्यस्ति काचित् क्रिया न तामन्तरेण कर्त्ता न चास-
<>म्बद्धश्चित्तेन कर्मणा तस्य भोक्ता अतिप्रसङ्गादित्याशय-
<>वान् पृच्छ्रति कथमिति । सूत्रेणोत्तरमाह चितेरिति ।
<>यत् तदवोचत् वृत्तिसारूप्यमितरत्रेति तदितः समुत्थित-
<>चित्तेः स्वबुद्धिसंवेदनं बुद्धेस्त्वदाकारापत्तौ चितिप्रति-
<>विम्बाधारतया तद्रूपतापत्तौ सत्यां यथाहि चन्द्रमसः
<>क्रियामन्तरेणापि संक्रान्तचन्द्रप्रतिविम्बममलं जलमचलं
<>चलमिव चन्द्रमसमवभासयति एवं विनापि चितिव्या-
<>पारम् उपसंक्रान्तचितिप्रतिविम्बं चित्तं स्वगतया क्रियया
<>क्रियावतीमसङ्गतामपि सङ्गतां चितिशक्तिमवभासयत्
<>भोग्यभावमासादयत् भोक्तृभावमापादयति तस्या इति
<>सूत्रार्थः भाष्यमप्येतदर्थमसकृत्तत्र तत्र व्याख्यातम् इति न
<>व्याख्यातमत्र बुद्धिवृत्त्यविशिष्टत्वे ज्ञानवृत्तेरागममुदाह-
<>रति तथाचोक्तं न पातालभिति शाश्वतस्य शिवस्य
<>व्रह्मणो विशुद्धस्वभावस्य चितिच्छायापन्नां मनोवृत्तिमेव
<>चितिच्छायापन्नत्वाच्चितेरप्यविशिष्टां गुहां वेदयन्ते तस्या-
<>मेव गुहायां तद् गुह्यं ब्रह्म तदवनयितुंस्वयंप्रकाश
<>मनावरणमनुपसर्गं प्रद्योतते परमदेहख भगवत इति
<>तदेवं दृश्यत्वेन चित्तस्य परिणामिन स्तदतिरिक्तः पुमान
<>परिणतिधर्म्मोप्युपादितः” विव० ।
<>“अथ चैतदभ्युपगम्यते” भा० ।
<>“द्रष्टृदृश्योपरक्तं चित्तं सर्वार्थम्” सू० ।
<>“मनोहि मन्तव्येनार्थेनोपरक्तं तत् स्वयञ्च विषयत्वाद्वि-
<>षयिणा पुरुषेणात्मीयया वृत्त्याभिसम्बद्धं तदेतच्चित्तमेव
<>द्रष्टृदृश्योपरक्तं विषयविषयिनिर्भासं चेतनाचेतनस्वरूपा-
<>पन्नं विषयात्मकमप्यविषयात्मकमिवाचेतनं चेतनमिव स्फ-
<>टिकमणिकल्पं सर्व्वार्थमित्युच्यते । तदनेन चित्तसारू-
<>प्येण भ्रान्ताः केचित्तदेव चेतनमित्याहुः अपरे चित्त-
<>मात्रमेवेदं सर्वं, नास्ति खल्वयं गवादिघटादिश्च
<>सकारणो लोक इति, अनुकम्पनीयास्ते कस्मात्? अस्ति
<>हि तेषां भ्रान्तिवीजं सर्वरूपाकारनिर्भासं चित्तमिति
<>समाधिप्रज्ञायां प्रज्ञेयोऽर्थः प्रतिविम्बीभूतस्तस्या-
<>लम्बनीभूतत्वादन्यः स चेदर्थश्चित्तमात्रं स्यात् कथं प्रज्ञ-
<>यैव प्रज्ञारूपमवधार्य्येत तस्मात् प्रतिविम्बीभूतोऽर्थः प्र-
<>ज्ञायां येनाबधार्य्यते स पुरुष इति एवं ग्रहीतृग्रहण-
<>ग्राह्यस्वरूपचित्तभेदात्त्रयमप्येतत्तज्जातितः प्रविभजन्ते
[Page2938-b+ 38]
<>ते सम्यग्दर्शिनस्तैरधिगतः पुरुषः वेदव्यासभाष्यम्
<>“संप्रति लोकप्रत्यक्षमप्यत्र प्रमाणयति । अत चैतदिति
<>अवश्यं चैतदित्यर्थः । द्रष्ट्रित्यादि यथा हि नीला-
<>द्यनुरक्तं चितं नीलाद्यर्थं प्रत्यक्षेणैवावस्थापयति
<>एवं द्रष्टृच्छायापत्त्या तदनुरक्तंचित्तं द्रष्टारमपि
<>प्रत्यक्षेणावस्थापयति अस्ति हि द्व्याकारं ज्ञानं
<>नीलमहं सम्प्रत्येमि” इति तस्मात् ज्ञेयवत् ज्ञाता-
<>पि प्रत्यक्षसिद्धोऽपि न विविच्यावस्थापितो यथा जले
<>चन्द्रमसो विम्बं नत्वेतावता तदप्रत्यक्षं न चास्य जल-
<>गतत्वे तदप्रमाणमिति चन्द्ररूपेण प्रमाणं भवितु
<>मर्हति तस्माच्चिते प्रतिविम्बिततया चैतन्यगोचरापि
<>चित्तवृत्तिर्न चैतन्यागोचरेति तदिदं सर्व्वार्थत्वं चित्त-
<>स्येति तदेतदाह मनोहीति न केवलः तदाकारापत्त्या
<>मन्तव्येनार्थेनोपरक्तं मनः अपितु स्वयं चेति चकारो
<>भिन्नक्रमः पुरुषेणेत्यस्यानन्तरं द्रष्टव्यः तच्छायापत्तिः
<>पुरुषस्य वृचिः इयञ्च चैतन्यच्छायपत्तिश्चित्तस्य वैनाशिकै
<>रभ्युपेतव्या कथमन्यथा चित्ते चैतन्यमेते आरोपयाभ्वभूबु
<>रित्याह तदनेनेति केचिद्वैनाशिका बाह्यार्थवादिनः ।
<>अपरे विज्ञानमात्रवादिनः । ननु यदि चित्तमेव
<>द्रष्ट्राकारं दृश्याकारं चानुभूयते हन्त चित्तादभिन्नायेव
<>स्त द्रष्टृदृश्यौ यथाहुः । “अभिन्नो ऽपि हि बुद्ध्यात्मा
<>विपर्य्यासितदर्शनैः । ग्राह्यग्राहकसंवित्तिभेदवानिव
<>लक्ष्यते” इति तत्कथमेतेऽनुकम्पनीया इत्यत आह ।
<>समाधिप्रज्ञायामिति ते खलूक्ताभिरुपपत्तिभिश्चित्ताति
<>रिक्तं पुरुषमभ्युपगमय्याप्याष्टाङ्गयोगोपदेशेन समाधि-
<>प्रज्ञायामात्मगोचरायामवतार्य्य बोधयितव्याः । तद्-
<>यथा समाधिप्रज्ञायां प्रज्ञेयोऽर्थः आत्मप्रतिविम्बी-
<>भूतोऽन्थः कस्मात्? तस्यात्मनः आलम्बनीभूतत्वात् अथ
<>चित्तादभिन्नमेव कस्मान्नालम्बनं भवतीति यदि युक्ति-
<>र्बोधितापि वैजात्याद्वदेत् तत्र हेतुमाह स चेदात्मरूपोऽर्थः
<>चित्तमात्रं स्यात् न तु ततो व्यतिरिक्तः ततः कथं प्रज्ञ-
<>यैव प्रज्ञारूपमवधार्य्येत स्वात्मनि वृत्तिविरोधात् । उप-
<>संहरति तस्मादिति । समीचीनोपदेशेनानुकम्पिता भव-
<>न्तीति आह । एवमेतदिति जातितः स्वमावतः इत्यर्थः” वि० ।
<>“इतश्चैतत्--तदसङ्ख्येयवासनाभिश्चित्रभपि परार्थं
<>संहत्यकारित्वात्” सू० ।
<>“तदेतच्चित्तमसङ्ख्येयाभिर्वासनाभिरेव चित्रीकृतमपि
<>परार्थं परस्य भोगापवर्गार्थं न स्वार्थं संहत्यकारित्वादु-
[Page2939-a+ 38]
<>गृहवत् संहत्यकारिणा चित्तेन न स्वार्थेन भवितष्यं न
<>सुखचित्तं सुखार्थं न ज्ञानं ज्ञानार्थमुभयमप्येतत्
<>परार्थं यश्च भोगेनापवर्गेण चार्थेनार्थवान् पुरुषः स एव
<>परो, न परः सामान्यमात्रम् यत्तु किञ्चित्परं सामान्य-
<>मात्रं स्वरूपेणोदाहरेद्वैनाशिकस्तत् सर्व्वं संहत्यकारि-
<>त्वात् परार्थमेव स्यात् । यस्त्वसौ परोविशेषः स न संह-
<>त्यकारी पुरुष इति” भा० ।
<>“चित्तातिरिक्तात्मसद्भावे हेत्वन्तरमवतारयति इत-
<>श्चेति । यद्यप्यसङ्ख्येयाः कर्म्मवासनाः गुणवासनाश्च
<>चित्तमेवाधिशेरते न तु पुरुषं, तथाच वासना-
<>षीना विपाकाश्चित्तमाश्रयतया चित्तस्य भोक्तृतामाव-
<>हन्ति । भोक्तुरर्थे च भोग्यमिति सर्वं चित्तार्थं
<>प्राप्तं तथापि तच्चित्तमसङ्ख्येववासनाविचित्रमपि परार्थं,
<>कस्मात्? संहत्यहारित्वादिति सूत्रार्थः । व्याच-
<>ष्टे तदेदिति । स्यादेतच्चित्तं संहत्यापि करिष्यति स्या-
<>र्वञ्च भविणति कः स्वलु विरोघ इति यदि कश्चित्
<>ब्रूयात् तं प्रत्याह । संहत्यकारिणेति सुणचित्तमिति
<>गोगमुपलक्षयति तेन दुःखचित्तमपि द्रष्टव्यं ज्ञानमित्य-
<>पवर्न उक्तः । एतदुक्तं भवति सुखदुःखचित्ते प्रतिकूलानु-
<>कूलात्मके नात्मनि सम्भवतः स्वात्मनि वृत्तिविरोधात्
<>न चान्योऽपि संहत्यकारी साक्षात् परम्परया वा सुखदुःखे
<>वेदधानस्ताभ्यामसुकूलनीयः प्रतिकूलनीयो वा तस्मादयं
<>साक्षात् परम्परया वा न सुखदुःखयार्व्वाप्रियते स एवा-
<>यमनुकूलनीयः प्रतिकूलनीयो वा, स च नित्योदासीनः
<>पुरुषः एवभपवृज्यते येन ज्ञानेन तस्यापि ज्ञेयतन्त्र-
<>त्वात् खात्मनि च वृत्तिविरोधान्न ज्ञानार्थत्वं न चान्य-
<>विषयादस्पादपवर्गसम्भवो विदेहप्रकृतिलयानामपवर्गा-
<>सम्भवात् तखात्तज्ज्ञानमपि पुरुषार्थमेव न तत् स्वार्थं
<>संहतपरार्थत्वे चानवस्थाप्रसङ्गादसंहतपरार्थसिद्धिरिति”
<>विव० ।
<>“विशेषदर्शिनस्मात्मभावभावनानिवृत्तिः” सू० ।
<>“यथा प्रवृषि तृणाङ्कुरखोद्भेदेन तद्वीजसत्तानुमीयते
<>तथा मोक्षमार्गश्रवणेन यस्य रोमहर्षाश्रुपातौ दृश्येते
<>तत्राप्पस्ति विशेषदर्शनवीजनपवर्गभागीयं कर्माभिनिर्वर्त्तित
<>मित्यनुमीयते तस्यात्मभावभावना स्वाभाविकी प्रवर्त्तते
<>यस्वाभावादिदमुक्तं स्वागावमुक्त्वा दोषाद् येषां पूर्वपक्षे
<>रुचिर्भवत्यरुचिश्च निर्णये षवति । तत्रात्मभावभावना
<>कोऽहमासं कवमहभाणं किं खिदिदं? कथं? खिदिदं
[Page2939-b+ 38]
<>के भविष्याभः कथं भविष्यामः? इति । सा तु विशे-
<>षदर्शिनो निवर्त्तते कुतः चित्तस्यैवैष विचित्रः परिणामः
<>पुरुषस्त्वसत्यामविद्यायां शुद्धश्चित्तधर्मैरपरामृष्ट इति
<>ततोऽप्यात्मभावभावना कुशलस्य निवर्त्तत इति” भा० ।
<>“तदेवं कैवल्यमूलवीजममलमात्मदर्शनमुक्त्वा तदुपदेशाधि-
<>कृतं पुरुषमनधिकृतपुरुषान्तराद्व्यावृत्तमाह । विशेषे-
<>त्यादि यस्यात्मभावे भावनास्ति तस्याष्टाङ्गयोगोपदेशा-
<>द्यनुतिष्ठतो युञ्जानस्य तत्परिपाकात् चित्तसत्वपुरुषयो-
<>र्विशेषदर्शनादात्मभावभावना निवर्त्तते । यस्यात्मभावभावनैव
<>नास्ति नास्तिकस्य, तस्योपदेशानधिकृतस्यापरिनिश्चितात्म-
<>तत्परलोकभावस्य नोपदेशो न विशेपदर्शनं नात्मभाव-
<>भावनानिवृत्तिरिति सूत्रार्थः नन्वात्मभावभावनायाः
<>चित्तवर्त्तिन्याः कुतोऽवगमः? इत्यत आह यथा
<>प्रावृषीति प्राग्भवीयं तत्त्वदर्शनवीजमपवर्गभागीयं
<>यत्कर्मांष्टाङ्गयोगानुष्ठानं तदेकदेशानुष्ठानं बा तदभिनि-
<>र्वर्त्तितमस्तीत्यनुमीयते तस्य चात्मभावभावनाऽ-
<>वश्यमेव स्वाभाविकी वस्त्वभ्यासं विनापि प्रबर्त्तते अनधि
<>कारिणमागमिनां वचनेन दर्शयति यस्याभावादिदमिति
<>पूर्व्वपक्षो नास्ति कर्मफलं, परलोकिनोऽभावात् परलोका-
<>भाव इति तत्र रुचिः, अरुचिश्च निर्णये पञ्चविंशतितत्त्व-
<>विषये । आत्मभावभावना प्राग्व्याख्याता । विशेषदर्शिनः
<>परामर्शमाह चित्तस्यैवेति तस्य विशेषदर्शनकुशलस्या-
<>त्सभावभावना विनिवर्त्तते इति” विवरणम् ।
<P>चित्तस्य च वाह्येन्द्रियव्यापारं विना बाह्यार्थेष्वसा-
<>मर्थ्यं, गुणभेदेन विकारभेदाश्च पञ्चदश्यामुक्ता यथा
<>“गनोदशेन्दियाध्यक्षं हृत्पद्मगीलके स्थितम् । तच्चान्तः-
<>करणं बाह्येष्वस्वातन्त्र्याद्विनेन्द्रियैः । अक्षेष्वर्थार्पिते-
<>ष्वेतद्गुणदोषविचारकम् । सत्वं रजस्तमश्चास्य गुणा
<>विक्रियते हि तैः । वैराग्यं क्षान्तिरौदार्य्यमित्याद्याः
<>सत्वसम्भवाः । कामक्रोधौ लोभयत्नावित्याद्या रजसो-
<>त्थिताः । आलस्यभ्रान्तितन्त्राद्या विकारास्तमसोत्थिताः ।
<>सात्विकैः पुण्यनिष्पत्तिः पापोत्पत्तिश्च राजसैः । तामसैर्नो-
<>भयं किन्तु वृथायुःक्षपणं भवेत्” । पातञ्जलमते तस्य वृत्तयः
<>पञ्चविधास्तासां स्वरूपादिकं समाधिपादे सूत्रभाष्य विव-
<>रणादौ दर्शितं तच्च क्लिष्टाशब्दे २३४४ पृ० दर्शित्म
<LEND>
