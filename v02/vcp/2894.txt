<L>2894<pc>0245,b<k1>अपि<k2>अपि
अपि¦ अव्य० न पियति गच्छति । पि गतौ क्विप् न तुक ।
[Page0246-a+ 38]
<>अशक्यकरणायोद्यमरूपायां, १ शक्त्युत्कर्षमाविष्कर्तुमत्युक्ति-
<>रूपायाञ्च सम्भावनायां, २ सन्देहे, ३ निन्दायां, ४ प्रश्ने,
<>५ समुच्चये, ६ अल्पपदार्थे, ७ कामचारानुज्ञायाम्, ८
<>अवधारणे, ९ पुनरर्थे च । क्रियायोगेऽस्य उपसर्गसंज्ञा
<>“अपिः पदार्थसम्भावनान्ववसर्गगर्हासमुच्चयेषु इति”
<>पा० उक्तार्थेषु कर्म्मप्रवचनीयसंज्ञा तदर्थेषु न तु उपसर्ग-
<>त्वम् तेन न षत्वादि तत्र “पदार्थे सर्पिषोऽपि स्यात् ।
<>अनुपसर्गत्वान्न षः । सम्भावनायां लिङ् तस्या एव
<>विषयभूते भवने कर्त्तृदौर्लभ्यप्रयुक्तन्दौर्लभ्यं द्योतयन्नपि-
<>शब्दः स्यादित्यनेन सम्बध्यते सर्पिष इति षष्ठी तु
<>अपिशब्दबलेन गम्यमानस्य विन्दीरवयवावयविभावसम्बन्धे ।
<>इयमेवापिशब्दस्य पदार्थद्योतकता नाम । द्वितीया तु
<>नेह प्रवर्त्तते सर्पिषो विन्दुना योगो न त्वपिनेत्युक्त-
<>त्वात्” सि० कौ० सम्भावने अपि स्तुयाद्विष्णुम् सम्भावनं
<>शक्त्युत्कर्षमाविष्कर्तुभत्युक्तिः । अन्ववसर्गः कामचारानुज्ञा
<>अपि स्तुहि । गर्हायाम् धिग्देवदत्तमपि स्तुयाद्वृषलम् ।
<>समुच्चये अपि सिञ्च अपि स्तुहि । गणरत्ने तु “सम्भव-
<>गर्हाशीर्मृतिभूषाससुच्चयेष्वित्युक्तं तेन तेऽपि अपिशब्दार्थाः
<>तत्र १० सम्भवे योजनमस्ति, गर्हायाम् अपि पापिन्!
<>११ आशीर्वादे भद्रमपि, १२ मृतौ मरणमपि, १३ भूषा-
<>याम् अपि नह्यति हारम्, समुच्चये तदपीत्युदाहृतञ्च ।
<>समुच्चये “अप्यप्रसिद्धं यशसे हि पुंसामाते” कुमा० । प्रश्ने
<>“अपि प्रसन्नेन महर्षिणा त्वमिति” रघुः अस्य क्रियायोग-
<>भेदे अकारलोपो वा “वष्टि भागुरिरल्लोपमवाप्योरुपसर्गयो”
<>रित्युक्तेः । अपिधानं पिधानं अपिनद्धः पिनद्ध इति
<>“वितत्य शार्ङ्गं कवचं पिनह्येति” भट्टिः ।
<LEND>
