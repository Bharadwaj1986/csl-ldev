<L>4709<pc>0416,a<k1>अव<k2>अव
अव¦ अव्य० अव--अच् । १ निश्चये, २ व्याप्तौ, ३ अनादरे, ४ असाकल्ये
५ आलम्बने, ६ शुद्धौ, ७ परिभवे, ८ नियोगे, ९ निम्नतायां च ।
अयं चादिः प्रादिश्च “अव ज्ञानावज्ञालम्बशुद्धीषदर्थव्याप्ति
पराभवातियोगेषु” गण० र० ज्ञाने अवगतोऽर्थः । अवज्ञाया-
मवजानाति । आलम्बने आलम्ब्य यष्टिं गच्छति शुद्धौ
अवदातम् । ईषदर्थे अवहन्ति अल्पं हन्ति, व्याप्तौ अव-
कीर्ण्णः । परिभवे अवघ्नन्ति । अतियोगे अवघात इत्युदा-
हृतञ्च । अनादरे “अवजानासि मां यस्मात्” रघुः अव-
मानः । व्याप्तौ अवकाशः असत्यां व्याप्तौ न सर्व्वतः प्रवेशः
इति तस्य व्याप्त्यार्थकता । अवगाहते । निश्चये अवस्यति
अवसायः अवधारयति । निम्नतायाम् अवनमति अवतरति
अवक्षिपति अवाचीनः इत्यादिः । असाकल्य
मीषदर्थः । ब्रीहीनवहन्ति अवघातश्च वितुषीकरणार्थ
एकदेशमात्रे घातः न तु सर्व्वावयवे इति असाकल्यद्योत-
कता पराभवे शत्रून् अवहन्ति पुराभवतीत्यर्थः नियीगे
अवक्लप्तिः “एवेचानियोगे” वा० अनियोगोऽनवक्लप्तिः
सि० कौ अवकल्पते । अस्य वातो लोपः वगाहः । “अवा-
दयः क्रुष्टाद्यर्थे तृतीयया” वा० उक्तेः क्रोशार्थेऽपि अव-
क्रुष्टं कोकिलया अवकोकिलः ।
<LEND>
