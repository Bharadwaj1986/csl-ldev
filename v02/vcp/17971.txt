<L>17971<pc>2680,a<k1>गेह<k2>गेह
गेह¦ न० गो गणेशो गन्धर्वो वा ईहः ईप्सितो यत्र । गृहे ।
“जामयोयानि गेहानि” “एतान्यपि सतां गेहे नोच्छि-
द्यन्ते कदाचन” मनुः । “त्यक्त्वा गेहं झटिति यमुना
मञ्जुकञ्जं जगाम” पदाङ्कदू० “गेहदाहेऽग्नये” क्षामवते
पुरोडाशः” कात्या० श्रौ० २५ । ४ । ३६ । “यजमानस्य निवास-
गृहदाहेऽग्निगृहदाहे वा क्षामवन्नामाग्निमुद्दिश्य पुरो-
डाशः निर्वाप्य इत्यर्थः” कर्कः ।
<फ्>स्वामिभेदादिना गेहानां नामभेदा हेमचन्द्रेण
दर्शिता यथा
“प्रासादो देवभूपानां हर्म्यन्तु धनिनां गृहम् । मठाव
सथ्यावसथाः स्युश्छात्रप्रतिवेश्मनि । पर्णशालोटजश्चै-
व विहारो जिनसद्मनि । गर्भागारे प्रवरको वासौकः
शयनास्पदम् । माण्डागारं तु कोषः स्याच्चन्द्रशाला शिरो
गृहम् । कुप्यशाला तु सन्धानी कायमानो तृणौकसि ।
होत्रीयन्तु हविर्गेहं प्राग्वंशः प्राग् हविर्गृहात् ।
आथर्वणं शान्तिगृहमास्थानगृहमिन्द्रकम् । तैलिशा-
ला यन्त्रगृहमरिष्टं सूतिकागृहम् । सूदशाला रसवती
पाकस्थानं महानसम् । हस्तिशाला तु चतुरं वाजि-
शाला तु मन्दुरा । सन्दानिनी तु गोशाला चित्र-
शाला तु जालिनी । कुम्भशाला पाकपुटी तन्तुशाला
तु गर्त्तिका । नापितशाला वपनी शिल्पा स्वरकुटी-
च सा । आवेशनं शिल्पिशाला सत्रशाला प्रतिश्रेयः ।
आश्रमस्तु मुनिस्थानमुपघ्नंस्त्वन्तिकाश्रयः । प्रपा पानीय-
शाला स्याद्गञ्जा तु मदिरागृहम् । पक्वणः शवरावासो
धोषस्त्वाभीरपल्लिका । पण्यशाला निषद्याट्टो हट्टा विपणि
रापणः । वेश्याश्रयः पुरं वेशो मण्डपस्तु जनाश्रयः” ।
ततोऽस्त्यर्थे इनि । गेहिन् मतुप मस्य वः । गेहवत् गृ-
हस्वामिनि स्त्रियां ङीप् । गेहं गेहकृत्यं साध्यतया-
ऽस्त्यस्याः इनि ङीप् । भार्यायाम् “मद्गेहिन्याः प्रिय
इति सस्ये! चेतसा कातरेण” मेघ० ।
<LEND>
