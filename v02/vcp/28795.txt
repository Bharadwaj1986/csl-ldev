<L>28795<pc>4067,a<k1>निधि<k2>निधि
निधि¦ पु० नि + धा--आधारे कि । १ वस्तुन आषारे “निधिः
श्रुतीनां धनसम्पदामिव” माघः “तदित्थमेतस्य निधेः
कलानाम्” नैष० । जलनिधिः गुणनिधिरित्यादि
२नलिकानामगन्धद्रव्ये ३ समुद्रे राजनि० ४ विष्णौ परेश्वरे
तस्य सर्वाधारत्वात् तथात्वम् । “सर्वः शर्वः शिबः
स्थाणुर्भूतादिर्निधिरव्ययः” विष्णुस० “प्रलवेऽस्मिन् सर्वं
निधीयते इति निधिः” भा० । ५ भूखाताज्ञातस्वामिकध-
नादौ मिताक्ष० निधिविषये विधिभेदस्तत्रोक्तो यथा
[Page4067-b+ 38]
“अधुना मूमौ चिरनिखातस्य मुवर्णादेर्निधिशब्दवाच्य-
स्याधिगमे विधिमाह “राजा लब्ध्वा निधिं दद्यात् द्विजे-
भ्योऽर्द्धं द्विजः पुनः । विद्वानशेषमादद्यात् सर्वस्यासौ
प्रभुर्यतः । इतरेण निधौ लब्धे राजा षष्ठांशमाहरेत् ।
अनिवेदितविज्ञातोदाप्यस्तं दण्डमेव च” याज्ञ० । उक्तं
लक्षणं निधिं राजा लब्ध्वार्द्धं ब्राह्मणेभ्यो दत्त्वा शेषं
कोषे निवेशयेत् । ब्राह्मणस्तु विद्वान् श्रुताध्ययनसम्पन्नः
सदाचारो यदि निधिं लभेत तदा सर्वमेव गृह्णीयात् ।
यस्मादसौ सर्वस्य जगतः प्रभुः । इतरेण तु राजविद्वद्-
ब्राह्मणव्यतिरिक्तेनाविद्वद्ब्राह्मणक्षत्रियादिना निधौ
लब्ध्वेराजा षष्ठांशमधिगन्त्रे दत्त्वा शेषं निधिं स्वयमा-
हरेत्” यथाह वशिष्ठः “अप्रज्ञायमानं वित्तं योऽधि-
गच्छेत् राजा तद्धरेदधिगन्त्रे षष्ठमंशं प्रदद्यात्” इति ।
गौतमोऽपि “निध्यधिगमो राजधनं न ब्राह्मणस्याभि-
रूपस्याब्राह्मणोऽप्याख्याता षष्ठमंशं लभेतेत्येके” इति ।
अनिवेदित इति कर्त्तरि निष्ठा । अनिवेदितश्चासौ वि-
ज्ञातश्च राज्ञा” इत्यनिवेदितविज्ञातः । यः कश्चिन्निधिं
लब्ध्वा राज्ञे न निवेदितवान् विज्ञातश्च राज्ञा, स सर्वं
निधिं दाप्योदण्ड्यश्च शक्त्यपेक्षया । अथ निधेरपि स्वा-
म्यागत्य रूपसङ्ख्यादिभिः स्वत्वं भावयति तदा तस्मै राजा
निधिं दत्त्वा षष्ठं द्वादशं वांशं स्वयमाहरेत्” यथाह
मनुः “ममायमिति यो ब्रूयान्निधिं सत्येन मानवः ।
तस्याददीत षड्भागं राजा द्वादशमेव वेति” । अशवि-
कल्पस्तु वर्णकालाद्यपेक्षया वेदितव्यः” । ३ महापद्मादि-
रत्नविशेषे सेवधौ स च नवविधः “महापद्मश्च पद्मश्च
शङ्खो मकरकच्छपौ । मुकुन्दकुन्दनीलाश्व खर्वश्च नि-
धयो नव” इति शब्दार्णवः खर्वभिन्नानामष्टानामेव
निधित्वं तल्लक्षणञ्च मार्कण्डेयपु० ६० अ० उक्तं यथा
<फ्>“मार्कण्डेय उवाच । षष्मिनी नाम या विद्या
लक्ष्मीस्तस्याश्च देवता । तदाधाराश्च निधयस्तान् मे
निगदतः शृणु । तत्र पद्ममहापद्मौ तथा मकरकच्छपौ ।
मुकुन्दकुन्दौ नीलश्च शङ्खश्चैवाष्टमो निधिः । सत्यां
वृद्धौ भवन्त्येते सद्भिः सह भवन्त्यमी । एते ह्यष्टौ
समाख्याता निधयस्तव क्रोष्टुके! एभिरालोकितं चित्तं
मानुषस्य महामुने! । यादृक् स्वरूपं भवति तन्मे
निगदतः शृणु । पद्मो नाम निधिः पूर्वः स यस्य भवति
द्विज! । स तस्य तत्सुतानां च तत्पुत्राणां ध नान्यनः ।
दाक्षिण्यसारः पुरुषस्तेन चाधिष्ठितो भवेत् । सत्वाचारो
[Page4068-a+ 38]
महाभागोयतोऽसौ सात्विको निधिः । सुवर्णरूप्यता-
म्रादिध तूनां च परिग्रहम् । करोत्यतितरां सोऽपि
तेषां च क्रयविक्रयम् । करोति च तथा यज्ञान् दक्षि-
णाश्च प्रयच्छति । सम्पादयति कामांश्च सर्वानेव यथा-
क्रमम् । सभादेवनिकेतांश्च स कारयति तन्मनाः १ ।
सत्वाधारो निधिश्चान्यो महापद्म इति स्मृतः । सत्व-
प्रधानो भवति तेन चाधिष्ठितो नरः । करोति पद्म-
रागादि रत्नानाञ्च परिग्रहम् । स मौक्तिकप्रवालानां
तेषां च क्रयविक्रयम् । ददाति योगशीलेभ्यस्तेषामा-
वसथांस्तथा । स करोति च तच्छीलः स्वयमेव च जा-
यते । तत्प्रसूतास्तथाशीलाः पुत्रपौत्रक्रमेण च ।
पर्वर्द्विमात्रः सप्तासौ पुरुषांश्च न मुञ्चति । महापद्मस्तु
विप्राणां यज्ञार्थमुपजायते २ । तामसो मकरो नाम
निधिस्तेनावलोकितः । पुरुषोऽथ तमःप्रायः सुशी-
लोऽपि हि जायते । वाणखड्गर्ष्टिधनुषां चर्मणाञ्च
परिग्रहम् । दंशनानाञ्च कुरुते याति मैत्रीञ्च राजभिः ।
ददाति शौर्य्यवृत्तीनां भूभुजां ये च तत्प्रियाः । क्रय-
विक्रयशस्त्राणां नान्यत्र प्रीतिमेति च । एकस्यैव भव-
त्येष नरस्य न सुतानुगः । द्रव्यार्थं दस्युतो नाशं
संग्रामे वापि स व्रजेत् ३ । कच्छपाख्यो निधिर्योऽन्यो
नरस्तेनाभिवीक्षितः । तमःप्रधानो भवति यतोऽसौ
तामसो निधिः । व्यवहारान् न शिष्टैश्च पण्यजातं
करोति च । क्रियाः स्वा निखिलाश्चैव न विश्वसिति
कस्यचित् । समस्तानि यथाङ्गानि निगृह्यास्ते हि क-
च्छपः । तथावष्टभ्य वित्तानि तिष्ठत्याकुलमानसः । न
ददाति न वा भुङ्क्ते तद्विनाशभयाकुलः । निधानमुर्व्यां
कुरुते निधिः सोऽप्येकपुरुषः ४ । रजोगुणमयश्चान्यो
मुकुन्दो नाम यो निधिः । नरोऽबलोकितस्तेन तद्गुणो
भवति द्विज! । वीणावेणुमृदङ्गादिगीतवाद्यपरिग्रहम् ।
करोति गायतां वित्तं नृत्यतां च प्रयच्छति । वन्दिमा-
गधसूतानां विटानां लास्यपाठिनाम् । ददात्यहर्निशं
भोगान् भुङ्क्ते तैस्तु समं द्विज! । कुलटासु रतिश्चास्य
भवत्यन्यैश्च तद्विधैः । प्रयाति सङ्गमेकं च स निधिर्भजते
नरम् ५ । रजःसत्वमयश्चात्यः कुन्दोनाम महानिधिः ।
उपैति स्तम्भमधिकं नरस्तेनावलोकितः । समस्तधातु-
रत्नानां पण्यधान्यादिकस्य च । परिग्रहं करोत्येष तथैव
क्रयविक्रथम् । आधारः स्वजनानां चाप्यागताभ्यागतस्य
च । सहते नापमानोक्तिं स्वल्पामपि महामुने! ।
[Page4068-b+ 38]
स्तूयमानश्च महतीं प्रीतिं बध्नाति यच्छति । यं यमि-
च्छति वै कामं मृदुत्वमुपयाति च । बह्व्यो मार्य्या भव-
न्त्यस्य सूतिमत्योऽतिशोभनाः । तदन्वये सप्त नरान् निधिः
कुन्दोऽनुवर्त्तते । प्रवर्द्धमानोऽनुनरमष्टभागेन सत्तम! ।
दीर्घायुश्चैव सर्वेषां पुरुषाणां प्रयच्छति । बन्धूनामेव
भरणं ये च दूरादुपागताः । तेषां करोति वै वुन्दः पर-
लोकेन चादृतः । भवत्यस्य न च स्नेहः सहवासिषु
जायते । पूर्वमित्रैश्च शैथिल्यं प्रीतिमन्यैः करोति च ६ ।
तथैव सत्वतमसी यो बिभर्त्ति महानिधिः । निधिः स
नीलस्तत्सङ्गी नरस्तच्छीलभाम्भवेत् । वस्त्रकर्पासधान्यादि
फलपुष्पपरिग्रहम् । मुक्ताविद्रुमशङ्खानां शुक्त्यादीनां
तथा मुने! । काष्ठादीनां करोत्येष यच्चान्थज्जल
सम्भवम् । क्रयविक्रयमप्येषां नान्यत्र रमते मनः ।
तडागान् पुष्करिण्यादीन् तथाऽऽरामान् करोति च ।
बन्धञ्च सरितां वृक्षांस्तथारोपयते नरः । अनुलेपन
पुष्पादिभोगभोक्ताऽपि जायते । त्रिपूरषश्चापि निधि-
र्नीलो नामेह जायते ७ । रजस्तमोमयश्चान्यः शङ्ख
संज्ञो हि यो निधिः । तेनापि नीयते विप्र! सद्गुणित्वं
निधीश्वरः । एकस्यैव भवत्येष नरं नान्यमुपैति च ।
यस्य शङ्खो निधिस्तस्य स्वरूपं क्रोष्टुके! शृणु । एक
एवात्मना मिष्टमन्नं भुङक्ते तथाऽम्बरम् । कदन्नभुक्परि-
जनो न च शोभनवस्त्रधृक् । न ददाति सुहृद्भार्य्या
सुतपुत्रस्नुषादिषु । स्वपोषणपरः शङ्खी नरो भवति
सर्वदा ८ । इत्येते निधयः ख्याता नराणामर्थदेवताः ।
मिश्रावलोलिता मिश्रस्वभावफलदायिनः । यथाख्यात
स्वभावस्तु भवत्येकविलोकनात् । सर्वेषामाधिपत्ये च
श्रीरेषा द्विज! पद्मिनी” । ऋषीणाभृणभूतपाठयुते
३ वेदे च । निधिगोपशब्दे दृश्यम् ।
<LEND>
