<L>6603<pc>0647,a<k1>आण्डज<k2>आण्डज
आण्डज¦ पु० अण्डात् जायते जन--ड स्वार्थे अण् ।
१ अण्डजे पक्षिसर्पादौ । २ तच्छरीरे न० “तेषां खल्वेषां
भूतानां त्रीण्येव वीजानि भवन्त्याण्डजं जीवजमुद्भि-
ज्जम्” इति छा० उ० । “तेषां जीवाविष्टानां ख-
ल्वेषां पक्ष्यादीनां भूतानामेषामिति प्रत्यक्षनिर्द्देशा-
न्नतु तेजः प्रभृतीनाम् । तस्मात्तेषां खल्वेषां भूतानां
पशुपक्षिस्थावरादीनां त्रीण्येव नातिरिक्तानि वीजानि
कारणानि भवन्ति । कानि तानीत्युच्यन्ते । अण्डजम-
ण्डाज्जातम् अण्डजमेवाण्डजं पक्ष्यादि । पक्षिसर्पादिभ्यो
हि पक्षिसर्पादयो जायमाना दृश्यन्ते । तेन पक्षी पक्षिणां
वीजम् सर्पः सर्पाणां वीजम् । तथाऽन्यदप्यण्डाज्जातं
तज्जातीयानां वीजमित्यर्यः ॥ नन्वण्डाज्जातमण्डजमुच्यते
ऽतोऽण्डमेवं वीजमिति युक्तं कथमाण्डजं वीजमुच्यते ।
सत्यसेवं स्याद्यदि त्वदिच्छातन्त्रा श्रुतिः स्यात्स्वतन्त्रा
श्रुतिर्यत आहाण्डजाद्येव वीजं नाण्डादीति । दृश्यते
चाण्डजाद्यभावे तज्जातीयसन्तत्यभावो नाण्डाद्यभावे ।
अतोऽण्डजादीन्येव वीजान्यण्डजादीनाम्” भा० ।
<LEND>
