<L>27540<pc>3911,a<k1>धैवत<k2>धैवत
धैवत¦ पु० धीमतामयम् अण् पृषो० । तन्त्रीकण्ठोत्थित
सप्तस्वरेषु षष्ठे स्वरे तल्लक्षणं यथा “गत्वा नाभेरधोभागं
वस्तिं प्राप्योर्द्धगः पुनः । धावन्निव च यो याति
कण्ठं देशं स धैवतः” सङ्गीतदामो “अश्वस्तु धैवतं रौति”
सङ्गीतशास्त्रीक्तेरस्याश्वस्वरतुल्यत्वम् । अस्य च वायुभव-
त्वेऽपि आकाशगुणत्वम् भा० शा० १८४ अ० उक्तं यथा
“तत्रैकगुणमाकाशं शब्द इत्येव तत् स्मृतम् । तस्य
शब्दस्य वक्ष्यामि विस्तरं विविधात्मकम् । षड्ज-
ऋषभगान्धारौ मध्यमो धैवतस्तथा । पञ्चमश्चापि
विज्ञेयस्तथा चापि निषादवान् । एष सप्तविधः प्रोक्तो
गुण आकाशसम्भवः । ऐश्वर्य्येण तु सर्वत्र स्थितोऽपि
पटहादिषु । मृदङ्गभेरीशङ्खानां स्तनयित्नोरथस्य च ।
यः कश्चिच्छ्रूयते शब्दः प्राणिनोऽप्राणिनोऽपि वा ।
एतेषामेव सर्वेषां विषये संप्रकीर्त्तितः । एवं बहु-
विधाकारः शब्द आकाशसम्भवः । आकाशजं शब्द-
माहुरेभिर्वायुगुणैः सह । अव्याहतैश्चेतयते न वेत्ति
विषमस्थितैः” ।
<LEND>
