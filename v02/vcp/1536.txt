<L>1536<pc>0149,b<k1>अनन्वय<k2>अनन्वय
अनन्वय¦ त्रि नास्ति अन्वयो यत्र ब० । अन्वयशून्ये ।
<>शाब्दबोधे परस्परं संसर्गशून्ये अन्वयश्चान्वयशब्दे वक्ष्यते
<>अर्थालङ्कारभेदे पु० । तल्लक्षणं यथा “उपमानोपमेयत्वे
<>एकस्यैव त्वनन्वय” इति सा० द० । “राजीवमिव राजीवं
<>जलं जलमिवाजनी” त्यादौ च अनन्वयात् तदलङ्कारत्वं
<>तथा हि उपमानोपमेयभावे सादृश्यज्ञानावाश्यकत्वेन
<>तस्य बोधने नियते तद्भिन्नत्वे सति तद्गतभूयोधर्म्मवत्त्व
<>रूपसादृश्यस्य भेदगर्भिततया स्वप्रतियोगिकभेदस्य स्व-
<>स्मिन्नसम्भवेनापाततोऽनन्वय एव तात्पर्य्येण तु इतरसा-
<>दृश्याभावपरत्वलक्षणयान्वयस्तथा च राजीवं राजीवे-
<>तरासदृशमिति बोधात्तस्योत्कर्षो व्यज्यते । एवं “राम-
<>रावणयोर्युद्धं रामरावणयोरिवे” त्यत्रापि ।
<LEND>
