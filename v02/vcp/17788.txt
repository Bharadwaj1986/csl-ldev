<L>17788<pc>2625,b<k1>गुल्म<k2>गुल्म
गुल्म¦ पु० गुड--रक्षणे वेष्टने वा मक् डलयोरैक्यात् डस्य लः ।
१ प्रधानपुरुषाधिष्ठिते रक्षके पुरुषसंघे, (गजाः ९, रथाः ९,
अश्वाः २७, पदातयः ४५) एतत्संख्यान्विते २ सैन्यसमु-
दाये, स्वनामख्याते ३ रोगभेदे, अमरः । घट्टदेशे रक्षणार्थं
स्थापिते ४ सैन्ये, ५ अप्रकाण्डे लतादौ मेदि० एक
मूलेषु सङ्घातजातेषु शरेक्षुप्रभृतिषु ६ तृणभेदेषु, कुल्लू० ।
[Page2626-a+ 38]
गुच्छगुल्ममित्यादि मनुवचनस्य गुच्छशब्दे दर्शितस्य कु-
ल्लूभट्टव्याख्या २५९६ पृ० दृश्या । ७ प्लीहरोगे अमरः ।
“त्रींणि सेनामुखान्येक्ॐगुल्म इत्यभिधीयते १६० पृ० अ-
नीकिनीशब्दे दर्शितम् भा० उ० वाक्यम् । “प्रच्छन्नस्तरुगहनैः
स गुल्मजालैः” किरा० । “गुल्मगुच्छक्षुपलतेत्यादि”
याज्ञ० । “स्थावराणां तु भूतानां जातयः षट् प्रकी-
र्त्तिताः । गुच्छगुल्मलतावल्ल्यस्त्वक्सारास्तृणजातयः भा०
आनु० ५८ अ० । रक्षणार्थं गुल्मनिवेशनप्रकारो मनुनोक्तो
यथा “द्वयोस्त्रयाणां पञ्चानां मध्ये गुल्ममघिष्ठितम् ।
तथा ग्रामशतानां च कुर्य्याद्राष्टस्य संग्रहम्” । “द्वयो
र्ग्रामयोर्मध्ये त्रयाणां वा ग्रामाणां पञ्चानां वा ग्राम-
शतानां गुल्मं रक्षितृपुरुषसमूहं सत्वप्रधानपुरुवाधि-
ष्ठितं राष्ट्रस्य संग्रहं रक्षास्थानं कुर्य्यात् अस्य लाघव-
गौरवापेक्षश्चोक्तविकल्पः” कुल्लू० । “गुल्मांश्च स्थापये-
दाप्तान् कृतसंज्ञान् समन्ततः । स्थाने युद्धे च कुशलान-
भीरूनविकारिणः” मनुः गुल्भरोगलक्षणादि सुश्रुतोक्तं
यथा “अथातो गुल्मप्रतिषेधं व्याख्यास्यामः । यथोक्तैः
कौपनेर्दोषाः कुपिताः कोष्ठमागताः । जनयन्ति नृणां
गुल्मं स पञ्चविध उच्यते । हृद्वस्त्योरन्तरे ग्रन्थिः
सञ्चारी यदि घाचलः । चयापचयवान् वृत्तः स गुल्म
इति कीर्त्तितः । पञ्च गुल्माश्रया नॄणां पार्श्वे हृन्ना-
भिवस्तयः । कुपितानिलमूलत्वाद्गूढमूलोदयादपि । गु-
ल्मवद्वा विशालत्वात् गुल्म इत्यभिधीयते । स यस्मादा-
त्मनि चयं गच्छत्यप्स्विव बुद्बुदः । अन्तःसरति यस्माच्च
न पाकमुपयात्यतः । स व्यस्तैर्जायते दोषैः समस्तैरपि
वोच्छ्रितैः । पुरुषाणां, तथा स्त्रीणां ज्ञेयो रक्तेन
चापरः । सदनं मन्दता वह्नेराटोपोऽन्त्रविकूजनम् ।
विण्मूत्रानिलसङ्गश्च सौहित्यासहता तथा । द्वेषोऽन्ने
बायुरूर्द्धञ्च पूर्वरूपेषु गुल्मिनाम् । हृत्कुक्षिशूलं
मुखकण्ठशोषो वायोर्न्निरोधो विषमाग्निता च । ते ते
विक्नाराः पवनात्मकाश्च भवन्ति गुल्मेऽनिलसम्भवे तु ।
स्वेदज्वराहारविकारदाहास्तृष्णाङ्गरागः कटुवक्त्रता च ।
पित्तस्य लिङ्गान्यखिलानि यानि पित्तात्मके तानि भवन्ति
गुल्मे । स्तैमित्यमन्नेऽरुचिरङ्गमादश्छर्दिः प्रसेको मधु-
रास्यता च । कफस्य लिङ्गानि च यानि तानि भवन्ति
गुल्मे कफसम्भवे तु । सर्वात्मकः सर्वविकारयुक्तः सोऽ-
साध्य उक्तः क्षतजञ्च वक्ष्ये । नवप्रसूताऽहितभोजना
या याचामगर्भं विसृजेदृतौ वा । वायुर्हि तस्याः परि-
[Page2626-b+ 38]
गृह्य रक्तं करोति गुल्मं सरुजं सदाहम् । पैत्तस्य लि-
ङ्गेन समानलिङ्गं विशेषणं चाप्यपरं निबोध । न स्पन्दते
नोदरमेति वृद्धिं भवन्ति लिङ्गानि च गर्भिणीनाम् ।
तं गर्भकालातिगमे चिकित्स्यमसृग्भवं गुल्ममुशन्ति
तज्ज्ञाः” ।
<LEND>
