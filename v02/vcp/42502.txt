<L>42502<pc>4975,a<k1>वैद्यनाथ<k2>वैद्यनाथ
वैद्यनाथ¦ पु० देशविशेषे “करवीरे महालक्ष्मीरुमा देवी
विनायके । अरोगा वैद्यनाथे तु महाकाले महेश्वरो”
मात्स्ये । “वैद्यनाथं समारभ्य भुवनेशान्तगं शिवे! ।
तावदङ्गाभिधो देशो यात्रायां न हि दुष्यति” शक्ति-
सङ्गमतन्त्रे ७ प० । २ भैरवविशेषे “हार्दपीठं वैद्यनाथे
वैद्यनाथस्तु भैरवः । देवता जयदुर्गाख्या नेपाले जानुनी
मम” तन्त्रचूडा० । ३ शिवलिङ्गभेदे “हरिद्रानमरे यत्र
वैद्यनाथो महेश्वरः । तत्राक्षयो विल्ववृक्षः स्वर्णवृक्षः
उदाहृतः” वृहद्धर्मपु० ११ अ० । “झारखण्डे वैद्यनाथो
वक्रेश्वरस्तथैव च । वीरभूमौ सिद्धिनाथो राढे च तार-
केश्वरः” इति महालिङ्गेश्वरतन्त्रे ।
<LEND>
