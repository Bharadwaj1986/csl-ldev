<L>8249<pc>0945,b<k1>इन्द्रद्युम्न<k2>इन्द्रद्युम्न
इन्द्रद्युम्न¦ इन्द्रस्येव द्युम्नं धनमस्य । भालवेये १ ऋषिभेदे
<>२ असुराबतारराजभेदे ३ राजभेदे च । तत्र असुररूपोनृपः
<>कृष्णेन हतः यथा । “इन्द्रद्युम्नोहतः कोपाद्युवनश्च कसे-
<>रुमान् । हतः सौभपतिः शाल्वस्त्वया सौभं च
<>पातितम्” भा० व० १२ अध्याये कृष्णं प्रति व्यासवा-
<>क्यम् । ऋषिभेदस्तु । “ततस्ते ब्राह्मणाः सर्वे वकं दाम्भ्यम-
<>पूजयन्नित्युपक्रम्य “द्वैपायनो नारदश्च जामदग्नः
<>पृथुश्रवाः । इन्द्रद्युम्नोभालविश्च कृतचेताः सहस्र-
<>पात्” इति कतिचित् ब्राह्मणानभिधायाह । “एते चान्ये
<>च बहवोब्राह्मणा सशितव्रताः । अजातशत्रु-
<>मानर्चुः पुरन्दरमिवर्षयः” भा० व० २६ अ० ।
<>राजभेदस्तु मार्कण्डेयादपि प्राचीनः तत्कथा भा० व०
<>१९८ अ० । युधिष्ठिर प्रति मार्कण्डेयवाक्यम् । “स तानु-
<>वाचास्ति खलु राजर्षिरिन्द्रद्युम्ने नाम क्षोण-
[Page0946-a+ 38]
<>पुण्यस्त्रिदिवात् प्रच्युतः कीर्त्तिर्म्मे व्युच्छिन्नेति स मा-
<>मुपातिष्ठदथ प्रत्यभिजानाति मां भवानिति । तमह-
<>मब्रवं न वयं वासायनिकाः कार्य्यचेष्टाकुलत्वान्न प्रत्य-
<>भिजानाम्यात्मनोऽर्थानामनुष्ठानं न शरोरोपतापेनात्मनः
<>समारभामोऽर्थानामनुष्ठानं स मामुवाच अस्त्यन्यस्त्वत्तश्चिर-
<>जात इति तमहमब्रवम् अस्ति खलु हिमवति प्रावा-
<>रकण्णो नामोलूकः प्रतिवसति स मत्तश्चिरजातो भवन्तं
<>यदि जानीयादितः प्रकृष्टे चाध्वनि हिमवांस्तत्रासौ
<>प्रतिवसतीति । ततः स ममाश्वो भूत्वा तत्रावहद्यत्र
<>बभूवोलूकः अथैनं स राजा पप्रच्छ प्रतिजानाति मां
<>भवानिति । स महूर्त्तमिव ध्यात्वाऽब्रवीदेनं नाभिजानामि
<>भवन्तमिति । स एवमुक्त इन्द्रद्युम्नः पुनस्तमुलूकमब्रवी-
<>द्राजर्षिः । अथास्ति कश्चिद्भवतः सकाशाच्चिरजात इति
<>स एवमुक्तोऽव्रवीदस्ति खल्विन्द्रद्युम्नं नाम सरस्तस्मिन्नाडी-
<>जङ्घो नाम वकः प्रतिवसति सोऽस्मत्तश्चिरजाततरस्तं
<>पृच्छेति । तत इन्द्रद्युम्नो माञ्चोलूकमादाय तत्सरोऽगच्छ-
<>द्यत्रासौ नाडीजङ्घो नाम वको बभूव । सोऽस्माभिः पृष्टो
<>भवानिममिन्द्रद्युम्नं राजानमभिजानाति स एनं मुहूर्त्तं
<>ध्यात्वाऽब्रवीन्नाभिजानाम्यहमिन्द्रद्युम्नं राजानमिति ततः
<>सोऽस्माभिः पृष्टः कश्चिद्भवतोऽन्यश्चिरजाततरोऽस्तीति स
<>नोऽब्रवीदस्ति खल्वस्मिन्नेव सरस्यकूपरो नाम कच्छपः
<>प्रतिवसति स मत्तश्चिरजाततरः स यदि कथञ्चिदभि-
<>जानीयादिमं राजानं तमकूपारं पृच्छध्वमिति । ततः
<>स वकस्तमकूपारं कच्छपं विज्ञापयामासं । अस्त्यस्माक-
<>मभिप्रेतं भवन्तं कञ्चिदर्थमभिप्रष्टुं साध्वागम्यतां ता-
<>वदिति तच्छ्रुत्वा कच्छपस्तस्मात् सरसः उत्यायाभ्यगच्छ-
<>द्यत्र तिष्ठामो वयं तस्य सरसस्तीरे आगतञ्चैनं वयमपृच्छाम
<>भवानिममिन्द्रद्युम्नं राजानमभिजानातीति । स मुहूर्त्तं
<>ध्यात्वा वाष्पसम्पूर्णनयन उद्विग्नहृदयो वेपमानो विसंज्ञ-
<>कल्पः प्राञ्जलिरब्रवीत् । कथमहमेनं न प्रत्यभिज्ञास्यामी-
<>ह ह्यनेन सहस्रकृत्वश्चितिषु यूपा आहिताः । सरश्चेदमस्य
<>दक्षिणाभिर्द्दत्ताभिर्गोभिरतिक्रममाणाभिः कृतम् । अत्र
<>चाहं प्रतिवसामीति । अथैतन् सकलं कच्छपेनोदाहृतं
<>श्रुत्वा तदनन्तरं देवलोकाद्देवरथः प्रादुरासीराद्वाचश्चाश्रू-
<>यन्त इन्द्रद्युम्नं प्रति प्रस्तुतस्ते स्वर्गो यथोचितं स्थानं
<>प्रतिपद्यस्व कीर्त्तिमानस्यव्यग्रो याहीति” ।
<>एतत्सरश्चोक्तवाक्ये वर्णितं तच्चाधिकृत्य । “इन्द्रद्यु-
<>म्नसरः प्राप्य हंसकूटमतात्य च । शतशृङ्गं महाराज
[Page0946-b+ 38]
<>तापसः ममतप्यत” इत्युक्तेः शतशृङ्गपर्व्वतसमीपे
<>हंसकूटानन्तरं तत्सरः इति गम्यते । “हंसकूटस्य
<>यच्छृङ्गमिन्द्रद्युम्नसरः प्रति” इति हरिवं० १५७ उक्तेश्च
<>हंसकूटसन्निकृष्टत्वमस्यावगम्यते । पुरुषोत्तममूर्त्तिप्रकाश-
<>कश्चापरः पुरुषोत्तमशब्दे तद्विवृतिर्वक्ष्यते ।
<LEND>
