<L>6804<pc>0698,a<k1>आदिशरीर<k2>आदिशरीर
आदिशरीर¦ न० आदि आद्यं शरीरम् । भोगार्थं परमेशसृष्टे
[Page0698-b+ 38]
आद्ये लिङ्गाख्ये शरीरे । “अयमादिशरीरेण देवसृष्टेन
मानवः । शुभानामशुभानाञ्च कुरुते सञ्चयं महत् ।
आयुषोऽन्ते प्रहायेदं क्षोणप्रायं कलेवरम् । संभवत्येव
युगपद्यतो नास्त्यन्तरा भवः । तत्रास्य स्वकृतं कर्म्म
छायेवानुगतम् तदा । फलत्यथ सुखार्हो वा दुःखा-
र्हो वाऽथ जायते” भा० व० प० १८४ अ० । आदि कारणं
शरीरं कर्म० । २ अविद्याख्ये २ सूक्ष्मशरीरे च वेदान्तिमते
शरीरं त्रिविधं कारणसूक्ष्मस्थूलभेदात् तत्राविद्यायाः
कारणशरीरत्वं सर्वकारणत्वात् विद्यया शीर्य्यमाणत्वाच्च
अविद्यां प्रकृत्य “सा कारणशरीरं स्यात्” पञ्चद० ।
<LEND>
