<L>17643<pc>2601,a<k1>गुण<k2>गुण
गुण¦ पु० गुण--भावे कर्त्तरि वा अच् । १ धनुषोमौर्व्याम्
धनुराकर्षणदामनि, २ रज्जुमात्रे, “गुणवन्तीऽपि सी-
दन्ति न गणग्राहको यदि । सगुणीऽपि पूणकुम्भो
यथा कूपे निभज्जति” उद्भटः । ३ शौर्य्यादिधर्मे, राज्ञां
४ सन्धिविग्रहादिषु षट्सु साधनेषु, “षड्गुणाः
शक्तयान्तिस्रः” अमर । “षाड्गुण्यनुपयुञ्जते” इति
मावः । ५ ज्ञानविद्यादिषु, “गुणा गुणानुबन्धिचादिति”
रघुः । सांख्यतते पुरुषोपभोगोपकरणभूतत्वात् तद्बन्धनो-
पयोगित्वाच्च सत्वरजस्तमआदिषु ६ पदार्थेषु । “प्रकृते-
र्गुणसमूढाः सज्जन्ते गुणकर्मसु” गीता । ७ अप्र-
धाने, “षष्ठीं कुर्य्यात्तदा गुणे” भर्त्तृहरिः । तद्-
म णसंविज्ञानबहुयोहिः । न्यायमते ८ रूपादिषु चतुर्विं-
शतिपार्थेषु “सत्वे निविशतेऽपैति पृथग्जातिषु
दृश्यते । आधेयश्चाक्रियाजश्च सोऽसत्वप्रकृतिर्गुणः”
भाव्योक्ते द्रव्यसात्राश्रिते द्रव्यभिन्ने उत्पाद्यानुपाद्यता-
समानाधिंकरणे सिद्धरूपे ९ वस्तुधर्मे, “अदेङ्गुणः” पा०
परिभाषिते १० अकारे ११ एकारे १२ ओकारे च “दुषधा-
तोरिवास्माकं दोषसम्पत्तये गुणः” उद्भटः । अलङ्कारोक्तेषु
१३ माधुर्य्यादिषु, “तददोषौ शब्दार्थौ सगुणावनल
ङ्कृतो पुनः क्वापि” काव्यप० । “निर्दोषं गुण-
वत् काव्यमलङ्कारैरलङ्कृतम्” सा० द० । १४ आवृत्तौ,
“विधियज्ञाज्जपयज्ञो विशिष्टो दशमिर्गुणेः” मनुः । १५ उ-
त्कर्षे, । १६ विशेषणे “समासतद्धितकृतां यत्किञ्चिदुप-
दर्शकम् । प्रधानगुणभावे च तत्र दृष्टो विपर्ष्ययः” सा-
काङ्क्षापयवं भेदे, परानाकाङ्क्षशब्दकम् । क्रियाप्रधानमे-
कार्थं सगुणं वाक्यमुच्यते” हरिः । सगुणं सविशेषणं
क्रियान्वयिकरणादिविशेषणसहितमित्यर्थः । १७ अप्रधान-
धर्मभेदे तेजोबलवीर्य्यैश्वर्यवैराग्यादिशक्त्यादौसं हि परा-
श्रितत्वादप्रधानभूतः “उपैत्यन्यज्जहात्यन्यत् दृष्टोद्रव्यान्त-
एष्वपि । वाचकः सर्वलिङ्गानां द्रव्यादन्योगुणः स्मृतः”
इत्युक्तलक्षणे १८ धर्मभेदे च देशकालज्ञतादिषु चतुर्दसु
१९ धर्मभेदेषु ते च “देशकालज्ञता १ दार्द्यं २ सर्वक्लेशसहि-
ष्णुता ३ । सर्वविज्ञानता ४ दाक्ष्य ५ मोजः ६ संवृत-
मन्त्रता ७ । अविसंवादिता ८ शौर्य ९ शक्तिज्ञत्वं १० कृत-
ज्ञता ११ । शरणागतवात्सल्य १२ ममर्षित्व १३ मचापलम् १४ ।
एते चतुर्दशगुणाः प्रोक्ताः शास्त्रेषु सूरिभिः” इत्युक्ताः ।
“दया सर्वभूतेषु १, क्षान्तिः २ अनसूया ३ शौचम् ४ अना-
यासः ५ मङ्गलम् ६ अकार्पण्यम् ७ अस्पृहा ८ इति” ।
[Page2601-b+ 38]
२० गौतमोक्तधर्मभेदे । २१ सूदे २२ इन्द्रिये २३ त्यागे २४ वट्याम्
मेदि० । दोषान्यधर्मे २५ विद्यादौ मुमुक्षासाधने २६ विवे-
कवैराग्यसुश्रूषादौ च । “प्रक्षीणदोषाय गुणान्विताय”
वेदान्तसा० । प्रधाननिर्वाहके २७ अङ्गे । “गुणानाञ्च प-
रार्थत्वादसम्बन्धः समत्वात् स्यात्” जैमि० । तिथिनक्षत्र-
वारादिसाधनं पुण्यपापयोः प्रधानगुणभावेन सात-
न्त्र्येण न ते क्षमाः” “शब्दात्तु तदुवस्थानमुपादेये गुणो
भवेत्” भट्टका० । २८ सादृस्यादिवस्तुधर्म च । “लक्ष्य-
माणगुणैर्योगात् वृत्तोरष्टा तु गौणता” काव्यप्र० ।
२९ वस्तुधर्ममात्रे “गुणः प्रधानसंस्कारः प्रधानं प्रति-
पद्यते” काव्यप० । “सतो गुणान्तराधनं प्रतियत्नः”
सि० कौ० । “गन्धं स्पर्शोरसो रूपं शब्दश्चेति गुणाः
स्मृताः । तस्य गन्धस्य वक्ष्यामि विस्तरामिहितान्
गुणान्” भा शा० १८४ अ० । गन्धरूपगुणस्य “गु-
णादिर्निर्गुणक्रिय” इत्युक्तेः प्रसिद्धगुणशून्यत्वात्
धर्ममात्रपरता “निर्गुणं निष्क्रियं शान्तं निरवद्यं
निरञ्जनत्वं इत्यादिश्रुतौ गुणशब्दस्य धर्ममात्रपर-
त्वम् । “ब्रह्मत् ब्रह्मण्यनिर्दिश्ये निर्गुणे गुणवृत्तयः ।
कथं चरन्ति श्रुतयः” माग० १० । ८७ अ० ।
३० दूर्वायाम् स्त्री राजनि० तस्या बहुतन्तुमत्त्वात्तथा-
वर्ण्णोत्पत्त्यनन्तरभाविषु शिक्षोक्तेषु ३१ विवारादिषु बाह्य-
प्रयत्नेषुपु० “वर्णाभिव्यक्त्यनन्तरभाविनस्तु आन्तरतम्यपरी-
क्षोपयुक्ताः कण्ठविवरविकाशादेरास्यबहिर्भागावच्छिन्नस्य
कार्य्यस्य जनका यत्ना गुणशब्देनोच्यत्ते” शब्देन्दुशे-
खरः । बाह्यप्रयत्नाश्च एकादशघा विवारसवार-
श्वासतादघोषाघोषाल्पप्राणमहाप्राणाः उदात्तादयश्च
त्रयःस्वराः । “स्थानेऽन्तरतमः” पा० । “तुल्यास्यप्रयत्नं
सवर्णमिति” पा० । “सादृश्यञ्च स्थानतो वर्णतः गुणतः
प्रमाणतश्च” तत्र गुणतः (बाह्यप्रयत्नात्) यथा । नादवतो
घोषवतो महाप्राणस्य संवृतकण्ठस्थस्य हकारस्य स-
दृशस्तादृश एव थकारः” । सुश्रुतोक्ते ३२ अष्टविधवीर्य्ये
च । “केचिदाहुरष्टविधं वीर्य्यम् उष्णं शीतं स्निग्धं
रूक्षं विशदं पिच्छितं मृदु तीक्ष्णञ्च” सुश्रुते विभज्य “वीर्य्य-
संज्ञा गुणा येऽष्टौ तेऽपि द्रव्याश्रयाः स्मृताः” इति तेषां
गुणत्वमुक्तम् । गुण--कर्मणि अच् । ३३ गुणिते ।
“आहारो द्विगुणः स्त्रीणां बुद्धिस्तासां चतुर्गुणा ।
षड्गुणोव्यवसायश्च कामश्चाष्टगुणः स्मृतः चाण० ।
वैद्यकोक्तद्रव्यगुणाश्चभावप्र० गुणग्रन्थे दृश्यास्तच्छवदे
[Page2602-a+ 38]
व ते प्रायेण उक्ता वक्ष्यन्ते च ३४ भीमसेने हेम० ३५ त्रित्व-
संख्यायाञ्च सत्वे निविशते इत्यस्यायमर्थः । सत्वं द्रव्यम् ।
सत्व एव निविशते इति सावधारणम् । तेन स त्ता
व्यावर्त्त्यते । सत्ता हि न केवलं द्रव्ये वर्त्तते
किन्तु द्रव्यगुणकर्मसु । ननु द्रव्य एव द्रव्यत्वं वर्त्तते
इति तत्रातिव्याप्तिरतआह अपैतीति असम्बन्धो
भवतीत्यर्थः अर्थात् द्रव्ये यथा पीततायां जातायां
फलादेर्नीलतापैति नैवं द्रव्यत्वं द्रव्यादपैति । एव-
मपि गोत्वं गोषु वर्त्तते अश्वादावसम्बद्धम् तत्राति-
व्याप्तिरतआह पृथग्जातिषु दृश्यत इति । गोत्रं
हि द्रव्यत्वावान्तरनानाजातिषु न दृश्यते गुणस्तु दृश्यते
यथा अभ्रे नीलता दृष्टा तृणादिष्वपि सा दृश्यते । तेन
पूर्व्वार्द्धेन सकलजातेर्व्यवच्छेदः । एवं तर्हि कर्म द्रव्ये
वर्त्तते ततोऽपैति, पृथग् जातिषु दृश्यते चेति तत्राति-
व्याप्तिरतआह आधेयश्चाक्रियाजश्चेति । उत्पाद्यानुत्-
पाद्यतासमानाधिकरणजातिमान् इत्यर्थः । तत्रोत्पाद्यो
यथा घटादेः पाकजो रूपादिः । अक्रियाजः अनुत्पाद्यो
यथा आकाशादेर्महत्त्वादिः । क्रिया तु सर्वाप्युत्पाद्यैव
न क्वापि नित्येति तस्या नित्यत्वसामानाधिकरण्या-
भावात् गुणत्वामावः । एवमपि द्रव्यस्य गुणत्वापत्तिः
अवयविद्रव्यं हि अवयवद्रव्येषु निविशते, असमवा-
यिकारणसंयोगनिवृत्तौ च स्वयं विनाशात्ततोऽपैति भि-
न्नजातीयेषु च हस्तपादादिषु दृश्यते । तच्च द्विविधं भ-
वति नित्यानित्यभेदेन निरवयवस्यात्मपरमाण्वादेर्नित्य-
त्वादवयविद्रव्यस्य तु घटादेरनित्त्यत्वादतआह असत्व-
प्रकृतिरिति । अद्रव्यस्बभावः द्रव्यभिन्न इति यावत् ।
वैशेषिकमतप्रसिद्धगुणभेदलक्षणादिकं कणादसूत्रवृत्त्यो-
रुक्तं यथा
“रूपरसगन्धस्पर्शाः सङ्ख्याः परिमाणानि पृथकत्वं
सयोगविभागौ परत्वापरत्वे बुद्धयः सुखदुःखे इच्छाद्वेषौ
प्रयत्नाश्च गुणाः” १ । ७ सू० ।
“गुणत्येन रूपेण गुणानां सर्वद्रव्याश्रितत्वं द्रव्याभिव्य-
ङ्ग्यत्वं द्रव्याभिव्यञ्जकत्वञ्चेति द्रव्यानन्तरं गुणानामुद्देशं
विभागञ्चाह रूपेत्यादि चकारेण गुरुत्वद्रवत्वस्नेहसंस्कार-
धर्म्माधर्मशब्दान् समुच्चिनोति ते हि प्रसिद्धगुणभावा एवेति
कण्ठतो नोक्ताः । गुणत्वञ्चामीषां यथास्थानं लक्षणतः
स्वरूपतश्च वक्ष्यति तत्र रूपरसगन्धस्पर्शानां समानकालीन
रूपरसगन्धस्पर्शसामानाधिकरण्यं नास्तीति सूचनार्थं
[Page2602-b+ 38]
समासः । सङ्ख्यापरिमाणयोस्तु समानकालीनसङ्ख्य
परिमाणसामानाधिकरण्यसूचनायासमासो बहुवचन-
निर्देशश्च यद्यप्येकत्वसमाधिकरणं नैकत्वान्तरं न वा
महत्त्वदीर्घत्वसमानाधिकरणं महत्त्वदीर्घत्वान्तरं तथापि
द्वित्वादीनामन्योऽन्यं सामानाधिकरण्यं महत्त्वदीर्घत्वादी
नाञ्च विजातीयपरिमाणयोः सामानाधिकरण्यमस्त्येव ।
पृथक्त्वञ्च यद्यपि द्विपृथक्त्वादिसमानाधिकरणं, तेन
सङ्ख्यावद्बहुत्वेनैव निर्द्देष्टुमर्हति तथाप्यवधिव्यङ्ग्यत्व-
लक्षणं सङ्ख्यातो वैधर्म्यं सूचयितुमेकवचननिर्द्देशः ।
संयोगविभागयोर्द्वयोरप्येककर्मजन्यत्वसूचनाय द्विवचनं,
परत्वापरत्वयोरन्योन्याश्रयनिरूप्यतया दिक्काललिङ्गत्व-
विशेषसूचनाय च द्विवचनं, बुद्धीनां विद्यादिभेदेन
साङ्ख्याभिमतैकमात्रबुद्धिनिराकरणसूचनाय बहुवचनं,
सुखदुःखयोर्द्वयोरपि भोगत्वावच्छेद्यैककार्य्यजनकत्वम्
अविशेषेण चादृष्टोन्नायकत्वं सुखस्यापि दुःखत्वेन भाव-
नञ्च ख्यापयितुं द्विवचनम् । इच्छाद्वेषयोर्द्वयोरपि प्रवृत्तिं
प्रति कारणत्वसूचनाय द्विवचनं प्रयत्नानां विहितनिषि-
द्धगोचराणां दशविधानां पुण्यहेतुत्वं, दशविधानाञ्च पाप-
हेतुत्वमभिसन्धाय बहुवचनमित्युन्नेयम् । यद्वा रूप-
रसगन्धस्पर्शानां मौतिकेन्द्रियव्यवस्थाहेतुत्वज्ञापनार्थं
पाकजप्रक्रियाव्यवस्थापनार्थं वा ते समस्योक्ताः सङ्ख्यायां
द्वित्वबहुत्वादौ विप्रतिपत्तिरिति तन्निराकरणसूचनार्थं
बहुत्वेनाभिधानं पृथक्त्वे तु सङ्ख्याबहुत्वेनैवास्यापि
बहुत्वमिति सूचनायावधिज्ञानव्यञ्जनीयत्वं सङ्ख्यातो
वैधर्म्म्यमिति सूचनाय च पृथगभिधानम् । परिमाणे तु
दीर्घत्वह्रस्वत्वादिविप्रतिपत्तिनिरासाय बहुवचनम् । संयोग
विभागयोरन्योन्यविरोधज्ञापनाय द्विवचनं, परत्वापरत्व-
योर्दैशिककालिकभेदेन भिन्नजातीत्वसम्भवेन चतुष्ट्वापत्तौ
गुणविभागो न्यूनः स्यात् इति तत्रापि द्विवचनमित्या-
द्युन्नेयम्” उप० वृत्तिः ।
“द्रव्याश्रय्यगुणवान् संयोगविभागेष्वकारणमनपेक्ष इति
गुणलक्षणम्” १ । ८ सू०
“द्रव्यमाश्रयितुं शीलमस्येति द्रव्याश्रयी एतच्च द्रव्येऽपि
गतमत आह अगुणवानिति तथापि कर्मण्यतिव्याप्तिरि-
त्यत आह संयोगविभागेष्वकारणं तथापि संयोगविभाग-
धर्माधर्मेश्वरज्ञानादीनामसङ्ग्रहःस्यादत उक्तमनपेक्ष इति
अत्रानपेक्ष इत्यनन्तरं गुण इति पूरणीयं संयोगविभा-
गेष्वनपेक्षः सन् कांरणं यो न भवति स गुण इत्यर्थः ।
[Page2603-a+ 38]
संयोगविभागादीनां संयोगविभागौ प्रति सापेक्षत्वात्
नित्यवृत्तिनित्यवृत्तिसत्तासाक्षाद्व्याप्यजातिमत्त्वं गुणत्वं सं-
योगविभागौ मिलितौ प्रति समवायिकारणत्वासमवायिका-
रणत्वरहिते सामान्यवति यत् कारणत्वं तद्गुणत्वाभिव्य-
ञ्जकं, संयोगविभागयोः प्रत्येकमेव संयोगविभागकारण-
कत्वं न मिलितयोः, धर्माधर्मेश्वरज्ञानादोनां द्वयोर्निमित्त-
कारणत्वमात्रं न समवायिकारणत्वं नाप्यसमवायिका-
रणत्वमिति तेषां संग्रहः, यद्वा संयोगविभागसमवायित्वा-
समवायिकारणत्वशून्यत्वं सामान्यसमानाधिकरणं गुण-
त्वव्यञ्जकं सामान्यवत्त्वे सति कर्मान्यत्वे च सत्यगुणवत्त्व-
मेव वा गुणलक्षणम् ॥” उप० वृत्तिः
“नित्यवृत्तिनित्यवृत्तिसत्तासाक्षाद्व्याप्यजातिमत्त्वं गुणत्वं
समवायिकारणावृत्तिनित्यवृत्तिसत्तासाक्षाद्व्याप्यजातिमत्त्वं
वा असमवायिकारणवृत्तिनित्यवृत्तिसत्तासाक्षाद्व्याप्यजाति-
मत्त्वं वा कार्य्यासमानाधिकरणकर्मावृत्तिजातिमत्त्वं वा”
तत्रेवीक्तम् । कर्म्मत्वजातेः सत्तासाक्षाद्व्याप्यत्वेऽपि नि-
त्यवृत्तित्वाभावात् द्रव्यत्वजातेस्तथात्वेऽपि नित्यवृत्ति
नित्यवृत्तित्वाभावान्नातिव्याप्तिः गुणत्वजातेस्तु नित्येष्वा-
त्मादिषु वर्त्तमाने नित्ये महत्त्वादौ सत्त्वात् तामादाय
लक्षणसमन्वयः । व्याप्तिश्च भेदगर्भा बोध्या । तेन स-
त्ताव्याप्यत्वस्य स्वस्मिन्नपि सत्त्वेन तामादाय न द्रव्य
कर्मणोरतिव्याप्तिः ।
“तेषां मूर्त्तामूर्त्तगुणत्वादिभेदः भाषायामुक्तो यथा ।
<फ्>“रूपं रसः स्पर्शगन्धौ परत्वमपरत्वकम् । द्रवो
गुरुत्वं स्नेहश्च वेगो मूर्त्तगुणा अमी । धर्म्माधर्म्मौ
भावना च शब्दो बुद्ध्यादयोऽपि च । एतेऽमूर्त्तगुणाः
सर्वे विद्वद्भिः परिकीर्त्तिताः । संख्यादिश्च विभागान्त
उभयेषां गुणी मतः । संयोगश्च विभागश्च संख्या
द्वित्वादिकास्तथा । द्विपृथक्त्वादयस्तद्वदेतेऽनेकाश्रिता
गुणाः । अतः शेषा गुणाः सर्व्वे मता एकैकवृत्तयः ।
बुद्ध्यादिषट्कं स्पर्शान्ताः स्नेहः सांसिद्धिको द्रवः ।
अदृष्टभावनाशब्दा अमी वैशेषिका गुणाः । संख्या-
दिरपरत्वान्तो द्रवोऽसांसिद्धिकस्तथा । गुरुत्ववेगौ
सामान्यगुणा एते प्रकीर्त्तिताः । संख्यादिरपरत्वान्तो
द्रवत्वं स्नेह एव च । एते तु द्वीन्द्रियग्राह्या अथ
स्पर्शान्तशब्दकाः । बाह्यैकैकेन्द्रियग्राह्या, गुरुत्वादृष्ट-
भावनाः । अतीन्द्रिया, विभूनान्तु ये स्युर्वैशेषिका
गुणाः । अकारणगुणोत्पन्ना एते तु परिकीर्त्तिताः ।
[Page2603-b+ 38]
अपाकजास्तु स्पर्शान्ता द्रवत्वञ्च तथःविधम् । स्नेह-
वेगगुरुत्वैकपृथक्त्वपरिमाणकम् । स्थितिस्थापक इत्येते
स्युःकारणगुणोद्भवाः । सयोगश्च विभागश्च वेगश्चैते
तु कर्म्मजाः । स्पर्शान्तपरिमाणैकपृथक्त्वस्नेहशब्दके ।
भवेदसमवायित्व, मथ वैशेषिके गुणे । आत्मनः स्यान्नि-
मित्तत्व, मुष्णस्पर्शगुरुत्वयोः । वेगेऽपि च द्रवत्वे च
संयोगादिद्वये तथा । द्विधैव कारणत्वं, स्यादथ प्रादे-
शिको भवेत् । वैशेषिको विभुगुणः संयोगादिद्वयं
तथा” ।
एते च गुणाः द्रव्यभिन्ना गन्धशब्दे २५२४ पृ० दर्शिते उप-
स्करवृत्तिवाक्ये स्पष्टमुक्ताः । तद्भिन्ना अपि ते द्रव्याधीना
इति वैशेषिकादय आहुः । वैदान्तिकादयस्तु द्रव्याभिन्ना एव
गुणा इति मन्यन्ते यथाह शा० भा० “वैशेषिकास्तन्त्रार्थ-
भूतान् षट् पदार्थान् द्रव्यगुणकर्मसामान्यविशेषसमवा-
याख्यानत्यन्तभिन्नान् भिन्नलक्षणानभ्युपगच्छन्ति यथा
मनुष्योऽश्वः शश इति । तथात्वमभ्युपगम्य तद्विरुद्धं
द्रव्याधीनत्वं शेषाणामभ्युपगच्छन्ति । तन्नोपपद्यते कथं
यथाहि लोके शशकुशपलाशप्रभृतीनामत्यन्तभिन्नानां सतां
नैवेतरेतराधीनत्वं भवति एवं द्रव्यादीनामप्यत्यन्तभिन्नानां
नैव द्रव्याधीनत्वं गुणादीनां भवितुमर्हति । अथ च
भवति द्रव्याधीनत्वं गुणादीनाम् । ततो द्रव्यभावे
भावात् द्रव्याभावे चाभावात् द्रव्यमेव सेस्थानादिभेदाद-
नेकशब्दप्रत्ययभाग् भवति । यथा देवदत्त एकएव सन्नबस्था-
न्तरयोगादनेकशब्दप्रत्ययभाग् भवति तद्वत् तथासति
साङ्ख्यसिद्धान्तप्रसङ्गः स्वसिद्धान्तविरोधश्चापद्येयाताम् ।
नन्व्यग्नेरन्यस्यापि सतीधूमस्याग्न्यधीनत्वं दृश्यते, सत्यं
दृश्यते भेदप्रतीतेस्तु तत्राग्निधूमयोरन्यत्वं निश्चीयते इह
तु शुक्लःकम्बलोरोहिणी धेनुर्नीलमुत्पलमिति द्रव्यस्यैव
तस्य तस्य तेन विशेषेण प्रतीयमानत्वान्नैव द्रव्यगुणयो-
रग्निधूमयोरिव भेदप्रतीतिरस्ति ।” इतःपरं भाष्यम्
अयुतसिद्धशब्दे ३४५ पृ० दर्शितम् । तत्र च द्रव्याभि-
न्नत्वं गुणादीनामुक्तम् ।
सां० प्रव० भा० समवायनिराकरणेणैव गुणादीनां द्रव्या-
भिन्नत्वमुक्तं यथा
<फ्>“कादाचित्कविभागे सत्येव सम्बन्धः सिध्यति
अन्यथा वक्ष्यमाणरीत्या स्वरूपेणैवोपपत्तौ सम्बन्ध-
कल्पनानवकाशात् । स च कादाचित्को विभागो न
सम्बन्धनित्यत्वे सम्भवति । अतः सम्बन्धग्राहकप्रमाणे-
[Page2604-a+ 38]
नैव बाधान्न नित्यः सम्बन्धः । नन्वेवं नित्ययोर्गुणगु-
णिनोर्नित्यः समवायो नोपपद्येत तत्राह” सा० भा०
“न समवायोऽस्ति प्रमाणाभावात्” सा० सू० ।” ननु
वैशिष्ट्यप्रत्यक्षं विशिष्टबुद्ध्यन्यथानुपपत्तिश्च प्रमाणं
तत्राह” भा० । “उभयत्राप्यन्यथासिद्धेर्नप्रत्यक्षमनुमानं
वा” सू० । “उभयत्रापि वैशिष्ट्यप्रत्यक्षे तदनुमाने च
स्वरूपेणैवान्यथासिद्धेर्न तदुभयं समवाये प्रमाणमि-
त्यर्थः । अयं भावः । यथा समवायवैशिष्ट्यबुद्धिः
तत्स्वरूपेणैवेष्यतेऽनवस्थामयादिति तत्र प्रत्यक्षानुमाने
अन्यथासिद्धे । एवं गुणगुणिप्रभृतीनां विशिष्टबुद्धिरपि
गुणादिस्वरूपेणैवेष्यताम् । अतस्तत्रापि प्रत्यक्षानुमाने
अन्यथासिद्धे इति । नन्वेवं संयोगोऽपि न सिद्ध्यति भूत-
लादौ घटादिप्रत्ययस्यापि स्वरूपेणैवान्यथासिद्धेरिति
चेन्न वियोगकालेऽपि भूतलघटयोः स्वरूपतादवस्थ्येन
विशिष्टबुद्धिप्रसङ्गात् । समवायस्थले च समवेतस्य
कदापि स्वाश्रयवियोगी नास्तीति नायं दोषः । कश्चित्
तु तादात्म्यसम्बन्धेनात्र समवायस्यान्यथासिद्धिमाह
तन्न शब्दमात्रभेदात् । तादात्म्यं ह्यत्र नानन्यत्वं
वक्तव्यम् गुणवियोगेऽपि गुणिसत्त्वात् वैशिष्ट्या-
प्रत्ययाच्च । किन्तु भेदाभेदबुद्धिनियामकः सम्बन्धविशेष
एवागत्या वक्तव्यः । तथाच तस्य समवाय इति वा
तादात्म्यमिति वा नाममात्रं भिन्नम् सम्बन्धिद्वयाति-
रिक्तः सम्बन्धस्तु सिद्ध एवेति । यदि च तादात्म्यं
स्वरूपमेवोच्यते तदास्माभिरपि तदेवोक्तमिति शब्दमात्र-
भेद इति” ।
“सङ्केतो गृह्यते जातौ गुणद्रव्यक्रियासु च” इत्युक्तेः
शुक्लादिशब्दानां शुक्लादयो गुणा शक्यताबच्छेदका
भवन्ति शुक्लादयो हि सिद्धवस्तुधर्मा गवादिकं सजाती-
येभ्यो व्यवच्छिन्दन्ति इति तेषां तत्पदप्रवृत्तिनिमित्तत्वम् ।
साङ्ख्यमते सत्वादयो गुणाद्रव्यात्मकाः सूक्ष्मभूतोपादा-
नत्वात् तेषाञ्च पुरुषभोगसाधनत्वेनाङ्गत्वात् तथात्वं
यथाह शा० प्र० भा० ।
<फ्>“सत्वादीनि द्रव्याणि न वैशेषिकादिमतसिद्धा गुणाः
संयोगविभागवत्त्वात् लघुत्वचलत्वगुरुत्वादिधर्मकत्वाच्च ।
तेष्वत्र शास्त्रे श्रुत्यादौ च गुणशब्दः पुरुषोपकरणत्वात्
पुरुषपशुबन्धनत्रिगुणात्मकमहदादिरज्जुनिर्मातृत्वाच्च प्र-
युज्यते” ।
राज्ञां नीत्यङ्गानि सन्ध्यादयश्च षट् यथा
[Page2604-b+ 38]
“सन्धिविग्रहयानानि स्थानमासनमेव च । द्वैधीभावश्च
विज्ञेयाः षड्गुणा नीतिवेदिनामिति” । रसाङ्गगुणाश्च
“ये रसस्याङ्गिनो धर्माः शौर्यादय इवात्मनः । उत्
कर्षहेतवस्ते स्युरचलस्थितयी गुणाः इत्युपक्रमे “श्लेषः १
प्रसादः २ समता ३ माधुर्य्यं ४ सुकुमारता ५ । अर्थव्यक्ति ६
रुदारत्व ७ मोजः ८ कान्ति ९ समाधयः १० । इति वैद-
र्भीमार्गस्य प्राणा दश गुणाः स्मृताः” अन्यमतप्रसिद्धान्
दश गुणानुक्त्वा तेषां त्रिष्वेवान्तर्भावात् गुणत्रैविध्य-
माह स्म काव्यप० “माधुर्य्यौजः प्रसादाख्यास्त्रयस्ते न पुन-
र्दश । केचिदन्तर्भवन्त्येषु दोषत्यागात् परे श्रिताः । अन्ये
भजन्ति दोषत्वं कुत्रचिन्न ततो दश” । काव्यप्र० ।
<LEND>
