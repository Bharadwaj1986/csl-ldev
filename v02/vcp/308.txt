<L>308<pc>0058,b<k1>अग्निमुख<k2>अग्निमुख
अग्निमुख¦ पु० अग्निर्मुखमिव यस्य । देवे । हुतद्रव्यं हि देवै-
रग्निरूपमुखद्वारेणैवाश्यते । “हव्यं वहति देवानामिति”
श्रुतेस्तत्रैव तात्पर्य्यात् । “अग्निमुखा वै देवा” इति
“अग्निर्मुखं प्रथमं देवतानायिति च” श्रुतिः । अग्निर्मुखे-
ऽग्रेऽस्य । देवे, “अग्निरग्रे प्रथमं देवानामिति” श्रुतौ वह्ने
रेव देवानामग्रोत्पत्तेस्तथात्वम् । यथा चाग्नेर्देवमुखत्वं तदा-
दित्वञ्च तथाऽग्निशब्दे निरुक्तव्याख्याने ऋग्वेदभाष्ये प्राक्
दर्शितम् अग्निधिकमग्निहोत्रशब्दे वक्ष्यते । अग्निर्मुखं
प्रधानमुपास्यो यस्य । अग्निहोत्रिणि द्विजे । अग्निः दाहक-
त्वात् शापाग्निर्मुखे यस्य । विप्रे “वाग्वज्रा वैविप्रा” इति
श्रुतौ तेषां वाग्वज्रत्वकथनात् अग्निमुखत्वम् । अग्निरिव
स्पर्शात् दुःखदायकं मुखमग्रमस्य । भल्लातकवृक्षे (भेला)
चित्रकवृक्षे च । तन्निर्य्यासस्पर्शेन हि देहे क्षतोत्पत्तेस्तयो-
स्तथात्वम् । अग्नेः जठरानलस्य मुखं द्वारम् । वैद्य-
कोक्ते चूर्णभेदे न० यथा “हिङ्गुभागो भवेदेको वचा
च द्विगुणा भवेत् । पिप्पली त्रिगुणा चैव शृङ्गबेरं
चतुर्गुणम् ॥ यमानिका पञ्चगुणा षड्गुणा च हरीतकी ।
चित्रकं सप्तगुणितं कुष्ठञ्चाष्टगुणं भवेत् ॥ एतद्वातहरं
चूर्णं पीतमात्रं प्रसन्नकृत् । पिबेद्दध्ना मस्तुना वा सुरया
कोष्णवारिणा ॥ सोदावर्त्तमजीर्णञ्च प्लीहानमुदरन्तथा
अङ्गानि यस्य शीर्य्यन्ते विषं वा येन भक्षितम् ॥ अर्शो-
हरं दीपनञ्च श्लेष्मघ्नं गुल्मनाशनम् । कांसं श्वासं निह-
न्त्याशु तथैव यक्ष्मनाशनम् ॥ चूर्णमग्निमुखं नाम न
क्वचित् प्रतिहन्यते” इति चक्रदत्तः ।
<LEND>
