<L>2799<pc>0239,b<k1>अपस्मार<k2>अपस्मार
अपस्मार¦ पु० अपस्मारयति स्मरणं विलोपयति अप + स्मृ-
<>णिच्--कर्त्तरि अच्, अपगतः स्मारः स्मरणंयतो वा । १ रोग-
<>भेदे । स च सुश्रुते दर्शितो यथा “स्मृतिर्भूतार्थविज्ञानमपश्च
<>परिवर्जने अपस्मार इति प्रोक्तस्ततोऽयं व्याधिरन्तकृत् ॥
<>मिय्यादियोगेन्द्रियार्थकर्म्मणामतिसेवनात् । विरुद्धमलिना-
<>हारविहारकुपितैर्मलैः । वेगनिग्रहशीलानामहिताशुचि-
<>भोजिनाम् । रजस्तमोऽभिभूतानां गच्छताञ्च रजस्वलाम् ॥
<>तथा कामभयोद्वेगक्रोधशोकादिभिर्भृशम् । चेतस्यभिहते
<>पुम्सामपस्मारोऽभिजायते ॥ संज्ञावहेषु स्रोतःसु दोषव्याप्तेषु
<>मानवः । रजस्तमःपरीतेषुमूढो भ्रान्तेन चेतसा ॥ विक्षिपन्
<>हस्तपादौ च विजिह्वभ्रूर्विलोचनः । दन्तान् वादन् वमन्
<>फेनं विवृताक्षः पतेत् क्षितौ ॥ अल्पकालान्तरञ्चापि पुनः
<>संज्ञां लभेत सः । सोऽपस्मार इति प्रोक्तः स च दृष्टश्चतुर्विधः ॥
<>वातपित्तकफैर्नॄणाञ्चतुर्थः सन्निपाततः । हृत्कम्पः शून्यता
<>स्वेदोध्यानं मूर्च्छा प्रमूढता ॥ निद्रानाशश्च तस्मिंस्तु भविष्यति
<>भवन्त्यथ । वेपमानो दशेद्दन्तान् श्वसन् फेनं वमन्नपि ॥
<>यो ब्रूयाद्विकृतं सत्वं कृष्णं मामनुधावति । ततो मे चित्त-
<>नाशः स्यात्सोऽपस्मारोऽनिलात्मकः ॥ तृट्तापस्वेदमूर्च्छा-
<>र्त्तोध्वनन्नङ्गानि विह्वलः । यो ब्रूयाद्विकृतं सत्वं पीतं
<>मामनुधावति ॥ ततो मे चित्तनाशः स्यात्स पित्तभव
<>उच्यते । शीतहृल्लासनिद्रार्त्तः पतन् भूमौ वमन् कफम् ॥
<>यो ब्रूयाद्विकृतं सत्वं शुक्लं मामनुधावति । ततो मे चित्त-
<>नाशः यात्सोऽपस्मारः कफात्मकः ॥ हृदि तोदस्तृडुत्क्लेद-
<>स्त्रिष्वप्येतेषु संस्थया । प्रलापः कूजनं क्लेशः प्रत्येकन्तु
<>भवेदिह ॥ सर्व्वलिङ्गसमावायः सर्व्वदोषप्रकोपजे ।
<>अनिमित्तागमाद्व्याधेर्गमनादकृतेऽपि च ॥ आगमाच्चाप्यप-
<>स्मारं वदन्त्यन्ये न दोषजम् क्रमोपयोगाद्दोषाणां क्षणि-
<>कत्वात्तथैव च ॥ आगमाद्वैश्वरूप्याच्च स तु निर्वर्ण्यते बुधैः ।
<>वर्षत्यपि यथा देवे भूमौ वीजानि कानिचित् ॥ शरदि
<>प्रतिरोहन्ति तथा व्याधिसमुद्भवः । स्थायिनः केचिदल्पेन
[Page0240-a+ 38]
<>कालेनाभिप्रवर्द्धिताः ॥ दर्शयन्ति विकारांस्तु विश्वरूपान्नि-
<>सर्गतः । अपस्मारो महाव्याधिस्तस्माद्दोषज एव तु” इति ॥
<>“धूर्त्तोऽपस्माररोगी स्यादिति” शाता० कर्म्म० । “अपस्मा-
<>रादिरोगाणां ज्वरादीनां विशेषत इति” घटुकस्तोत्रम् ।
<LEND>
