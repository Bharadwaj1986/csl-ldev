<L>12168<pc>1700,b<k1>करुण<k2>करुण
करुण¦ त्रि० करोति मनः आनुकूल्याय कॄ--उनन् । दयायुक्ते
२ रसभेदे पु० तल्लक्ष्माद्युक्तं सा० द० यथा
“इष्टनाशादनिष्टाप्तेः करुणाख्यो रसो भवेत् । धीरैः
कपोतवर्ण्णोऽयं कथितो यमदैवतः । शोकोऽत्र स्था-
यिभावः स्याच्छोच्यमालम्बनं मतम् । तस्य दाहादि-
कावस्था भवेदुद्दीपनं पुनः । अनुभावा दैवनिन्दा
भूपातक्रन्दितादयः । वैवर्ण्योच्छ्वासनिश्वासस्तम्भप्रलपनानि
च । निर्वेदमोहापस्मारव्याधिग्लानिस्मृतिश्रमाः । विषा-
दजडतोन्मादचिन्ताद्या व्यभिचारिणः” ।
<फ्>शोच्यं विनष्टबन्धुप्रभृति । यथा राघवावलासे ।
“विपिने क्व जटानिबन्धनं तव चेदं क्व मनोहरंवपुः ।
अनयोर्घटना विधेः स्फुटं ननु खड्गेन शिरीष-
कर्त्तनम्” । अत्र हि रामवनवासजनितशोकार्त्तस्य दश-
रथस्य दैवनिन्दा । एवं बन्धुवियोगविभवनाशादावप्युदा-
हार्य्यम् । परिपोषस्तु महाभारते स्त्रीपर्वणि द्रष्टव्यः ।
अस्य करुणविप्रलम्भाद्भेदमाह । शोकस्थायितया भिन्नो वि
प्रलम्भादयं रसः । विप्रलम्भे रतिः स्थायी पुनः सम्भोगह-
तुकः” ३ परदुः खहरणेच्छायां दयायां स्त्री । “अहो विधे
त्वां करुणा रुणद्ध्विनः” नैष० । “प्रायःसद्योभवति करुणा-
वृत्तिरार्द्रान्तरात्मा” मेघ० । “करुणाविमुखेन मृत्युना” रघुः ।
दुःखितेषु दया करुणा साऽस्त्यस्य अर्श० श्वच् विषयत्वेन ।
४ करणाविषये दीने त्रि० । “अनिशं निजैरकरुणः करुणम्”
माघः । “करुणं दीनं यथा तथेति” मल्लि० । “अनुरोदि-
तीव करुणेन पत्रिणां विरुतेन” माघः । “विरुतैः करुण-
स्वनैरियम्” कुमा० । (करलहनेवु) ५ वृक्षभेदे पु० त्रिका० ।
“पिकात् वने शृण्वति मृङ्गहुङ्कुतैर्दशामुदञ्चत्करुणे
वियोगिनाम्” नैष० । “करुणस्य फलं म्लेष्मवाताममेदसां
पुनः । नाशनं पित्तकोपस्य शमनं परिकीर्त्तितम्” इति त-
त्फलगुणाश्च षैद्यकोक्ताः । ६ बुद्धभेदे पु० त्रिका० ।
७ परमेश्वरे ८ भूताभयकारके परिव्राञके पु० शब्दचि० ।
<LEND>
