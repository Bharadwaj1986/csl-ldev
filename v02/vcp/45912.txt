<L>45912<pc>5280,a<k1>साध्यसम<k2>साध्यसम
साध्यसम¦ पु० १ हेत्वाभासभेदे “साध्याविशिष्टः साध्यत्वात् सा-
ध्यसमः” गौ० सू० “द्रव्यं छायेति साध्यम् । गतिमत्त्वा-
दिति हेतुः । साध्येनाविशिष्टः साधनीयत्वात् साध्य-
समः । अयमप्यसिद्धत्वात् साध्यवत् प्रतिज्ञापयितव्यः ।
साध्यं तावदेतत् किं पुरुषवच्छायापि गच्छति? आहो
स्विदावरकद्रव्ये संसर्पत्यावरणसंतानादसंनिघिसंतानोऽयं
तेजसो गृह्यत इति? सर्पता खलु द्रव्येण यो यस्ते-
जोभाग आव्रियते तस्य तस्यासंनिधिरेवावच्छिन्नो
गृह्यत इति । आवरणं तु प्राप्तिप्रतिषेधः” वात्स्या०
२ जात्युत्तरभेदे “उभयसाध्यत्वात् साध्यसमः” गौ०
सू० “हेत्वाद्यवयवसामर्थ्ययोगी धर्मः साध्यः । तं
दृष्टान्ते प्रसजतः साध्यसमः । यदि यथा लोष्टस्तथात्मा
प्राप्तस्तर्हि यथात्मा तथा लोष्ट इति । साध्यश्चायमात्मा
क्रियावानिति कामं लोष्टोऽपि साध्यः । अथ नैवम् ।
न तर्हि यथा लोष्टस्तथात्मा” वात्स्या० । तच्च “पक्षदृष्टा
न्वादेः प्रकृतसाध्यतुल्यतापादनम्” गौ० पृ० दृष्टान्तस्य-
पक्षतुल्यताकथनम् । यथा, आत्मा सक्रियः क्रियाहेतु-
गुणवत्त्वादित्यादौ यदि यथा लोष्टस्तथात्मेति त्वयोच्यते
तदा यथात्मा तथा लोष्ट इत्यप्यायातम् । तथा च
यद्यात्मनि क्रियावत्त्वं साव्यते । तर्हि लोष्टेऽपि तत्-
साधनीयम् । नेति चेत्तर्हि यथा लोष्टस्तथात्मेति न
वाच्यम । लोष्टसदृश आत्मात्ममदृशो लोष्ट इत्यत्र निया-
मकाभावादिति” नीलकण्ठः ।
<LEND>
