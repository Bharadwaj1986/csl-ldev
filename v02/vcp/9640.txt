<L>9640<pc>1224,b<k1>उपपातक<k2>उपपातक
उपपातक¦ न० पातयति नरके पत--णिच्--ण्वुल् उप अल्पार्थे
सादृश्ये वा प्रा० स० । पातकसदृशे ततोन्यूनफलके पापभेदे ।
“महापातकतुल्यानि पापान्युक्तानि यानि तु । तानि पातक
संज्ञानि तन्न्यूनमुपपातकमिति” पैठीनसिः । पतनञ्च “द्वि-
जातिकर्म्मभ्योहानिः पतनं परलोकासिद्धिस्तमेके नरकम्”
गौतमोक्तम् । तस्य न्यूनत्वञ्चाल्पफलदातृत्वेन तस्याल्प-
फलदातृत्वमाहाङ्गिराः “पातके तु सहस्रं स्यात् महत्सु
द्विगुणं तथा । उपपापे तुरीयं स्यात् नरकं वर्ष्मसंक्षयात्” ।
<फ्>केन केन कर्मणा च तज्जन्यते तन्निरूपितं प्रा० वि० ।
तत्र मनुः । “गोबधोऽयाज्यसंयाज्यपारदार्य्यात्मविक्रयः ।
पितृमातृगुरुत्यागः स्वाध्यायाग्नेः सुतस्य च । परि-
वित्तिता चानुजेन परिवेदनमेव च । तयोर्दानञ्च कन्या-
यास्तयोरेव च याजनम् । कन्याया दूषणञ्चैव वार्द्धुषित्वं
व्रतच्युतिः । तडागारामदाराणामपत्यस्य च विक्रयः ।
व्रात्यताबान्धवत्यागो भृतकाध्यापनन्तथा । भृताच्चाध्य-
यनादानमपण्यानाञ्च विक्रयः । सर्व्वाकरेष्वधीकारो
महायन्त्रप्रवर्त्तनम् । हिंसौषधीनां स्त्र्याजीवोऽभिचारो
मूलकर्म्म च । इन्धनार्थमशुषकाणां द्रुमापामवपातनम् ।
आत्मार्थञ्च क्रियारम्भो निन्दितान्नादनन्तथा । अनाहि-
ताग्निता स्तेयमृणानाञ्चानपक्रिया । असच्छास्त्राधिग
मनं कौशीलव्यस्य च क्रिया । धान्यकुप्यपशुस्तेयं मद्य-
पस्त्रीनिषेवणम् । स्त्रीशूद्रविट्क्षत्रबधोनास्तिक्यञ्चोपपा-
तकम्” । “अस्यार्थः । अयाज्यसंयाज्यमिति प्रतिग्रहा-
ध्यापनङ्कथयति । त्यागो योगक्षेमाकरणम् । अनिमित्तं
स्वाध्यायत्यागोऽधीतवेदविस्मरणम् । अग्नित्याग आल-
स्यादिना । सुतत्यागः पोषणविनयाधानाद्यकरणेन चका-
राद्भार्य्यात्यागोऽपि । परिवित्तिता कनिष्ठस्य भ्रातुर्दारा-
ग्निहोत्रसयोगे सति ज्येष्ठस्य भ्रातुर्दाराग्निहोत्रसंयोग-
प्रागभावः । कनिष्ठस्य परिवेदनं, चकारात् कन्याया अपि
तथाभूतायाः परिवेदनीयत्वम् । परिवित्तिपरिवेदयोर्वर-
त्वेन कन्यादानम् । तयोरेव विवाहादौ ऋत्विक्कार्य्यमिति ।
कन्याया दूषणमकन्येत्युक्तिः अङ्गुल्या योनिविदारणं वा
[Page1225-a+ 38]
वार्द्धुषिकत्वं ब्राह्मणक्षत्रिययोः । व्रतच्युतिरवकीर्णत्वम् ।
दाराणामपि परिणीतानामपि विक्रयः । अपत्यस्यानेक-
विधस्य । व्रात्यता यथाकालमनुपनयनमसोमयाजित्वञ्च ।
बान्धवत्यागो बान्धवस्य सपिण्डादेरनिमित्तत्यागः । भृत-
काध्यापनम् मूल्येन वेतनादिना विद्यार्पणम् । भृताच्च
वेतनपरिगृहीताद्वेदादि विद्याग्रहणम् । अपण्यानां लाक्षा-
दीनां सकृत्, गोरसादीनां चासकृत्, ब्राह्मणेन विक्रयः ।
सर्वाकरेषु सुवर्ण्णाद्युत्पत्तिस्थानेषु नियोगः । तैलादियन्त्रस्य
शस्त्रतेजनादियन्त्रस्य च प्रवर्त्तनम् । धान्यादीनां यथा
कथञ्चिन्नाशनं स्त्रियार्ज्जितधनजीवनम् । अभिचारः पर-
हिंसार्थं जपादिकर्म, मूलकर्म वशीकरणं मूलादिक्रिया । इन्ध-
नार्थम् द्रुमाणामशुष्काणां छेदनम् । आत्मार्थं पाकक्रिया
न वैश्वदेवाद्यर्था । गणदेवलकतस्काराद्यन्नभक्षणम् । सा-
मार्थ्येऽपि श्रौतस्मार्त्ताग्न्यपरिग्रहः । स्तेयं हेमनरा-
श्वरजतभूमिमणिनिक्षेप्रेतरद्रव्यहरणम् । देवर्षिपितृसम्ब-
न्धिन ऋणस्यानपशोधनम् । असंच्छास्त्राभिगमनम् पाष-
ण्डशास्त्राभ्यासः । कुशीलवस्य कर्म तौर्य्यत्रिकं तस्य सत-
तानुष्ठानम् । कुप्यस्यासारद्रव्यस्यताम्रकांस्यादेः स्तेयम् म-
द्यपस्त्रिया मद्यपायाश्च स्त्रिया निषेवणम् ब्राह्मणेन । स्त्रियाः
शूद्रवैश्यक्षत्रियाणाञ्च बधः । नास्तिक्यं नास्ति परलोक
इति व्यवसितिः । उपपातकमेकैकम् “एकैकमुपपातकमिति”
याज्ञवल्क्यवचनात् । एवञ्च गोबधादिनास्तिक्यान्तानि
पञ्चाशदुपपातकानि । विष्णुना “अनृतवचनमुत्कर्षे राज-
गामि च पैशुन्यम् । गुरोश्चालीकनिर्बन्धःवेदनिन्दाऽधोतस्य च
त्यागः” अन्यानि च मनूक्तानि उक्त्वा “उपपातकिन
श्चैते कुर्युश्चान्द्रायणं नराः” इति उपपातके दर्शितम् ।
तत्र नृपादिसभासु परापकारव्यतिरेकेणात्मन उत्कर्षख्या-
पनं तथा राज्ञः पुरतः परापकारव्यतिरेकेण परदोष-
कीर्त्तनम् । श्रुतमात्रोपकारकगुरोर्निथ्याभिशंसनम् ।
तथा परिहासादिना वेदनिन्दा तथाऽसच्छास्त्राभियोगेना-
धीतवेदविस्मरणञ्च यल्लघु तदुपपातकं गुरूणां पुनरेतेषां
मनुनाऽनुपातके दर्शितत्वात् । अन्यानि चोपपातकानि
स्मृत्यन्तरेऽनुसन्धेयानि” ।
“गोवधोब्रात्यतास्तेयमृणानाञ्चानपक्रिया । अनाहिता-
ग्निताऽपुण्यविक्रयः परिवेदनम् । भृतादध्ययनादानं
भृतकाध्यापनन्तथा । पारदार्यं पारिवित्त्यं वार्द्धुष्यं लवण
क्रिया । स्त्रीशूदविट्क्षत्रबधो निन्दितार्थोपजीवनम् ।
नास्तिक्यं व्रतलोपश्च सुतानाञ्चैव विक्रयः । धान्यकु-
[Page1225-b+ 38]
प्यपशुस्तेयमयाज्यानाञ्च याजनम् । पितृमातृसुतत्याग-
स्तडागारामविक्रयः । कन्यासन्दूषणञ्चैव परिवेदकया-
जनम् । कन्याप्रदानन्तस्यैव कौटिल्यं व्रतलोपनम् ।
आत्मनोऽर्थे क्रियारम्भो मद्यपस्त्रीनिषेवणम् । स्वाध्या-
याग्निसुतत्यागो बान्धवत्याग एव च । इन्धनार्थन्द्रुम-
च्छेदः स्त्रीहिंसौषधजीवनम् । हिंस्रयन्त्रविधानञ्च
व्यसनान्यात्मविक्रयः । शूद्रप्रेष्यं हीनसख्यं हीन-
योनिनिषेवणम् । तथैवानाश्रमे वासः परान्नपरिपुष्टता ।
असच्छास्त्रादिगमनमाकरेष्वधिकारिता । भार्य्याया विक्र-
यश्चैषामेकैकमुपपातकम्” या० । “गोवधोगोपिण्डव्यापा-
दनम् । कालेऽनुपनीतत्वं व्रात्यता । ब्राह्मणसुवर्ण्णत-
त्समव्यतिरिक्तपरद्रव्यापहरणं स्तेयम् । गृहीतस्य सु-
वर्णादेरप्रदानमृणानामनपाकरणम् तथा देवर्षिपि-
तॄणां सम्बन्ध्यृणस्यानापाकरणञ्च । सत्यधिकारे अना-
हितानग्नित्वम् । ननु ज्योतिष्टोमादिकामश्रुतयः स्वाङ्ग-
भूताग्निनिष्पत्त्यर्थमाधानम्प्रयुञ्जत इति मीमांसकप्रसि-
द्धिरतश्च यस्याग्निभिः प्रयोजनन्तस्य तदुपायभूताधाने
प्रवृत्तिर्ब्रीह्याद्यर्थिनैब धनार्जने यस्य पुनरग्निभिः प्रयो-
जनं नास्ति तस्याप्रवृत्तिरिति कथमनाहिताग्निता-
दोषः उच्यते । अस्मादेवाधानस्यावश्यकत्ववचनादनित्य-
श्रुतयोऽपि साधिकारत्वाविशेषादाधानस्य प्रयोजिका इति
स्मृतिकाराणामभिप्रायो लक्ष्यत इत्यदोषः । तथा
अपण्यस्य लवणादेर्विक्रयः । सहोदरस्य ज्येष्ठस्य तिष्ठतः
कनीयसोम्रातुर्दाराग्निसंयोगः परिवेदनम् । पणपूर्व्वा-
ध्यापकादध्ययनग्रहणम् । पणपूर्व्वाध्यापनम् । परदा-
रसेवनङ्गुरुदारतत्समव्यतिरेकेण । पारिवित्त्यं कनीय
सि कृतविवाहे ज्येष्ठस्य विवाहराहित्यम् । वार्द्धुष्यम्प्र-
तिषिद्धवृद्ध्युपजीवित्वम् । लवणक्रिया लवणस्योत्पाद-
नम् । स्त्रियाबधो ब्राह्मण्या अपि आत्रेयीव्यतिरेकेण ।
शूद्रबधः । अदीक्षितविट्क्षत्रबधः निन्दितार्थोपजीव-
नम् अराजन्याद्यर्षितार्थोपजीवनम् । नास्तिक्यं ना-
स्ति परलोक इत्याद्यभिनिवेशः । व्रतलोपो ब्रह्मचारिणः
स्त्रीप्रसङ्गः । सुतानामपत्यानां विक्रयः ध्यान्यं व्रीह्यादि
कुप्यमसारद्रव्यन्त्रपुसीसादि पशवोगवादयस्तेषामपहर-
णम् । “गोबधो व्रात्यतास्तेयम्” इत्यनेन स्तेयग्रहणे-
नैव सिद्धे पुनर्धान्यकुप्यादिस्तेयग्रहणं निन्दार्थमते
धान्यादिव्यतिरिक्तद्रव्यस्तेये नावश्यमेतदेव प्रायश्चित्तमपि
तु ततोन्यूनमपि भवत्येव । एतेन बान्धवत्यागग्रहणे-
[Page1226-a+ 38]
नैव सिद्धे पुनः पित्रादित्यागग्रहणं व्याख्यातम् ।
अयाज्यानाञ्जातिकर्मदुष्टानां शूद्रव्रात्यादीनां याज-
नम् । पितृमातृसुतानामपतितानां त्यागो गृहान्नि-
ष्काशनम् । तडागस्यारामस्य चोद्यानोपवनादेर्विक्रयः ।
कन्यायादूषणमङ्गुल्यादिना योनिविदारणं न तु सम्भोग
स्तस्य “सखिभार्य्या कुमारीष्विति” गुरुतल्पसमत्वस्योक्तत्वात् ।
परिविन्दकयाजनन्तस्य च कन्याप्रदानम् । कौटिल्यङ्गुरो-
रन्यत्र गुरुविषयस्य तु कौटिल्यस्य सुरापाणसमत्वमुक्तम् ।
पुनर्ब्रतलोपग्रहणं शिष्टाप्रतिषिद्धेष्वपि हरिचरणकमलप्रेक्ष-
णात्प्राक्ताम्बूलादिकन्न भक्षयामित्येवंरूपेषु प्राप्त्यर्थं न तु
स्नातकव्रतप्राप्न्यर्थन्तत्र “स्नातकब्रतलोपे च प्रायश्चित्तम
भोजनमिति” मनुना लघुप्रायश्चित्तस्य प्रतिपादितत्वात्त
थात्मार्थञ्च पाकलक्षणक्रियारम्भः “अघं स केवलम्भुङ्क्ते यः
पचत्यात्मकारणादिति” तस्यैव प्रतिषिद्धत्वात् । क्रियामात्र
विषयत्वे तु प्रतिषेधकल्पनागौरवं स्यात् । मद्यपायाः
स्त्रियोजायाया अपि निषेवणमुपभोगः । स्वाध्यायत्यागो
व्याख्यातः अग्नीनाञ्च श्रौतस्मार्त्तानान्त्यागः सुतत्यागः
संस्काराद्यकरणम् । बान्धवानाम्पितृव्यमातुलादीना-
न्त्यागः सति विभवे अपरिरक्षणम् । पाकादिदृष्टप्रयो-
जनसिद्ध्यर्थमार्द्रद्रुमच्छेदोन त्वाहवनीयपरिरक्षणार्थमपि ।
स्त्रिया हिंसया औषधेन च जीवनं वर्त्तनं स्त्री-
हिंसौषधजीवनम् । तत्र स्त्रीजीवनं नाम भार्य्याम्पण्य
भावेन प्रयोज्य तल्लब्धोपजीवनम् स्त्रीधनोपजीवनं वा ।
हिंसया जीवनम्प्राणिबधेन जीवनम् । औषधजीवनं
वशीकरणेन । हिंस्रयन्त्रस्य तिलेक्षुपीडनकरस्य प्रवर्त्तनम् ।
व्यसनानि मृगयादीन्यष्टादश । आत्मविक्रयोद्रव्यग्रहणेन
परदास्यकरणम् । शूद्रसेवनं हीनेषु मैत्रीकरणम् ।
अनूढसवर्णदारस्य केवलहीनवर्णदारोपयमनम्, सा-
धारणस्त्रीसम्भोगश्च । अनाश्रमे वासः अगृहीताश्रमि-
त्वम् । परपाकरतित्वम् । असच्छास्त्रस्य चार्वाकादि
ग्रन्थस्याधिगमः । सर्वाकरेषु सुवर्णाद्युत्पत्तिस्थानेषु
राजाज्ञयाधिकारित्वम् । भार्य्यायाविक्रयः । चशब्दा-
न्मन्वाद्युक्ताभिचाराऽमतिपूर्व्वलशुनादिभक्षणादेर्ग्रहणम् ।
एषां गोवधादीनाम्प्रत्येकमुपपातकसंज्ञावेदितव्या” मिता० ।
उपपापमप्यत्र । “जलोदरं यकृत्प्लीहाशूलरोगव्रणानि च ।
श्वासजीर्ण्णज्वरच्छर्द्दि भ्रममोहगलग्रहाः । रक्तार्बुदविस-
र्पाद्या उपपापोद्भवा गदाः” शाता० ।
<LEND>
