<L>10793<pc>1536,b<k1>एध<k2>एध
एध¦ वृद्धौ भ्यादि० आत्म० अक० सेट् । एधते ऐधिष्ट । एधाम्-
बभूव--आस--चक्रे । एधितव्यः एधनीयः एध्यः एधिता
एधितः एधनम् एधः एधमानः एधित्वा समेध्य एधांसि ।
“हिरण्यभूमिसंप्राप्त्या पार्थिवो न तथैधते” मनुः । क्वचिदस्य
आमभावः “यत्र मैथुनैरेधिरे प्रजाः” भाग० ३, २१, १ ।
आर्षत्वात् समाधेयः “तपसा महतैधित” भा० आ० ८८३ ।
“विवर्द्ध ज्वलना इवैधमानाः” ७१, ५५ । “लोकयोरुभयोः
शक्यं नित्यदा सुखमेधितुम्” रामा० । क्वचित् पर० ।
“न हि साहसकर्त्तारः सुखमेधन्ति भारत!” भा० व०
२४५ अ० । णिचि एधयति ते ऐदिधत् त । “किं त्वं
मामजुगुप्सिष्ठानैदिधः स्वपराक्रमम्” भट्टिः । उपसर्ग-
स्थावर्णात् वृद्धिरेव न पररूपं प्रैधते एङादित्वे एव तथा
तेन मा प्रेदिधत् इत्यादौ न वृद्धिः ।
<LEND>
