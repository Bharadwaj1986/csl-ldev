<L>5504<pc>0497,a<k1>अश्लेषा<k2>अश्लेषा
अश्लेषा¦ स्त्री न श्लिष्यति यत्रोत्पन्न न शिशुना श्लिष--घञ् न०
<>त० । सप्तविंशतिधा विभक्तराशिचक्रस्य नवमे नक्षत्रे तन्नक्षत्र
<>जातस्य शिशोःपित्रादिभिराषण्मासं दर्शनाभावस्याश्लेषाशा-
<>न्तिशब्देवक्ष्यमाणस्य सूचकतया तस्या अश्लेषात्वम् । तत्स्वरू-
<>पादि निरूपणाय सर्व्वताराणां स्वरूपं, संख्यविशेषः, योग-
[Page0497-b+ 38]
<>ताराश्च प्रसङ्गादत्राभिधीयन्ते यथाह श्रीपतिः । “१ तुरग-
<>मुखसमृद्धं २ योनिरूपं ३ क्षुराभं ४ शकटनिभमथैणस्यो-
<>त्तमाङ्गेन ५ तुल्यम् । ६ मणि ७ गृह ८ शर ९ चक्राभानि
<>१० शालोपमं च ११ शयनसदृशमन्यच्चात्र १२ पर्य्यङ्करूपम् ।
<>१३ हस्ताकारमजस्रमौक्तिकसमं १४ चान्यत् १५ प्रबालोप-
<>मम् धिष्ण्यं तोरणवत् १६ स्थितं १७ बलिनिभं स्यात्
<>कुण्डलाभं १८ परम् । क्रुध्यत्केशरिविक्रमेण सदृशं १९ शय्या
<>समानं २० परम् चान्यद्दन्तिविलासवत् २१ स्थितमतः (अभि-
<>जित्) शुङ्गाटकव्यक्ति च । २२ त्रिविक्रमाभञ्च २३ मृदङ्ग-
<>रूपं २४ वृत्तं ततोऽन्यद्यमलद्वयाभम् २५ । २६ पर्य्यङ्कतुल्यं
<>२७ मुरजानुकारमित्येवमश्व्यादिभचक्ररूपम्” अत्राङ्कानु-
<>सारेणाश्व्यादीनां रूपाणि ज्ञेयानि । “वह्नित्रि ऋत्विषुगुणेन्दु
<>कृताग्निभूतवाणाग्निनेत्रशरभूकुनगाग्निरामाः । रुद्राब्धि-
<>रामशुचिवेदशतद्वियुग्मदन्ता बुधैर्निगदिताः क्रमशोभताराः” ।
<>यथा त्रिताराश्विनो भरणी च । षट्ताराः कृत्तिका । पञ्च-
<>तारा रोहिणी । त्रितारा मृगशिरा । एकतारा आर्द्रा,
<>चतुस्तारा पुनर्वसुः त्रितारा पुष्या, पञ्चतारा अश्लेषा
<>मधा च त्रितारा पूर्व्वफल्गुनी द्वितारा उत्तरफल्गुनी
<>पञ्चतारा हस्ता, एकतारा चित्रा, स्वातिश्च सप्ततारा
<>विशाखा, त्रितारा अनुराधा ज्येष्ठा च । एकादशतारा
<>मूला, चतुस्तारा पूर्व्वाषाढा त्रितारा उत्तराषाढा, श्रवणा
<>चतुस्तारा धनिष्ठा शततारा शतभिषा । द्वितारा
<>पूर्व्वभाद्रपदा उत्तरभाद्रपदा च द्वात्रिंशत्तारा रेवती” एषां
<>योगतारा सूर्य्यसि० । “फाल्गुन्योर्भाद्रपदयोस्तथैवाषाढ-
<>योर्द्वयोः । विशाखाश्विनसौम्यानां योगतारोत्तरा” स्मृता
<>एषामुक्तनक्षत्राण्णां प्रत्येकं स्वतारासु मुख्या उत्तरा
<>उत्तरदिक्स्था तारा योगतारा । “पश्चिमोत्तर-
<>तारा या द्वितीया पश्चिमे स्थिता । हस्तस्य योगतारा
<>सा श्रविष्ठायाश्च पश्चिमा” सू० सि० । हस्तनक्षत्रं पञ्च-
<>तारात्मकं हस्तपञ्चाङ्गुलिसन्निवेशाकारं ततो नैरृत्यदिग-
<>वस्थिता पश्चिमावस्थितताराया उत्तरदिगाश्रितताराया
<>द्वितीया पूर्व्वोक्तातिरिक्ता पश्चिमे वायव्याश्रिते स्थिता
<>सा हस्तस्य योगतारा ज्ञेया, उत्तरतारासन्ना पश्चिमाश्रिता
<>तारा हस्तस्य योगतारा” धनिष्ठायास्तारासु या पश्चिम-
<>दिक्स्था सा तस्या योगतारा इति च रङ्गना० । “ज्येष्ठा
<>श्रवणमैत्राणां वार्हस्पत्यस्य मध्यमा । भरण्याग्नेयपित्याणां
<>रेवत्याश्चैव दक्षिणा” सू० सि० “ज्येष्ठाश्रवणानुराधानां
<>पुष्यस्य च प्रत्येकं तारात्रयात्मकत्वात् मध्यमतारा योग-
[Page0498-a+ 38]
<>तारा” रङ्गना० । “रोहिण्यादित्यमूलानां प्राची सार्पस्य
<>चैव हि । तथा प्रत्यवशेषाणां स्थूला स्यात् योगतारका”
<>सू० सि० रोहिणीपुनर्वसुभूलानामश्लेषायाश्च प्रत्येकं
<>स्वतारासु पूर्ब्धदिक्स्था तारा योगतारा । अवशिष्टानां
<>आर्द्राचित्रास्वात्यभिजिच्छतताराणां यथायोग्यं स्वतारासु
<>यात्यन्तं स्थूला सा योगतारा नक्षत्रप्रसङ्गात्
<>ब्रह्मादिनक्षत्राणामपि स्थितिस्थानमुक्तं तत्रैव । “पूर्व्वस्यां
<>ब्रह्महृदयादंशकैः पञ्चभिः स्थितः । प्रजापतिर्वृषान्ते-
<>ऽसौ सौम्येऽष्टत्रिशदंशकैः” सू० सि० ब्रह्महृदयस्था-
<>नात् पूर्व्वभागे पञ्चभिरंशैः वृषान्तनिकटे एकराशिसप्तविं-
<>शत्यंशैः प्रजापतिस्तारात्मको ब्रह्मा क्रान्तिवृत्ते स्थितः ।
<>अस्य विक्षेपमाह असाविति । असौ ब्रह्मा सौम्ये उत्तरस्यां
<>अष्टत्रिंशैः स्थित इत्यर्थः रङ्गना० । “अपांवत्सश्च चित्रा-
<>याउत्तरेऽशैस्तु पञ्चभिः । वृहत् किञ्चिदतो भागैरापः
<>षड्भिस्तथोत्तरे” सू० सि० । “तिष्यपुनर्वसूद्वन्द्वे पा० सू०
<>व्याख्यायां सरलायामस्माभिर्यत् पुनर्वसोर्द्वितारत्वमुक्तं
<>तन्मनोरमादिमूलतया प्रामादिकमेव । एतच्छास्त्रालोच-
<>नेन पुनर्वसुनक्षत्रस्य चतुस्तारात्मकत्वं पुष्यस्थ त्रितारात्म-
<>कत्वं तेन बहुत्वे प्राप्ते द्वित्वविधायकं सूत्रं सार्थकमिति
<>द्रष्टव्यम् । “पादः पुनर्व्वमोरन्त्यः पुष्यो ऽश्लेषा च कर्कट” ।
<>ज्योति० नक्षत्राधिपा उक्ताः वृहत्सं० । “अश्वियम-
<>दहनकमलजशशिशूलभृददितिजोवफणिपितरः । योन्य-
<>र्य्यमदिनकृत्त्वष्टृपवनशक्राग्निमित्राः । शक्रोनिरृति-
<>स्तोयं विश्वविरिञ्ची हरिर्वरुणः । अजपादोहिर्बुध्नः
<>पूषा चेतीश्वरा भानाम्” । “चित्राश्लेषास्वातिविशाखा
<>भरणीपित्र्येशकृत्तिकाः । नातिशस्ताः प्रयाणेषु” ज्यो० त०
<>अस्य क्लीवत्वमपि “अश्लेषवह्नियमपित्र्यविशाखयुक्त
<>पूर्व्वात्रयं शतभिषा च नवाप्यूडूनि” एतान्यधोमुख-
<>गणानि कयितानि नित्यं विद्यार्थभूमिखननेषु च भूषि-
<>तानि” ज्यो० त० । तथा च नक्षत्रपरत्वे न० तारा-
<>परत्वे स्त्रीत्वम् । एवं मूलाश्रवणादीनामपि द्विलिङ्गत्वम् ।
<>इयं तीक्ष्णगणः “तीक्ष्णोऽहिरुद्रेन्दुयुक्” ज्यो० त० नास्ति
<>श्लेषो यस्य । २ असंबन्धे त्रि० । श्लेषः काव्ये नानार्थपरता
<>स नास्ति यत्र । ३ श्लेषशून्ये काव्ये न० ।
<LEND>
