<L>31027<pc>4256,a<k1>परिवेश<k2>परिवेश(ष)
परिवेश(ष)¦ पु० परि + विश--(ष--)घञ् । १ परिधौ २ वेष्टने
सूर्य्यचन्द्रमण्डलयोर्वेष्टनाकारे ३ उपसूर्य्यकमण्डले तल्ल-
क्षणादिकेवृ० सं० उक्तं यथा
“सम्मूर्च्छिता रवीन्द्वोः किरणाः पवनेन मण्डलीभूताः ।
नानावर्णाकृतयस्तन्वभ्रे व्योम्नि परिवेषाः । ते रक्त-
नीलपाण्डुरकापोताभ्राभशबलहरिशुक्लाः । इन्द्रय-
मवरुणनिरृतिश्वसनधनेशपितामहाग्निकृताः । धनदः
करोति मेचकमन्योऽन्यगुणाश्रयेण चाप्यन्यः । प्रवि-
लीयते मुहुर्मुहुरल्पफलः सोऽपि वायुकृतः । चाष-
शिखिरजततैलक्षीरजलाभः स्वकालतम्भूतः । अविक-
लवृत्तः स्निग्धः परिवेषः शिवसुभिक्षकरः । सकल-
गगनानुचारी नैकाभः क्षतजसन्निभो रूक्षः । अस-
कलशकटशरासनशृङ्गाटकवत् स्थितः पापः । शिखि-
गलसमेऽतिवर्षं बहुवर्णे नृपबधो, भयं धूम्रे । हरि-
चापनिभे युद्धान्यशोककसुमप्रभे चापि । वर्णेलैकेन यदा
बहुलः स्निग्धः शुराभ्रकाकीर्णः । खर्तौ सद्योवर्षं
करीति पीतश्च दीप्तार्कः । दीप्तविहङ्गमृगरुतः कलुषः
सन्ध्यात्रयोत्थितोऽतिमहान् । भयकृत्तडिदुल्काद्यैर्हतो
नृपं हन्ति शस्त्रेण । प्रतिदिनमर्कहिमांश्वोरहर्निश
रक्तयोर्नरेन्द्रबधः । परिविष्टयोरभीक्ष्मं लग्नास्तनभः,
स्थयोस्तद्वत् । सेनापतेर्भयकरो द्विमण्डलो नातिशस्त्र-
कोपकरः । त्रिप्रभृति शस्तकोपं युवराजभयं नगर
रोधम् । वृष्टिस्त्र्यहेण मासेन विग्रहो वा ग्रहेन्दुभ-
निरोधे । होराजन्माधिपयोर्जन्मर्क्षे वाशुभो राज्ञः ।
परिवेषमण्डलगतो रवितनयः क्षुद्रधान्यनाशकरः ।
जनयति च वातवृष्टिं स्थावरक्वषिकृन्निहन्ता च । भौमे
कुमारबलपतिसैन्यानां विद्रवोऽग्निशस्त्रभयम् । जीवे
परिवेषगते पुरोहितामात्यनृपपीडा । मन्त्रिस्थावर-
लेखकपरिवृद्धिश्चन्द्रजे सुवृष्टिश्च । शुक्रे यायिक्षत्रिय-
राज्ञां पीडाऽप्रियं चान्नम् । क्षुदनलमृत्युनराधिप-
शस्त्रेम्यी जायते भयं केतौ । परिविष्टे गर्भभयं
राहौ व्याधिर्नृपभयं च । युद्धानि विजानीयात् परि-
वेषाभ्यन्वरे द्वयोर्ग्र हेयोः । दिवसकृतः शशिनो वा
[Page4256-b+ 38]
क्षुदवृष्टिभयं त्रिषु प्रोक्तम् । याति षतुर्षुनरेन्द्रः
सामात्यपुरोहितो वशं मृत्योः । प्रलयमिव विद्गि जगतः
पञ्चादिषु मण्डलस्थेषु । ताराग्रहस्य कुर्य्यात् पृथगेव
समुत्थितो नरेन्द्रवधम् । नक्षत्राणामथ वा यदि केतोर्नो-
दयो भवति । विप्रक्षत्रियबिट्छूद्रहा भवेत् प्रतिपदादिषु
क्रमशः । श्रेणीपुरकोशानां पजम्यादिष्वशुभकारी ।
युवराजस्याष्टम्यां परतस्त्रिषु पार्थिवस्य दोषकरः । पुर-
रोधो द्वादश्यां सैन्यक्षोभस्त्रयोदश्याम् । नरपतिपत्नी-
पोडां परिवेषोऽभ्युत्थितश्चतुर्दश्याम् । कुर्य्यात् तु पञ्च-
दश्यां पीडां मनुजाधिपम्यैव । नागरकाणामभ्यन्तर-
स्थिता यायिनां च बाह्यस्था । परियेषमध्यरेखा वि-
ज्ञेयाक्रन्दसाराणाम् । रक्तः श्यामो रूक्षश्च भवति
येषां पराजयस्तेषाम् । स्निग्धः श्वेतो द्युतिमान् येषां
भागो जयस्तेषाम् ।”
<LEND>
