<L>1284<pc>0129,b<k1>अधिजिह्व<k2>अधिजिह्व
अधिजिह्व¦ पु० अधिका जिह्वा यस्य । द्विजिह्वे सर्पे तस्य
द्विजिह्वत्वञ्च अमृतास्वादाशया कुशविलेहनात् । यथोक्तं
भा० आ० प० । “यत्रैतदमृतञ्चापि स्थापितं कुशसंस्तरे ।
तद्विज्ञाय हृतं सर्पाः प्रतिमायाकृतञ्च तत् । सोमस्थान-
मिदञ्चेति दर्भांस्ते लिलिहुस्तदा । ततो द्विधा कृता जिह्वा
सर्पाणां तेन कर्म्मणा । अभवंश्चामृतस्पर्शाद्दर्भास्तेऽथ पवि-
त्रिणः । एवं तदमृतं तेन हृतमाहृतमेव च । द्विजिह्वाश्च
कृताः सर्पा गरुडेन महात्मना” इति ।
<LEND>
