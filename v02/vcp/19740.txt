<L>19740<pc>2930,b<k1>चित<k2>चित
चित¦ स्त्री चित--संम्पदा० मावे क्विप् । १ ज्ञाने चेतनायाम्
अमरः । २ चैतन्ये । “सच्चिदानन्दविग्रहम्” वे० सा०
३ चित्तवृत्तिभेदे । “चिदसि मनासि धीरसि” यजु० ४ । १९ ।
“अचेतनदेहादिसंघातस्य चेतनत्वं संपादयन्ती वाह्यव-
स्तुषु निर्विकल्परूपं सामान्यज्ञानं जनयन्ती वृत्तिश्चित्तं
तदेवात्र चिदित्युच्यते” वेददी० ४ निर्विशेषस्फुरणमात्रे
चेतने स्वतएव प्रकाशमाने ब्रह्मणि “निर्विकल्पकं सर्वावभा-
सकं ज्ञानं प्रत्यगात्मस्वरूपं चिदिति” व्याख्यातारः
“चिदिहास्मीति चिन्मात्रमिदं चिन्मयमेव च । चित्त्वं
चिदहमेते च लोकाश्चिदिति भावयेत्” वेदान्तप्र० । चिद्रसः
[Page2931-a+ 38]
चिद्घयः “चिन्मयस्याद्वितीयस्य निष्कलस्याशरीरिणः ।
उपासकानां सिद्ध्यर्थं ब्रह्मणो रूपकल्पना” । “तस्मिं-
श्चिद्दर्पणे स्फारे समस्ता वस्तुदृष्टयः । इमास्ताः प्रतिवि-
म्बन्ति सरसीव चलद्रुमाः” योगवासिष्ठः
चिनोति चि--कर्त्तरि क्विप् । ५ चयनककर्त्तरि त्रि०
अग्निचित् । कर्म्मणि क्विप् । ६ अग्नौ । ७ असाकल्ये अव्य०
अमरः । कच्चित् कथञ्चित् जातुचित् । ८ अव्यक्तानुकरणे
च अव्य० चित्कारः “नहि करिणि दृष्टे चित्कारेण
तमनुमिमतेऽनुमातारः” वाचस्पतिमिश्रः । मुग्धबोधे
विभक्त्यन्तात् किमः चिच्चनौ प्रत्ययौ विहितौ इति-
भेदः । तच्चिन्त्यं चनशब्दे तद्धेतुरुक्तः जातुचित्
इत्यादिप्रयोगासिद्धिश्च तस्य किमः प्रकृतिकत्वाभावात् ।
<LEND>
