<L>45848<pc>5270,b<k1>साक्षिन्<k2>साक्षिन्
साक्षिन्¦ त्रि० सह--अक्षि अस्य इनि “साक्षाद् द्रष्टरि” पा० इनि
वा नि० । १ साक्षाद्द्रष्टरि । स्त्रि अं ङीप् । २ परमेश्वरे
पु० “साक्षी चेताः केवलोनिर्गुणश्च” श्रुतिः । अयमेव
साक्षिचैतन्यत्वेन वेदान्तपरिभाषादौ स्वीकृतोऽनुपदं वक्ष्यते ।
व्यवहारे साक्षिलक्षणादिकं वीर० मि० निरूपितं यथा
“तत्र प्रमाणभेदप्रमाणविषयव्यवस्थे क्रियापादप्रस्तावे
विविक्ते । अधुना साक्ष्यिप्रमाणस्यावान्तरभेदः प्रस्तू-
यते । तत्र साक्षिस्वरूपमाह मनुः “समक्षदर्शनात्
साक्ष्यं श्रवणाच्चैव सिद्ध्यति” । समक्षदर्शनस्य सांक्ष्यहेतुत्वं
पाणिनिरपि स्मरति । “साक्षाद् द्रष्टरि संज्ञायामिति” ।
तत्तु व्युत्पत्तिमात्रमव्यापकत्वात् । श्रुतसाक्ष्यादीनामपि
साक्षित्वव्यवहारविषयत्वात् । अतएव श्रवणादित्युप-
लक्षणं प्रमाणमात्रस्य० विवादविषयप्रमाता साक्षीति
विवक्षितम् । साक्षिप्रयोजनमाह नारदः “सन्दि-
ग्धेषु तु कार्य्येषु द्वयोर्विवदमानयोः । दृष्टश्रुतानुभूत-
त्वात्साक्षिभ्यो व्यक्तिदर्शनम्” इति । दृष्टश्रुताभ्यामनुभूत-
त्वादित्यर्थः । यद्वा दृष्टत्वात् श्रुतत्वादनुभूतत्वाच्चेत्यर्थः ।
अनुभूतत्वादित्यनेन च गोवृषभन्यायेन प्रमाणान्तरजन्यो-
ऽनुभवा गृह्यते । व्यक्तिदर्शनं विवेकज्ञानम् । कात्या-
यनः “अर्थिप्रत्यर्थिसान्निध्यादनुभूतन्तु यद्भवेत् ।
तद्ग्राह्यं साक्षिणो वाक्यमन्यथा न वृहस्पतिः” अर्थि-
प्रत्यर्थिसान्निध्यादनुभूतमिति मुख्यः कल्पः । तदसा-
न्निध्येऽपि श्रवणादिना साक्ष्यस्य वचनान्तरैरनुमतत्वात् ।
तच्च साक्षिभेदनिरूपणे व्यक्तीमविष्यति । गौतमः
“विप्रतिपत्तौ साक्षिनिमित्ता व्यवस्था” । स च साक्षी
प्रथमं द्विविधः कृतोऽकृतश्च । साक्षित्वेनार्थिप्रत्यर्थि-
भ्यान्निरूपतः कृतः । अनिरूपितोऽकृतः । पुनश्च कृतस्थ
[Page5271-a+ 38]
पञ्चविधत्वातकृतस्य षड्विधत्वादेकादशविधः । यथाह
नारदः “एकादशविधः साक्षी शास्त्रे दृष्टो मनीषिभिः ।
कृतः पञ्चविधस्तेषां षड्विधोऽकृत उच्यते । लिखितः
स्मारितश्चैव यदृच्छाभिज्ञ एव च । गूढश्चोत्तरसाक्षी च
साक्षी पञ्चविधः कृतः” इति । पञ्चानामपि कात्यायनेन
स्वरूपमभिहितम “अर्थिना स्वयमानीतो यो लेख्ये
सन्निवेश्यते । स साक्षी लिखितो नाम स्मारितः पत्र-
कादृत” इति । स्मारितः पत्रकादृते इत्यपि विवृतं
तेनैव “यस्तु कार्य्यप्रसिद्ध्यर्थं दृष्ट्वा कार्य्यं पुनः पुनः ।
स्मार्य्यते ह्यर्थिना साक्षी स स्मारित इहोच्यते” दृष्ट्वेति
दर्शयित्वेत्यन्तर्मावितण्यर्थम् । कार्य्यं व्यवहारपदं दर्श-
यित्वा प्रमापथ्य कार्य्यप्रसिद्ध्यर्थं कालान्तरे व्यवहार-
निर्णयसिद्ध्यर्थं पुनः पुनः स्मार्य्यते कार्य्यते च विस्म-
रणनिरासाय यः स स्मारितो नाम साक्षीत्यर्थः । यस्तु
यदृच्छया प्रसङ्गादाशतस्त्वमत्र साक्षी भवेति साक्षित्वेन
निरूपितः स यदृच्छाभिज्ञः स्मारितस्यास्य च पत्रानारूढ-
त्वेन साम्येऽपि स्वरूपभेदः स्पष्टोऽपि तेनैव विवृतः
“प्रयोजनार्थमानीतः प्रसङ्गादागतश्च यः । द्वौ साक्षिणौ
त्वलिस्रितौ पूर्वपक्षस्य साधकौ” । गूढमाह
“अर्थिना स्वार्थसिद्ध्यर्थं प्रत्यर्थिवचनं स्फुटम् । यः
श्राव्यते स्थितो गूढो गूढसाक्षी स उच्यत” इति । उ-
स्तरसाक्षिस्वरूपमाह “साक्षिणामाप यः साक्ष्यमुपर्युपरि
भाषते । श्रवणाच्छ्रावणाद्वापि स साक्ष्युत्तरसंज्ञितः”
इति । षड्विधस्याप्यकृतस्य भेदो नारदेनैव दर्शितः “ग्रा-
मद्य प्राड्विवाकश्च राजा च व्यवहारिणाम् । कार्य्ये ।
ष्वधिकृतो यः स्यादर्थिना प्रहितश्च यः । कुल्याः कुल-
विवादेषु विज्ञ यास्तेऽपि साक्षिणः । प्राडवि-
वाकग्रहणं लेखकसभ्योपलक्षणम् “लेखकः प्राड्विवाकश्च
सभ्याश्चैवानुपूर्वशः । नृपे पश्यति तत्कार्य्यं साक्षिणः
समुदाहृताः” इति वचनात् । वृहस्पतिस्त लेखितम
धिकमादायैतानेव द्वादश साक्षिण आह “लिखितो
लेखितो गूढः स्मारितः कुल्यदूतकौ । यादृच्छश्चोत्तर-
श्चैव कार्यमध्यगतोऽपरः । नृपोऽध्यक्षस्तथा ग्रामः
साक्षी द्वादशघा स्मृतः” इति । तल्लक्षणान्यपि कानि-
चिद्विस्वक्षणानि कानिचित्पूर्वसंवादीन्याह स एव
“प्रभेदमेषां वक्ष्यामि यथावदनुपूर्वशः । जातिनामाभि-
लिखितं येन स्वं पित्र्यमेव च । निवासश्च स विज्ञेयः
साक्षी लिखितसंज्ञकः । अर्थिना च क्रियाभेदैस्तस्य कृत्वा
[Page5271-b+ 38]
ऋणादिकम् । प्रत्यक्षं लिख्यते यस्तु लेखितः स उदा-
हृतः । कुड्यव्यवहितो यस्तु श्राव्यते ऋणिभाषितम् ।
विनिह्नुते यथामूतं गूढसाक्षी स कीर्त्तितः । आहूय
यः कृतः साक्षी ऋणन्यासक्रियादिके । स्मार्य्यते यो
मुहुश्चैव स्मारितः सोऽभिधीयते । विभागदाने विपणे
ज्ञातिर्यत्रोपदिश्यते । द्वयोः समानो धर्मज्ञः स कुल्यः
परिकीर्त्तितः । अर्थिप्रत्यर्थिवचनं शृणुयात् प्रेषितस्तु
यः । उभयोः सम्मतः साधुर्दूतकः स उदाहृतः ।
क्रियमाणे च कर्त्तव्ये यः कश्चित् स्वयमागतः । अत्र
साक्षी त्वमस्माकमुक्तो(१) यादृच्छिकस्तु सः । यस्तु साक्षी
दिशं गच्छन् मुमूर्षुवीं यथाश्रुतम् । अन्यं संश्रावये
त्तन्तु विद्यादुत्तरसाक्षिणम् । साक्षिणामपि यः साक्ष्य-
सुपर्युपरि भाषताम । श्रवणाच्छ्रावणाद्वापि स साक्ष्यु-
त्तरसंज्ञितः । उभाभ्यां यस्य विश्वस्तं कार्य्यं वापि
निवेदितम् । गूढचारी स विज्ञेयः कार्यमध्यगतस्तधा ।
अर्थिप्रत्यर्थिनोर्वाक्यं यच्छ्रुतम्भूभृता स्वयम् । स एव
तत्र साक्षी स्याद्विसंवादे द्वयोरपि । निर्णीते व्यवहारे
तु पुनर्न्यायो यदा भवेत् । अध्यक्षः सभ्यसहितः साक्षी
स्यात् तत्र नान्यथा । दूषितं घातितं यच्च सीमायास्तु
समन्ततः । अकृतोऽपि भवेत्साक्षी ग्रामस्तत्र न सशयः”
इति । लिखितलखितयोः स्वपरलिखनमात्रभेदादेका-
दशद्वादशसंख्ययोरविरोधः । सर्व च यथासम्भवं दृष्टश्रुत-
रूपद्विविधसाक्षिभेदा ज्ञेयाः । क्रियाभेदैर्व्यवहारप्रकार-
भेदैः, तस्य प्रत्यर्थिनः । ऋणादिकमित्यादिशब्दात् यथा-
सम्भवं सर्वविवादपदनिदर्शनम् । कुड्यग्रहणं व्यवधा-
यकोपलक्षणम् । विनिह्नुते इति भावे क्तः निह्नवे
सम्भावित इति शेषः । उक्त(१) इत्युक्त इतीतिशब्दाध्या-
हारः । दिशं देशान्तरमन्यामित्यर्थः । उभाम्यामर्थिपत्य-
र्थिभ्यां यस्य विश्वस्तं यदीयो विश्वासः कृत इति सम्बन्धसा-
मान्यविवक्षया षष्ठी, भावेक्तं चाभ्युपेत्य व्याख्येयम् । गढ-
चारी कार्य्यमध्यगतश्चेत्येकस्यैव संज्ञाद्वयमिति द्वादशत्वा-
विरोधः । दूतग्रहणं लेखकस्यापि प्रदर्शनार्यं “दूतकः
खटिकाग्रहादिति” वृहस्पतिवचनाद्ग्रामग्रहणमप्यकृत-
साक्ष्युपलक्षणम् । येन योऽर्थः प्रमितस्तत्र साक्षित्वेन
प्रागनिरूपितोऽपि पश्चात साक्षित्येन विज्ञायोपन्यन्तः
पृष्टश्च सभायां साक्ष्य दातुमर्हतीति फलितोऽर्थः ।
इतरथा वेतनादानादिषु गिखिताद्यसम्भव माक्ष्यभाव-
प्रसङ्गः । इदमेवाभिसन्धायाह मनुः “यत्रानिबद्धो-
[Page5272-a+ 38]
ऽपीक्षेत शृणुयाद्वापि किञ्चन । पृष्टस्ततापि तद्ब्रूयात्
यथादृष्टं यथाश्रुतम्” । अनिबद्धोऽकृतः । कल्पतरुमदन-
रत्नयोरर्थिक्रियां क्रियाभेदैरिति पठितं तत्रार्थिक्रिया-
मर्थिव्यवहारक्रियाभेदैः प्रमाणविशेषैराप्तवाक्यादिभि-
स्तस्य कृत्वा तत्सम्बन्धितयावधार्य्य ऋणादिके विवाद-
विषये यः पत्यक्षं प्रत्यर्थिसमक्षं लेख्यतेऽर्थिनेत्यर्थात् स
तत्र लेखितः साक्षीति व्याख्येयम् । कालावधिरपि
साक्ष्ये स्मर्य्यते “सुदीर्घेणापि कालेन लिखितः सिद्धि-
माप्नुयात् । सञ्जानन्नात्मनो लेख्यम्” कुर्य्यादिति शेषः ।
अजानन्तं लिप्यनभिज्ञमात्मानमन्यद्वारा साक्ष्यहमत्रेति
लेखयेत् । स द्विविधोऽपि लिखितः साक्षी चिरकाले-
नापि सिद्धिन्निर्णायकतामाप्नुयादित्यर्थः । कात्यायनः
“अथ स्वहस्तेनारूढस्तिष्ठंश्चैकः स एव तु । न चेत्
प्रत्यभिजानीयात् तत्स्वहस्तैः प्रसाधयेत्” । नारदः
“अष्टमात् वत्सरात् सिद्धिः स्मारितस्येह साक्षिणः । आ-
पञ्चमात् तथा सिद्धिर्यदृच्छोपगतस्य तु । आ तृतीयात्
तथा वर्षात् सिद्धिर्गूढस्य साक्षिणः” इति । इदञ्च प्रायो-
वादेन, यतः स एवाह “अथ वा कालनियमो न दृष्टः सा-
क्षिणः प्रति । स्मृत्यपेक्षं हि साक्षित्वमाहुः शास्त्रवेदो
जनाः । यस्य नोपहता बुद्धिः स्मृतिः श्रोत्रञ्च नित्यशः ।
सुदीर्घेणापि कालेन स वै साक्षित्वमर्हति” । ते च
“साक्षिणः कीदृशाः कार्य्या व्यवहारेष्वसाक्षिणः । तादृ-
शान् संप्रवक्ष्यामि यथा वाच्यमृतञ्च तैः । गृहिणः पु-
त्रिणो मौलाः क्षत्रविट्शूद्रयोनयः । अर्य्युक्ताः साक्ष्य-
मर्हन्ति न ये केचिदनापदि । आप्ताः सर्वेषु वर्णेषु
कार्य्याः कार्य्येषु साक्षिणः । सर्वधर्मविदो लुब्धा विप-
रोतांस्तु वर्जयेत्” । मौलाः प्रख्यातकुलोद्भवा इति कल्प-
तरुः । मूलं पूर्ववृत्तान्तस्तद्विदन्तीति मौलाः । तदधीते
तद्वेदेत्यणिति मदनरत्ने । वक्ष्यमाणयाज्ञवल्क्यवचन-
संवादात् साक्षित्वेनैव पूर्ववृत्तान्तवेदित्व क्षेपात्तदर्थकमौल-
पदानथेक्यप्रसङ्गाच्च कल्पतरुव्याख्यानमेव सम्यक् । रत्ना-
कराऽपि “मौलाः कुलीना” इत्येव व्याख्यातम् । मूलं
प्रतिष्ठा मा येषामस्ति ते मौलाः अर्थकथनमेतत् ।
तद्धितस्तु भवार्थ एव कर्त्तप्यः यो हि यत्र भवः
माऽपि तस्यास्तीत्यविरुद्धमिति वदन् मेधातिथिरपीदृशम-
र्थमनुमन्यते प्रतिष्ठान्तरस्य साक्षिलक्षणानुपयोगात ।
पुत्रादिप्रतिष्ठायाः पदान्नरैरवोपादानात् । अत्र क्षत्रिया-
दिग्रहण नात्ययन्तिकब्राह्मणव्युदासपरं, किन्तु सति
[Page5272-b+ 38]
सम्भवेऽनेकाध्यापनाग्निहोत्रादिकार्यव्यग्रस्य तस्य न सा-
क्षित्व, साक्ष्यन्तरासम्भवे तु तस्यापि साक्षित्वं सम्भवत्येव ।
अतएव “ब्रूहीति ब्राह्मणं पृच्छेदिति” तस्यापि साक्षि-
त्वेन प्रश्नप्रकारविधिरुपपद्यत इति ध्येयम् । अर्थ्युक्ता
अर्थिना ममैते साक्षिणः सन्तीति निर्दिष्टा न तु स्वय-
मेवागत्य वयमत्र साक्षिणः स्म इति वदन्तः । याज्ञवल्क्यः
“तपस्विनो दानशीलाः कुलीनाः सत्यवादिनः । धर्म-
प्रधाना ऋजवः पुत्रवन्तो धनान्विताः । त्र्यवराः सा-
क्षिणो ज्ञेयाः श्रौतस्मार्त्तक्रियापराः । यथाजाति यथा-
वर्णं सर्वे सर्वेषु वा स्मृताः” । त्र्यवरास्त्रिभ्या न्यूना
न भवन्ति परतस्तु यथेच्छं भवन्तीत्यर्थः । जातयो
मूर्द्धावसिक्तादयः । वर्णा ब्राह्मणादयः । तथा च
मूर्द्धावसिक्तादीनां मूर्द्धावसिक्तादयो ब्राह्मणादयो ब्राह्म-
णादीनां साक्षित्वेनोपादेयाः । असम्भवे सर्वे सर्वजा-
तीयाः सर्वेषु जातीयेषु वादिप्रतिवादिषु साक्षिणो
ग्राह्या इत्यर्थः । व्यासः “धर्मज्ञाः पुत्रिणो मौलाः
कुलीनाः सत्यवादिनः । श्रौतस्मार्त्तिक्रियायुक्ता विगत-
द्वेपमत्सराः । श्रोत्रिया नपराधीनाः सूरयश्चाप्रवासिनः ।
युवानः साक्षिणः कार्य्या ऋणादिषु विजानता” इति ।
कात्यायनः “प्रख्यातकुलशीलाश्च लोभमोहविवर्जिताः ।
आप्ताः शिष्टा बिबुद्धा ये तेषां वाक्यमसंशयम् । वि-
भाव्यो वादिना यादृक् सदृशैरेव भावयेत् । नोत्कृष्टश्चाव
कृष्टस्तु साक्षिभिर्भावयेत् सदा” इति । आप्ताः यथार्थं-
वादिनः । विबुद्धा विवादविषयीभूतार्थज्ञानवन्तः शास्त्रार्थ-
ज्ञानवन्तश्च “मतिबुद्धिपूजार्थेभ्यश्चेति” पा० कर्त्तरि क्तः ।
आदिकर्मणीति मदनरत्ने । तेषां वाक्यमसंशयं यथा भवति
तथा वादिनो विभाव्योऽङ्गीकारयितव्योऽर्थात् प्रतिवादी ।
तत्र विशेषमाह यादृक् प्रतिवादी तत्सदृशैस्त्वज्जाती-
यैरेव भावयेत् । वादिनेत्युपलक्षणम् । वाद्यपि प्रति-
वादिना तज्जातीयैरेव विभाव्यः तथा च नारदः “श्रे-
णीषु श्रेणिपुरुषाः स्वेषु वर्गेषु वर्गिणः । बहिर्वामिषु
बाह्याः स्युः स्त्रियः स्त्रीषु च साक्षिणः” इति । पुनरपि
“स्त्रीणां साक्ष्यं स्त्रियः कुर्युर्द्विजानां सदृशाः द्विजाः ।
शूद्राश्च सन्तः शूद्राणामन्त्यानामन्त्ययोनयः” श्रेणि-
पुरुषाणां सत्यपि बर्गित्वे पृथङ्निर्देशो गोवृषभन्यायेनं ।
प्रयोजनं चात्राप्यभ्यर्हितत्वबोधनम् । वर्गिणश्च दर्शिताः
कात्यायनेन “लिङ्गिनः श्रेणिपूगाश्च बणिग्व्रातास्तथा-
ऽपरे । समूहस्थ श्च ये चान्ये वगाँंस्तानब्रवीद् भृगुः ।
[Page5273-a+ 38]
दासचारणमल्लानां हस्त्यश्वायुधजीविनाम् । प्रत्ये-
कैकसमूहानां नायका वर्गिणः स्मृताः । तेषां वादः
स्ववर्गेषु वर्गिणस्तेषु साक्षिणः” । अत्र सर्वत्र न्यूना-
धिकविशेषणोपादानन्न दोषाय अनृतभाषणभीरुत्वसत्य
वदनशीलत्वस्य च साक्षित्वप्रयोजकस्योपलक्षणार्थत्वात्
तेषाम् । ते च साक्षिणः कियत्सङ्ख्यकाः कुत्र ग्राह्या
इत्यपेक्षायामाह वृहस्पतिः “नव सप्त पञ्च वा स्युश्चत्वार
स्त्रय एव वा । उभौ वा श्रोत्रियौ ख्यातौ नैकं पृच्छेत्
कदाचन” । लिखितादिषु स एवाह “लिखितौ द्वौ
तथा गूढौ त्रिचतुःपञ्च लेखिताः । यदृच्छाः स्मारिताः
कार्य्यास्तथा चोत्तरसाक्षिणः । दूतकः खटिकाग्राही
कार्य्यमध्यगतस्तथा । एक एव प्रमाणं स्यान्नृपोऽध्यक्ष-
स्तथैव च” । खटिकाग्राही लेखकः एक एवेत्ये वकारो
वाद्यपेक्षया “नैकं पृच्छेत् कदाचन” इत्युक्तेः अनावश्य-
कत्वार्थो न नियमार्थोऽदृष्टार्थत्वप्रसङ्गात् । त्र्यवराः सा-
क्षिणो ज्ञेया इति योगीश्वरीयमप्येतदभिप्रायकमेव ।
लिखितादीनामुभयानुमतत्वे ग्राह्यत्वमेकस्यापीत्याह योगी
श्वरः “चभयानुमतेः साक्षी भवत्येकोऽपि धर्मवित्” ।
यद्यपि “श्रीतस्मार्त्तक्रियापरा धर्मप्रधाना” इत्यादिविशे-
ष्णोपादानात त्र्यवराणामपि धर्मवित्त्वं समानन्तथापि
तेषामुभूयाननुमतौ न भवत्येव साक्षित्वं, द्वयोरेकस्य
चोभयानुमत्यैचेति भेद इति मिताक्षरा । नारदोऽपि
“उभयानुमतो यः स्याद्द्वयोर्विवदमानयोः । स साक्ष्ये-
कोऽपि साक्षित्वे प्रष्टव्यः स्यात्तु ससदि” । आप्तत्वेन
राजादिभिरवधारितोऽप्येकः साक्षीत्याह व्यासः “शुचि-
क्रियश्च धमज्ञः साक्षी यस्त्वनुभूतवाक् । प्रमाणमेकोऽपि
भवेत् साहसेषु विशेषतः” इति । अनुभूता यथार्थत्वेन
प्रमितचरा वाग्यस्येत्यनुभूतवाक् । कात्यायनः “अभ्य-
न्तरस्तु निःक्षेपे साक्ष्यमेकोऽपि वाच्यते । अर्थिना प्र-
हितः साक्षी भवेदेकोऽपि याचिते” । याचित इति
निःक्षेपविशेषणम् । न्यायतौल्यादत्यत्रापीति वाचस्पतिः ।
मदनरत्नकारस्तु याचितं विवाहाद्यर्थं याचितं गृहीत-
माभरणादिकं याचितकमिति यावदित्याह । निःक्षेपवि-
शेषणवैयर्य्यादयाचिते तस्मिन्नभ्यन्तरस्यैकस्यासाक्षित्वप्रस
ङ्गाद्व्याहितान्वयप्रसक्तेश्चोत्तरैव व्याख्या प्रशस्ता । कुण्ड
लादिपण्यविवादे तन्निर्मातैकोऽपि साक्षीत्याह स एव
“संस्कृतं येन यत्पण्यं तत्तेनैव विभावयेत् । एक पव
प्रमाणं स विवादे तत्र कीर्त्तितः” । इदञ्च बहूनाम-
[Page5273-b+ 38]
सम्भवे सत्यवादिनोर्द्वयोरेकस्य वानुमतिपदर्शनार्थं न
नियमार्थम् अदृष्टार्थत्वप्रसङ्गादिति ध्येयम् । उक्त
लक्षणसाक्ष्यसम्भवे प्रतिषेधरहितानां साक्ष्यनुकल्पानां
सूचनाथमसाक्षिणोऽपि स्मृतिषूक्ताः” ।
ते च असाक्षिन्शब्दे ५४९ पृ० । दर्शिताः ।
साक्षिणो मिथ्याकथने अकथने च दोषो यथा
“पृष्टो हि साक्षी यः साक्ष्यं जानन्नप्यन्यथा वदेत् । य
पूर्वानात्मनः सप्त कुले हन्यात्तथा परान् । यश्च कार्य्यार्थ
तत्त्वज्ञो जानन्नपि न भाषते । सोऽपि तेनैव पापेन
लिप्यते नात्र सशयः” भा० आ० “ब्रह्मस्वस्थाप्यहारी
च मिथ्यास क्ष्यप्रदायकः । मित्रद्रोही कृतघ्नश्च वृषवा-
हकसूपकृत् । एत महापातकिनस्त्रिषु लोकेषु नि-
न्दिताः । कालसूत्रे च नरके पतन्ति ब्रह्मणः शतस्”
ब्रह्म० वै० गण० ख० ४४ अ० । “मिथ्यासाक्ष्य यो ददाति का-
मात क्रोधात्तथा भयात् । सभायां पाक्षिकं वक्ति स
कृतघ्न इति स्मृतः । मिथ्यासाक्ष्यं पाक्षिकं वा भारते
वक्ति यो नृप! । यावदिन्द्र सहम्रञ्च सर्पकुण्डे वसेद्ध्रुवम् ।
सन्तत वेष्टितैः सर्पैर्भीतश्च भक्षितस्तथा । भुङ्क्ते च
सर्पविण्मूत्रं यमदूतेन ताडितः । कृकलासो भवेत्तत्र
भारते सप्तजन्मसु । सप्तजन्मसु मण्डूकः पितृभिः सप्तभिः
सह । ततो भवेच्च वृक्षश्च महारण्ये च शाल्मलिः ।
ततो भवेन्नरो मूकस्ततः शूद्रस्ततः शुचिः” ब्रह्मवै० प्र० ४९ अ० ।
<फ्>साक्षिणो यथा विवादे कर्त्तृत्वाद्यभाव एवं जीवेसा-
क्षिणो कर्तृत्वाभावः ईश्वरसाक्षिन्शब्दे १०४८ पृ० दृश्यम्
तयोर्वृत्त्यादिप्रकाशकत्वात् तथात्वम् अन्तःकरणमाययो-
र्जडत्वेन विषयाबभासकत्वाभावेन चैतन्योपाधित्वमेव न
तु विशेषणत्वं विषयावभासकत्वे तदन्वयायोगात् । अत-
एव स्वस्वोपाधिवृत्तिचित्तवृत्तिमुखादेरेवावभासकत्वान्ना-
तिप्रसङ्गः इति वेदान्तपरिभाषाप्रत्यक्षपरि० दृश्यम् ।
साख्यसू० भाष्ययोश्चेतनस्य साक्षित्व समर्थित यथा
“ननु साक्षित्वस्यानित्यत्वात् पुरुषाणां कथं सदैकरूपत्वं
तत्राह “साक्षात्सम्बन्धात् साक्षित्वम्” सू० पुरुषस्य यत्
साक्षित्वमुक्तं तत् साक्षात्सम्बन्धमात्रात् न तु परि-
णामत इत्यर्थः । साक्षात्सम्बन्धन बुद्धिमात्रसाक्षिताव-
गम्यते “साक्षाद्द्रष्टरि संज्ञायामिति” पा० साक्षिशब्दव्यु-
त्पादनात् । साक्षाद्द्रष्टृत्वं चाव्यवधागेन द्रष्टृत्वम् । पुरुषे
च साक्षात्मम्बन्धः स्वबुद्धिवृत्तेरेव भवति । अतो बुद्ध-
रेव साक्षी पुरुषोऽज्येषां तु द्रष्टृम त्रमिति शास्त्रीयो
[Page5274-a+ 38]
विभागः । ज्ञाननियामकश्चार्थाकारतास्थानीयः प्रति-
विम्बरूप एव सम्बन्धो न तु संयोगमात्रमतिप्रसङा-
दित्यसकृदावेदितम् । विष्ण्वादेः सर्वसाक्षित्व त्विन्द्रि-
यादिव्यवधानाभावमात्रेण गीणम् । अक्षसम्बन्धात्
साक्षित्वमिति पाठे त्वक्षमत्रबद्धिः करणत्वसामान्यात् ।
तस्या यथोक्तात् प्रतिविम्बरूपात् सम्बन्धादित्यर्थः भा० ।
तत्रैव अन्यत्र “सुषुप्त्याद्यसाक्षित्वम् सुषुप्त्याद्यस्याव-
स्थात्रयस्य बुद्धिनिष्ठस्य साक्षित्वमेव पुंसीत्यर्थः । तदुक्तम्
“जाग्रत् स्वप्नः सुषुप्तं च गुणतो बुद्धिवृत्तयः । तासां
विलक्षणो जीवः साक्षित्वेन व्यवस्थितः” । इति तासां
बुद्धिवृत्तीनां साक्षित्वेन तद्विलक्षणो जाग्रदाद्यवस्था-
रहितो निर्णीत इत्यर्थः । तत्र जाग्रन्नामावास्थेन्द्रियद्वारा
बुद्धेर्विषयाकारः परिणामः । स्वप्नावस्था च संस्कार-
मात्रजन्यस्तादृशः परिणामः । सुषुप्त्यवस्था च द्विवि-
धाऽर्द्धसमग्रलयभेदेन । तत्रार्द्धलये विषयाकारा वृत्तिर्न
भवति । किन्तु स्वगतसुखदुःखमोहाकारैव बुद्धिवृत्ति-
र्भवति अन्ययोत्थितस्य सुखमहमस्वाप्समित्यादिरूप-
सुषुप्तिकालीनसुखादिस्मरणानुपत्तेः । तदुक्तं व्यास-
सूत्रेण “मुग्धेऽर्द्धसम्पत्तिः परिशेषादिति” । समग्रलये
तु बुद्धेर्वृत्तिसामान्याभावो मरणादाविव भवति । अन्यथा
समाधिसुषुप्तिमोक्षेषु ब्रह्मरूपतेत्यागामिसूत्रानुपपत्ते-
रिति । सा च समग्रसुषुप्तिर्वृत्त्यभावरूपेति पुरुषस्तत्-
साक्षी न भवति पुरुषस्य वृत्तिमात्रसाक्षित्वात् । अन्यथा
संस्कारादेरपि धर्मस्य साक्षिभास्यतापत्तेः । सुषुप्त्या-
दिमाक्षित्वं तु तादृशबुद्धिवृत्तीनां प्रकाशनमिति
वक्ष्यामः” ।
<LEND>
