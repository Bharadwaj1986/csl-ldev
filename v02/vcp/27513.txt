<L>27513<pc>3908,a<k1>धृष्टद्युम्न<k2>धृष्टद्युम्न
धृष्टद्युम्न¦ पु० द्रुपदनृपस्य पुत्रमेदे तदुत्पत्तिकथा “तथैव धृष्ट-
द्युम्नोऽपि साक्षादग्निसमद्युतिः । वैताने कर्मणि तात!
पावकात् समजायत । वीरो द्रोणविनाशाय धनुरादाय
वीर्य्यवान्” भा० आ० ६३ अ० । “द्रोणान्तकमहं पुत्रं लभेयं
युधि दुर्जयम् । तत्कर्म कुरु मे याज! वितराम्यर्बुद-
ङ्गवासु । तथेत्युक्त्वा तु तं याजो याज्यार्थमुपकल्पयन् ।
गुर्वर्थ इति चाकाममुपयाजमचोदयत् । याजो द्रोण
विनाशाय प्रतिजज्ञे तथा च सः । ततस्तस्य नरेन्द्रस्य
उपयाजी महातपाः । आचख्यौ कर्म वैतानं तदा
पुत्रफलाय वै । स च पुत्रो महावीर्य्यो महातेजा
महाबलः । इष्यते यद्विधो राजन्! भविता ते तथा-
विधः । भरद्वाजस्य हन्तारं सोऽभिसन्धाय भूपतिः ।
आजह्रे तत्तथा सर्वं द्रुपदः कर्मसिद्धये । याजस्तु हव-
नस्यान्ते देवीमाज्ञापयत्तदा । प्रैहि मां राज्ञि! पृषति!
मिथुनं त्वामुपस्थितम् । राज्ञ्युवाच । अबलिप्तं मुखं
ब्रह्मन्! दिव्यान् गन्धान् बिभर्मि च । सुतार्थेनोपलब्धाऽस्मि
तिष्ठ याज! मलप्रिय! । याज उवाच । याजेन श्रपितं
हव्यमुपयाजाभिसन्त्रितम् । कथं कामं न सन्दध्यात्सा
त्वं विप्रैहि तिष्ठ वा । ब्राह्मण उवाच । एवमुक्त्वा तु
याजेन हुते हविषि सत्कृते । उत्तस्थौ पावकात् त-
स्मात् कुमारो देवसन्निभः । ज्वालावर्णो घोररूपः
किरीटी वर्म चोत्तमम् । बिभ्रत् सखड्गः सशरो
धनुष्मान्विनदन्मुहुः । तथेत्युवाच तं याजो राज्ञः
प्रियचिकीर्षया । तयोश्च नामनी चक्रुर्द्विजाः सं-
पूर्णमानसाः । धृष्टत्वादतिधृष्णुत्वाद्द्युम्नाद्युत्सम्भवा-
दपि । धृष्टद्युम्नः कुमारीऽयं द्रुपदस्य भवत्विति”
<LEND>
