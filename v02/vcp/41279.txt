<L>41279<pc>4888,b<k1>वाहन<k2>वाहन
वाहन¦ न० वाहयति वह--णिच्--ल्यु । रथादौ याने ।
देवभेदे वाहनभेदो यथा “विष्णुब्रह्मशिवैर्देवैर्ध्रियते सा
जगन्मयी । सितप्रेतो महादेवो ब्रह्मा लोहितपङ्कजः ।
हरिर्हरिस्तु विज्ञेयो बाहनानि महौजसः । स्वमूर्त्त्या
वाहनत्वन्तु तेषां यष्मान्न युज्यते । तस्मान्मूर्त्त्यन्तरं कृत्वा
वाहनत्व गतास्त्रवः । यस्मिन् यस्मिन् महामाया प्री-
णाति सततं शिवा । तेन तेनैव रूपेण आमनान्यभवन्
त्रयः” कालिकापु० ५७ अ० । देवदानवानां वाहनानि
यथा । पुलस्त्य उवा च “शृणुष्व कथयिष्यामि सर्वेषा-
मपि नारद! । वाहनानि समासेन एकैकस्यानुपूर्वशः ।
रुद्रहस्ततलोत्पन्नं महाकायं महागजम् । श्वेतकर्णं
महावीर्य्यं देवराजस्य वाहनम् । राद्रौजःसम्भवं
भीमं कृष्णवर्णं मनोजवम् । पौण्ड्रणं नाम महिशं
[Page4889-a+ 38]
धर्मराजस्य नारद! । रुद्रमानससम्भूतं श्यामं जलधि-
सम्भवम् । शिशुमारं दिव्यगतं वाहनं वरुणस्य च ।
रौदं शकटचक्राक्षं शैलाकारनरोत्तमम् । अम्बिका-
प्रादसम्भूतं वाहनं धनदस्य तु । एकादशानां रुद्राणां
वाहनानि महामुने । गन्धर्वाश्च महावीर्य्या भुजगेन्द्राः
सुदारुणाः । श्वेतानि सौरभेयाणि वृषाण्युग्रजवानि
च । रथं चन्द्रमसश्चार्द्धसहस्रहंसवाहनम् । हयोढ
रथवाहाश्च आदित्या मुनिसत्तम! । कुञ्जरस्थाश्च वसंवो
यक्षाश्च नरवाहनाः । किन्नराभुजगारुढा हयारुढौ
तथाश्विनौ । शारङ्गाधिष्ठिता ब्रह्मत्! मरुतो घोर-
दर्शनाः । शुकारूढाश्च कवयो गन्घर्वाश्च पदातिनः ।
आरुह्य वाहनान्येवं स्वानि स्वान्यमरोत्तमाः । सन्नह्य
निर्ययुर्हृष्टा युद्धाय सुमहौजसः” वामनपु० ९ अ० ।
निघण्टौ देवभेदे वाहननामभेदा उक्तास्तत्र दृश्याः ।
<LEND>
