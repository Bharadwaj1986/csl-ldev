<L>42487<pc>4971,b<k1>वैतरणि<k2>वैतरणि(णी)
वैतरणि(णी)¦ स्त्री वितरणेन दानेन लङ्घ्यते अण् ङीप्
वा पृषो० ह्रस्वः । यमद्वारस्थे नदीभेदे “नदी वैतरणी
नाम दुर्गन्धा रुधिरावहा । उष्णतोया महावेगा
अस्थिकेशतरङ्गिणी” प्रा० वि० जमदग्निः । तस्या उत-
पत्त्यादि कालिकापु० १८ अ० उक्तं यथा
<फ्>“शनैश्चरोऽपि भूतेशमासाद्यान्तर्हितस्तदा । वाष्पवृष्टिं
दुराधर्षामवजग्राह मायया । यदा स नाशकत् वाष्पान्
सन्धारयितुमर्कजः । तदा महागिरौ क्षिप्ता वाष्पास्ते
[Page4972-a+ 38]
जलधारके । लोकालोकस्य निकटेजलधाराह्वयो गिरिः ।
पुष्करद्वोपपृष्ठस्थस्तोयसागरपश्चिमे । स तु सर्वप्रमाणेन
मेरुपर्वतसन्निभः । तस्मिन् विन्यस्तवान् वाष्पान् न धर्त्तुं
क्षम ईशितुः । विदीर्णस्तैस्तु वाष्पोघैर्मग्नमध्योऽभवद्-
दुतम् । ते वाष्पाः पर्वतं भित्त्वा विविशुस्तोयसागरम् ।
सागरोऽपि ग्रहीतुं तान्न शशाक खरानति । ततस्तु
सागरं मध्ये भित्त्वा वाष्पाः समागताः । तोयधेः प्राग्-
भवां वेलां स्पर्शमात्राद्बिभेद ताम् । विभिद्यं वेलां ते
वाष्पाः पुस्करद्वीपमध्यगाः । नदी वैतरणी भूत्वा पूर्व-
सागरगाऽभवत् । जलधारस्य वेगेन संसर्गात् सागरस्य
च । अवाप्य सौम्यतां किञ्चिद् वाष्पास्ते नाभिदन् क्षि-
तिम् । तद्वाष्पव्याकुला पृथ्वी विदीर्णा स्यान्न चेच्छनिः ।
अवजग्राह तान् वाष्पान् सोऽपि कृष्णोऽभवद्धठात् । शनै-
श्चरेण तं वोढुमसमर्थेन लोतकैः । क्षिप्तैर्विदारितः सो-
ऽसौ जलधारो महागिरिः । विभिद्य पर्वतं शम्भोर्वा-
ष्पास्ते सागरं ययुः । वैवस्वतपुरद्वारे योजनद्वयविस्तृता ।
अद्यापि तिष्ठत्यापगा हरलोतकसम्भवा । भित्त्वा वेलां
ततः पृथ्वीं विभिद्याशु तरङ्गिणीम् । चक्रुर्वैतरणीं नाम्न
पूर्वसागरगामिनीम् । नानायानविमानेन न द्रौण्या
स्यन्दनेन च । तर्त्तुंशक्या सा तु नदी तप्ततोया विभी-
षणा । दुःखेन तां तु पृथिवी बिभर्त्ति महताधुना । सदा
चोर्द्ध्वगतैर्वाष्पैर्विक्षिपन्ति नभश्चरान् । तस्या उपरि नो
यान्ति देवा अपि भयाद्धरात् । यमद्वारं समावृत्य योजन
द्वयविस्तृता । निम्नं वहति संपूर्णा भीषयन्ती जगत्त्रयम्”
२ पितृकन्याभेदे “अयज्वानश्च यज्वानः पितरो ब्रह्मणः
स्मृताः । अग्निष्वात्ता बर्हिषदो द्विधा तेर्षा व्यवस्थितिः ।
तेभ्यः स्वधा, स्वधा जज्ञे मेनां वैतरणीं तथा” कूर्म्मपु०
१२ अ० । वितरत्यनया तॄ--करणे ल्युट् ङीप् । आसन्न
मृत्युकाले दातव्यायां ३ गवि च “आसन्नमृत्युना देया गौः
सवत्सा च पूर्ववत् । तदभावे च गौरेका नरकोद्धारणाय
वे । तदा यदि न शक्नोति दातुं वैतरणीञ्च गाम् ।
शक्तोऽन्योऽरुक् तदा दत्त्वा श्रेयो दद्यान्मृतस्य च” ।
पूर्ववत् हेमशृङ्गादिना अत्र मृतस्य सेति चकारश्रवणात्
एकादशाहेऽपि वैतरणीदानाचारः” शु० त० रघु० ।
“यमद्वारे महाघोरे तप्ता वैतरणी नदी । ताञ्च तर्त्तुं
ददाम्येनां कृष्णां वैतरणीञ्च गाम्” शु० त० ।
<LEND>
