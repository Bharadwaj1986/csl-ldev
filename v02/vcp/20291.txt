<L>20291<pc>2982,b<k1>छाग<k2>छाग
छाग¦ पुंस्त्री छो--गन् स्वनामख्याते पशुभेदे अमरः । जाति-
<>त्वात् स्त्रियां ङीष् । २ पुरोडाशे न० शब्दार्थचि० ।
<>छाग्या दुग्धम् अण् । २ छाग्या दुग्धे न० छागस्येद-
<>मण् । ४ छागसम्बन्धिनि त्रि० स्त्रियां ङीप् । छागस्य
<>लक्षणादिकं वृ० सं० दर्शितं यथा
<>“छागशुभाशुमलक्षणमभिधास्ये नवदशाष्टदन्तास्ते ।
<>घन्याः स्थाप्या वेश्मनि सन्त्याज्याः सप्तदन्ता ये ।
<>दक्षिणपार्श्वे मण्डलमसितं शुक्लस्य शुभफलं भवति ।
<>ऋष्यनिभकृष्णलोहितवर्णानां श्वेतमपि शुमदम् ।
<>स्तनवदवलम्बते यः कण्ठेऽजानां मणिः स विज्ञेयः ।
<>एकमणिः शुभफलकृद्धन्यतमा द्वित्रिमणयो ये ।
<>मुण्डाः सर्वे शुभदाः सर्वसिताः सर्वकृष्णदेहाश्च ।
<>अर्धासिताः सितार्धा धन्याः कपिलार्धकृष्णाश्च ।
<>विचरति यूथस्याग्रे प्रथमं चाम्भोऽवगाहते योऽजः ।
<>स शुभः सितमूर्धा वा मूर्धनि वा टिक्किका यस्य ।
<>स पृषतकण्टशिरा वा तिलपिष्टनिभश्च ताम्रदृक् शस्तः ।
<>कृष्णचरणः सितो वा कृष्णो वा श्रेतचरणो यः ।
<>यः कृष्णाण्डः श्वेतो मध्ये कृष्णेन भवति पट्टेन ।
<>यो वा चरति सशब्दं मन्दं च स शोभनश्छागः ।
<>ऋष्यशिरोरुहपादो यो वा प्राक्पाण्डुरोऽपरे नीलः ।
<>स भवति शुभकृच्छागः श्लोकश्चाप्यत्र गर्गोक्तः । कुट्टकः
<>कुटिलश्चेव जटिलो वामनस्तथा । ते चत्वारः श्रियः पुत्रा
<>नालक्ष्मीके वसन्ति ते । अथाप्रशस्ताः खरतुल्यनादाः
<>प्रदीप्तपुच्छाः कनखा विवर्णाः । निकृत्तकर्णा द्विपमस्तकाश्च
[Page2983-a+ 38]
<>भवन्ति ये चासिततालुजिह्वाः । वर्णैः प्रशस्तैर्मणिभिश्च
<>युक्ता मुण्डाश्च ये ताम्रविलोचनाश्च । ते पूजिता
<>वेश्मसु मानवानां सौख्यानि कुर्वान्त यशः श्रियं च” ।
<>बलौ तस्य शुभाशुभत्व युक्तिकल्पतरौ दर्शितं यथा
<>“तेषा शुभाय निर्दिष्टं पशुवस्तुत्रयं बलौ । ये कृष्णाः
<>शुचयश्छागाः पशवोऽन्ये तथैब च । देवजातिभिरुत्-
<>सृज्यास्ते सर्वार्थोपसिद्धये । ये पीता हरिता वापि
<>नरजातेरुदीरिताः । ये शुक्लाश्च महान्तो वा रक्षो
<>जातेः शुमप्रदाः । यो मोहादथ वाऽज्ञानाद्बलिमन्ये
<>प्रयच्छति । बध एव फलं तस्य नान्यत् किञ्चित् फलं
<>भवेदिति” । तन्मासगुणा भावप्र० उक्ता यथा
<>“छागलो वर्करश्छागो वस्तोऽजः छेलकः स्तुभः । अजा
<>छागी स्तुभा चापि छेलिका च गलस्तनी । छागमांसं
<>लघु स्निग्धं स्वादुपाकं त्रिदोषनुत् । नातिशीतमदाहि
<>स्यात् स्वादु पीनसनाशनम् । परं बलकरं रुच्यं वृंहणं
<>विर्य्यवर्द्धनम् । अजाथा अप्रसूताया मांसं पीनस-
<>नाशनम् । शुष्ककासेऽरुचा शोषे हितमग्नेनश्च दीपनम् ।
<>अजासुतस्य बालस्य मांसं लघुतरं स्मृतम् । हृद्यं
<>ज्वरहरं श्रीष्ठं सुखदं बलदं भृशम् । मांसं निष्कुषि
<>ताण्डस्य (खासि) छागस्य कफकृद्गुरु । स्रोतःशुद्धिकरं
<>बल्यं मांसदं वातपित्तनुत् । वृद्धस्य वातलं रूक्षं तथा
<>व्याधिमृतस्य च । ऊर्द्धजत्रुविकारघ्नं छागमुण्डं रुचि-
<>प्रदम् ।” तद्दुग्धादिगुणास्तत्रोक्ता यथा “छाग कषायं
<>मधुरं शीतं ग्राहि पयो लघु । रक्तपित्तातिसारघ्नं
<>क्षयकासज्वरापहम् । अजानां लघुकायत्वान्नानाद्रव्य-
<>निषेवणात् । नात्यम्बुपानाद् व्यायामात् सर्वव्याधि
<>हर पयः । आजं दध्युत्तम ग्राहि लघु दोष
<>त्रयापहम् । शस्यते श्वासकासार्शःक्षयकासेषु दीप-
<>नम् । तद् घृतगुणा घृतशब्द २७९८ पृ० दृश्याः ।
<>तन्मूत्रगुणाः “गोजाविमहिषीणां तु स्त्रीणां मूत्रं
<>प्रशस्यते । खरोष्ट्रेभनराश्वानां पुंसां मूत्र हितं
<>स्पृतम्” “अनादेशे पशुश्छागः” ति० त० “मात्स्य-
<>हारिणकौरभ्रभशाकुनच्छागलार्षभैः” याज्ञ० । “षण्मा
<>सांश्छागमांसेन” मनुः “अनादेशे यज्ञे स एव पशुशब्द-
<>वाच्यः यथाह कात्या० श्रौ० ६ । ३ । २० । “छागं मन्त्राम्नानात्”
<>सू० । “अजं पशुमुपाकरोति होता यक्ष्यदश्विनौ छाग-
<>स्येत्यादिषु भन्त्रेषु छागस्याम्नानात् तथा “अग्नीषोमाभ्यां
<>छागस्य वपायै मेदसोऽनुब्रूहीति” यदि च छागी याग-
[Page2983-b+ 38]
<>साधनं भवति तदा अयं मन्त्रः संगताथो भवति
<>नान्यथा । पुन कीवृशम् । “पन्नदम्” सू० । “पन्नदो
<>जातदन्त इति निगमषूक्तम्” । “अव्यङ्गम्” सू० ।
<>विगतमङ्गं चक्षुःकर्णादिकं यस्यासौ व्यङ्गः अन्यूनाङ्गगम्
<>शाखान्तरात्” कर्कः “वायव्यं श्वेतमालभेत” श्रुता छाग
<>एवालभ्यः “छागो वा मन्त्रवर्णात्” जै० सू० तथा निर्णयात् ।
<LEND>
