<L>29300<pc>4114,a<k1>निषाद<k2>निषाद
निषाद¦ पुंस्त्री निषीदति पापमत्र नि + सद--आधारे घञ् ।
<>१ चण्डाले जातिभेदे अमरः तन्निरुक्तिः “निषादः कस्मा-
<>न्निषदनो भवति निषण्णमत्र पापकमिति” निरु० ३ । ८ ।
<>वेनोरुमन्थनाज्जाते २ जातिभेदे तत्कथा “दग्धस्थूणा-
<>व्रतीकाशी विकटाक्षोऽतिह्रस्वकः । किङ्करोमीति तान्
<>सर्वान् विप्रानाह स चातुरः । निषीदेति तमूचुस्ते
<>निषादस्तेन सोऽभवत् । ततस्तत्सम्भवा जाता विन्ध्य-
<>शैलनिवासिनः । निषादा मुनिशार्दूल! पापकर्मोपल-
<>क्षणाः । तेन द्वारेण निष्क्रान्तं तत्पापं तस्य भूपतेः ।
<>निषादास्ते ततो जाता वेनकल्मषनाशनाः” स्त्रियां
<>लातित्वात् ङीष् । “निषाद्याः पञ्चपुत्रायाः सुप्ताया
<>जतुवेश्मनि” भा० आ० १ अ० । तन्त्रीकण्ठोत्थिते ३ स्वर-
<>भेदे पु० अमरः । “षड्जादयः षडेतेऽत्र स्वराः सर्वे
<>मनोहराः । निषीदन्ति यतो लोके निषादस्तेन
<>कथ्यते । चतस्रः पञ्चमे षड्जे मध्यमे श्रुत्तयो मताः ।
<>ऋषभे धैवते तिस्रोद्वे गान्धारनिषादके” सङ्गीतदामो-
<>दरः “निषादं रौति कुञ्जरः” इत्युक्तेः तस्य हस्तितुल्य-
<>स्वरता । ४ ब्राह्मणाच्छूद्रकन्यायामुत्पन्ने पारशवाख्ये
<>जातिभेदे च “ब्राह्मणात् वैश्यकन्यायामम्बष्ठो नास
<>जायते निषादः । शूद्रकन्यायां यः पारशव उच्यते”
<>मनुः । “मत्स्यघातोनिषादानाम्” मनुना तद्धृत्तिरुक्ता
<>५ देशभेदे स च देशः सरस्वती नद्यन्तर्द्धानस्थानं यथोक्तं
<>भा० व० १३० अ० “एतद्विनशनं नाम सरस्वत्या विशा-
<>म्पते! । द्वारं निषादराष्ट्रस्य येषां दोषात् सरस्वती ।
<>प्रविष्टा पृथिवीं वीर मा निषादा हि मां विदुः” ।
<LEND>
