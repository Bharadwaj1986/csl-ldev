<L>28280<pc>4009,a<k1>नाग<k2>नाग
नाग¦ न० नगे पर्वते भवः अण् न गच्छति अगः न अगो
वा । १ वङ्गे २ सीसके ३ तिथ्यर्द्धरूपकरणभेदे च मेदि०
करणशब्दे १६९० पृष्ठे दृश्यम् । सीसके पुंस्त्वमपोति
वैद्यकम् । अस्योत्पत्तिर्भावप्र० दर्शिता यथा
“दृष्ट्वा भोगिसुतां रम्यां वासुकिस्तु मुमोच यत् । वीर्य्यं
जातस्तती नागः सर्वरोगापहो नृणाम् । सीसं वङ्ग-
गुणं ज्ञेयं विशेषान्मेहनाशनम्” । “नागस्तु नागशततुल्य-
[Page4009-b+ 38]
बलं ददाति व्याधिं विनाशयति जीवनमातनोति । वह्निं
प्रदीपयति कामवलं करोति मृत्युञ्च नाशयति सन्तत-
सेवितः सः” । भावप्र० पाकहीनयोर्वङ्गसीसयोर्दोषो यथा
“पाकेन हीनौ किल वङ्गनागौ कुष्ठानि गुल्मांश्च तथा-
तिकष्टान् । कण्डूप्रमेहानलमान्द्यशोथभगन्दरादीन्
कुरुतः प्रभुक्तौ” । नागभस्मप्रकारो यथा “ताम्बूलर-
ससंपिष्टं शिलालेपात् पुनःपुनः । द्वात्रिंशद्भिः पुटै-
र्नागो निरुत्थं भस्म जायते” । प्रकारान्तरेण यथा
“अश्वत्थचिञ्चात्वक्चूर्णं चतुर्थांशेन निःक्षिपेत् । मृत्-
पात्रे विद्रुतो नागो लौहदर्व्या च चालितः । यामै-
केन मवेद्भस्म तत्तुल्या स्यान्मनःशिला । काञ्जिकेन समं
पिष्ट्वा पचेद् दृढपुटेन च । स्वाङ्गशीतं पुनः पिष्ट्वा शि-
लायां काञ्जिकेन च । पुनः पुटशरावाभ्यामेवं षड्भिः
पुटैः मृतिः । नागः सिन्दूरवर्णाभो म्रियते सर्वका-
र्यकृत् । सतिक्तमधुरो नागो मृतो भवति भस्मसात् ।
आयुः कीर्तिं वीर्यवृद्धिं करोति सेवनात् सदा ।
रोगान् हन्ति मृतो नागो वङ्गवद्गुणकारकः” ४ सर्पे
५ हस्तिनि ६ मेघे ७ नागकेशरे ८ पुन्नागे ९ नागदन्तिके
१० मुस्तके ११ देहस्थेऽनिलभेदे च पु० १२ क्रूराकारे त्रि० ।
मेदि० “उद्गारे नाग इत्युक्तो नीलजीमूतसन्निभः” सा०
ति० टीका पदार्थादर्शे । अत्र नागशब्दस्य सर्पगजजाति-
वाचकत्वे द्विलिङ्गत्वम् । तत्र जातिवाचकत्वात् स्त्रियां
ङीष् । जानपदादिसूत्रे स्थौल्यगुणयोगादन्यत्र प्रयोगे
स्त्रियां ङीष् । दीर्घगुणयोगादन्यत्र प्रयोगे स्त्रियां टाप्
इति भेदः । १३ देशभेदे १४ ताम्बूल्यां च पु० भरतः ।
मनुष्याकारः फणालाङ्गूलयुक्तः कर्कोटादिर्नागः देवयो-
निभेदः । तेषामुत्पत्त्यादिकं वराहपु० उक्तं यथा
“सृजता ब्रह्मणा सृष्टिं मरीचिः सूतिकारणम् ।
प्रथमं मनसां ध्यातस्तस्य पुत्रस्तु कश्यपः । तस्य दाक्षा-
यणी भार्य्या कद्रुर्नाम शुचिस्मिता । मारीचो जनया-
मास तस्यां पुत्रान् महाबलान् । अनन्तं वासुकिञ्चैव
कम्बलञ्च महाबलम् । कर्कोटकञ्च राजेन्द्र! पद्मं चान्यं
सरीसृपम् । महापद्मं तथा शङ्खं कुलिकञ्चापराजि-
तम् । एते कश्यपदायादाः प्रधानाः परिकीर्त्तिताः ।
एतेषान्तु प्रसूत्या तु इदमापूरितं जगत् । कुटिला-
हीनकर्माणस्तीक्ष्णास्योत्थविषोल्वणाः । दृष्ट्या संदृश्य
मनुजान् भस्म कुर्युः क्षणाद्ध्रुवम्” एवं प्रजानाशे ब्रह्मण
आदेशात् ते पातालस्थानं जन्मुः यथाह तत्रैव
[Page4010-a+ 38]
“अहं करोमि वो नागाः समयं मनुजैः सह । तदेक
मनसः सर्वे शृणुध्वं मम शासनम् । पातालं वितल-
ञ्चैव सुतलाख्यं तृजीयकम् । दत्तं वै वस्तुकामानां गृहं
तत्र गमिष्यथ । तत्र भोगान् बहुविधान् भुञ्जध्वं मम
शासनात् । तिष्ठध्वं सप्तमं यावद्रात्र्यन्ततः पुनःपुनः ।
ततो वैवस्वतस्यादौ काश्यपेया भविष्यथ । दायादाः सर्व
देवानां सुपर्णस्य च धीमतः । तदा प्रसूतिर्वः सर्वा
भोक्ष्यते चित्रभानुना । भवतां नैव दोषोऽयं भविष्यति
न संशयः । ये वै क्रूरा भोगिनो दुर्विनीतास्तेषामन्तो
भविता नान्यथैतत् । कालं प्राप्तं भक्षयध्वं दशध्वं
तथा परान् चापकृतोमनुष्यान् । भन्त्रौधघैर्गारुड
मण्डलैश्च बुद्धैर्दृष्टा मानवा ये चरन्ति । तेषां भीतैर्व-
र्त्तितव्यं न चान्या चिन्ता कार्या चान्यथा वो विनाशः ।
इतीरिते ब्रह्मणा ते भुजङ्गा जग्मुःस्थानं क्ष्मातलाख्यं
हि सर्वे । तस्थुर्भोगान् भुञ्जमानाः समग्रान् रसातले
लीलया संस्थितास्ते । एवं शापं ते तु लब्ध्वा प्रसा-
दञ्च चतुर्मुखात् । तस्थुः पातालनिलये मुदितेनान्तरा-
त्मना । एतत् सर्वञ्च पञ्चम्यां तेषां जातं महात्मनाम् ।
अतस्त्वियं तिथिर्धन्या सर्वपापहरी शुभा । एतस्यां
संयतो यस्तु अम्लन्तु परिवर्जयेत् । क्षीरेण स्नापये-
न्नागांस्तस्य यास्यन्ति मित्रताम्” । नागाश्च प्राधान्येन
भा० आ० ३५ अ० दर्शिता ततएवावसेयाः । तेषां केषाञ्चित्
जनमेजयस्य सर्पसत्रे नाशो भविष्यतीति मातृशापकथा
भा० आ० २० अ० “ततः पुत्रसहस्रन्तु कद्रुर्जिह्मं चि-
कीर्षती । आह्वयामास च तदा बाला भूत्वाऽञ्जनप्रभाः ।
आविशध्वं हयं क्षिप्रं दासी न स्यामहं यथा । नाभ्य-
पद्यन्त ये वाक्यं तान् शशाप भुजङ्गमान् । सर्पसत्रे
वर्त्तमाने पावको वः प्रधक्ष्यति । जनमेजयस्य राजर्षेः
पाण्डवेयस्य धीमतः । शापमेनन्तु शुश्राव स्वयमेव
पितामहः । अतिक्रूरं समुत्सृष्टं कद्र्वा दैवादतीव हि ।
सार्द्धं दैवगणैः सर्वैर्वाचं तामन्वमोदत । बहुत्वं प्रेक्ष्य
सर्पाणां प्रजानां हितकाम्यया । तिग्मवीर्यविषा ह्येते
दन्दशूकाः महाबलाः । तेषां तीक्ष्णविषत्वाद्धि प्रजा-
नाञ्च हिताय च । युक्तं मात्राकृतं तेषां परपीडोप-
सर्पिणामु अन्येषामपि सत्वानां नित्यं दोषपरास्तु
ये । तेषां प्राणान्तिकौ दण्टो देवेन विनिपात्यते । एवं
सम्भाष्य देवैस्तु पूज्य कद्रूञ्च तां तदा । आहूय कश्यपं
देव इदं वचनमब्रवीत् । यदेते दन्दशूकाश्च सर्पा जाता-
[Page4010-b+ 38]
स्त्वयाऽनघ । विषोल्वणा महाभोगा मात्रा शप्ताः
परन्तप । तत्र मन्युस्त्वया तात न कर्त्तव्यः कथञ्चन ।
दृष्टं पुरातनं ह्येतद्यज्ञे सर्पविनाशनम् । इत्युक्त्वा
सृष्टिकृद्देवस्तं प्रसादा प्रजापतिम् । प्रादाद्विषहरीं
विद्यां कश्यपाय महात्मने!” कम्बलाश्वतरनागयोः स-
रस्वत्या गानवरप्राप्तिर्यथा “एवं स्तुता तदा देवी वि-
ष्णोर्जिह्वा सरस्वती । प्रत्युवाच महात्मानं नागमश्व-
तरं ततः” सरस्वत्युवाच “वरन्ते कम्बलं भ्रातः
ग्रयच्छाम्युरगाधिप! । तदुच्यतां प्रदास्यामि यत्ते मनसि
बर्त्तते” । अश्वतर उवाच “सहायं देहि देवि! त्वं पूर्बं
कम्बलमेव मे । समस्तस्वरसम्बद्धमुभयोः संप्रयच्छ च”
सरस्वत्युवाच “सप्तस्वरा ग्रामरागाः सप्त पन्नगसत्तम ।
गीतकानि च सप्तैव तावत्यश्चापि मूर्च्छनाः । तानाश्चै-
कोनपञ्चाशत्तथा ग्रामत्रयञ्च यत् । एतत् सर्वं भवान्
गाता कम्बलश्चैव ते सखा । ज्ञास्यते मत्प्रसादेन भुज-
ङ्गेन्द्र! परन्तथा । चतुर्विधं ददे तालं त्रिःप्रकारं लय-
त्रयम् । यतित्रयं तथातोद्यं मया दत्तं चतुर्विधम् ।
एतद्भवान् मत्प्रसादात् पन्नगेन्दापरञ्च यत् । अस्यान्त-
र्गतमापन्नं स्वरव्यञ्जनयोश्च यत् । तदशेषं मया दत्तं
भवतः कम्बलस्य च । यथा नान्यस्य भूर्लोके पाताले
वापि गन्नग! । प्रणेतारौ भवन्तौ च सर्वस्यास्य भवि-
ष्यतः । पाताले देवलोके च भूर्लोके चैव पन्नगौ ।
इत्युक्त्वा सा तदा देवी सर्वजिह्वा सरस्वती । जगामा-
दर्शनं सद्यो नागस्य कमलेक्षणा” मार्कण्डेयपुराणम् ।
“नार्गरिवालूनशटं मृगेन्द्रम्” किरा० “अधिनागं प्रज-
विनोविकशत्पिच्छचारवः” “नागं पूनर्मृदुसलीलनि-
मीलिताक्षम्” माथः । १६ अश्लेषानक्षत्रे
<LEND>
