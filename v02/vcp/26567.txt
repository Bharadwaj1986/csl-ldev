<L>26567<pc>3796,b<k1>द्वादश<k2>द्वादश
द्वादश¦ त्रि० द्वादशानां पूरणः द्वादशन् + उट् । द्वादशसंख्यापूरणे
स्त्रियां ङीप् । सा च द्वादश्याः चन्द्रकलायाः सूर्यकिरण-
प्रवेशनिर्गमयोग्यायां क्रियारूपायां तद्पलक्षित कालरू-
पायां वा तिथौ तस्यां व्रतकालनिर्णयः कालमा० उक्तो यथा
“अथ द्वादशी निर्णीयते । सा च युग्मादिशास्त्रेण पूर्व-
विद्धा ग्राह्या । स्कन्दपुराणेऽपि “द्वादशी च प्रकर्त्तव्या
एकादश्या युता विभो! । सदा कार्य्या च बिद्वद्भिर्विष्णु
भक्तैश्च मानवैः” इति । उत्तरविद्धां प्रतिषेधति वृहद्व-
सिष्ठः । “द्वितीया पञ्चमी वेधाद्दशमी च त्रयोदशी ।
चतुर्द्दशी चोपवासे हन्युः पूर्वोत्तरे तिथी” इति । नन्वेवं
सत्यमेकादश्युपवासो द्वादश्युपवासश्चेत्युभयमेकस्मिन्दिने
प्राप्नोति सत्यम् तथापि चोभयस्यान्योऽन्यं विरोधा-
भावात् सहैवानुष्ठानं भविष्यति । नन्वेकं व्रतमसमाप्य
व्रतान्तरमनुष्ठातुमशक्यम् । असमाप्ते व्रते पूर्वे नैव कु-
र्याद्व्रतान्तरम्” इति शास्त्रात् मैवम् इदं हि शास्त्र-
मेकव्रतस्य मध्ये व्रतान्तरोपक्रमं निषेधति प्रकृते तु
व्रतद्वयस्यापि सहैवीपक्रम इति तन्त्रेणानुष्ठानं भवि-
ष्यति । नन्वस्त्वेवं खण्डतिथौ, सम्पूर्णतिथौ त्वेकादशी
द्वादग्यु पवासौ द्वौ नैरन्तर्येण प्राप्नुतः । तत्र पारण-
मन्तरेण प्रथमोपवासस्यासमाप्तत्वात् । द्वितीयोपवासस्य
प्रक्रमो न सम्भवतीति चेत् मैवम् अद्भिः पारणं कृत्वा
द्वितीयोपवासस्य प्रक्रमयितुं । शक्यत्वात् । तादृशं तु
पारणमशितानशितोभयात्मकम् । तत्राशितरूपत्वात्
पूर्वोपवासं परिसमापयति । अनशितरूपत्वेनोत्तरोप-
वासं न विहन्ति । एतच्च द्व्यात्मकत्वं दर्शपूर्णमासप्रक-
रणे याजमानव्राह्मणे श्रूयते “यदानश्ननुपवसेत्
क्षौधुकःस्याद्यदश्नीयात् रुद्रोस्य पशूनभिमन्येतापोऽश्नाति
तन्नैवाशितं न क्षौधुको भवति नास्य रुद्रः पशृनभिम-
न्यते” इति । तस्मादुदकपारणेनोपवासद्वयनिर्वाहः ।
एतच्च सर्वतिथिसाधारणम् । प्रकृते ह्येकादशीद्वादश्योर्दै-
वतैक्यादुदकपारणमन्तरेणापि न कश्चिद्दोषः । अतएव
स्मर्यते “एकादशीमुपोष्यैव द्वादशीं समुपीषयेत् ।
न तत्र विधिलोपः स्यादुभयोर्दैवतं हरिः” इति ।
उपवासद्वयाशक्तो केवलद्वादश्युपवासेनोभयोः फलं
सिध्यति तथा च स्मृतिः “एवमेकादशीं मुक्त्वा
द्वादशीं समुपोषयेत् । पूर्वोपवासजं पुण्यं सर्वं प्राप्तो-
त्यसंशयम्” इति । द्वादश्यां तु काम्योपवासो मार्कण्डे-
येन दर्शितः “द्वादश्यामुपवासेन सिद्धार्था मूप! सर्वशः ।
[Page3797-a+ 38]
चक्रवर्तित्वमतुलं संप्राप्ता अतुलाः श्रियः” इति ।
अथाष्टौ महाद्वादश्यः, शुद्धैकादशीयुता द्वादशी उन्मी-
लिनोसंज्ञा १ द्वादश्येव शुद्धाधिका वर्द्धते चेत् सा वञ्जु-
ली २ वासरत्रयस्पर्शिनी त्रिस्पृशा ३ अग्रे पर्वणः सम्पू-
र्णाधिकत्वे पक्षवर्द्धिनी ४ । जयादयश्चतस्र इत्यष्टौ निर्ण०
सि० उक्ता जयादिकाश्चतस्रश्च हेमा० व्र० उक्ता यथा
“जया १ च विजया २ चैव जयन्ती ३ पापनाशिनी ४ । सर्व-
पापहरा चैषा कर्तव्या फलकाङ्क्षिभिः । एकादश्यां
शुक्लपक्षे यदा ऋक्षं पुनर्वसुः । सा नाम्ना च जया १
ख्याता तिथोनामुत्तमा तिथिः । समुपोष्य व्रती पापात्
मुच्यते नात्र संशयः । अग्निष्टोमस्य यज्ञस्य फलमाप्नोति
मानवः १ । यदा शुक्ले तु द्वादश्यां नक्षत्रं श्रवणं भवेत् ।
विजया २ सा तथा प्रोक्ता तिथीनामुत्तमा तिथिः । तस्यां
स्वातः सर्वतीर्थे स्नातो भवति मानवः । दानं सहस्र-
गुणितं तथा चैव पयोव्रतम् । होमजपोववासैश्च सह-
स्राणां फलं लभेत् । यदा च शुक्लद्वादश्यां रोहिणी च
प्रजायते । जयन्ती ३ नाम सा प्रोक्ता सर्वपापहरा-
तिथिः । सप्तजन्मकृतं पापं स्वल्पं वा यदि वा बहु ।
तत् क्षालयति गोविन्दस्तस्थामभ्यर्चितस्तथा । यदा च
शुकृद्बादश्या पुष्यं भवति कर्हिचित् । तदा साऽतिमहा-
पुण्या कथिता पापनाशिनी ४ । यो ददाति च यत्-
पुण्यं नित्यं संवत्सरे नरः । उपवासन्तु तस्यां च यः
करोति महत्फलम् । तस्यां जगत्पर्तिदेवः सर्वलोकेश्वरो
हरिः । प्रत्यक्षतां प्रयात्याशु तदनन्तफलं स्मृतम्”
एकादशीव्रतयोः साङ्कर्य्यादौ पारणे च विशेषः नि० सि०
उक्तो यथा
“एकादशीद्वादश्योरेकत्वे तन्त्रेणोपवासः पार्थक्ये तु
शक्तस्योपवासद्वयम् “एकादशीमुपोष्यैव द्वादशीं समुपो-
षयेत्” इति विष्णुरहस्यात् अशक्तौ तु द्वादश्यामेव
“एवमेकादशीं त्यक्त्वा द्वादशीं समुपोषयेत् । पूर्ववासरजं
पुण्यं सर्वं प्राप्नोत्यसंशयम्” इति तत्रैवोक्तेः यदात्व-
ल्पा द्वादशी तदोक्तं मात्स्ये “यदा भवति अल्पापि
द्वादशी पारणादिने । ऊषःकाले द्वयं कूर्य्यात् प्रातर्मा-
व्याह्निकं तदा” नारदीयेऽपि “अल्पायामथ विप्रेन्द्र!
द्वादश्यामरुणोदये । स्नानार्चनक्रियाः कार्य्या दानहो-
नादि संयुताः” इति सङ्कटे तु माधवीये देवलः “संकटे
विषमे प्राप्तं द्वादश्यां पारवेत्कथम् । अद्भिस्तु पारणं
कुर्य्यात् पुनर्भक्तं न दोषकृत्” इति सङ्कटे त्रयोदशीश्राद्ध-
[Page3797-b+ 38]
प्रदोषादौ अत्र केचिदाहुः “अपकर्षवाक्यान्यनाहि-
ताग्निविषयाणि अग्निहोत्रादीनां श्रौतत्वेनापकर्षा-
योगादिति । द्वादश्यां च प्रथमपादमतिक्रम्य पारणं
कार्यम् “द्वादश्याः प्रथमः पादो हरिवासरसंज्ञि-
तः । तमतिक्रम्य कुर्वीत पारणं विष्णुतत्परः” इति
निर्णयामृते मदनरत्ने च विष्णुधर्मोक्तेः । अत्र केचित्
सङ्गिरन्ते “यदा भूयसी द्वादशी तदापि प्रातर्मुहूर्त्त-
त्रये पारणं कार्यम् “सर्वेषामुपवासासां प्रातरेव हि
पारणमिति वचनादिति” । अस्मद्गुरवस्तु बहूनां कर्म-
कालानां विना कारणं बाधापत्तेः प्रागुदग्वचनैश्च अल्प-
द्वादश्यामेवापकर्षविधानादपराह्व एव कार्यम् प्रातः
शब्दस्तु “सायं प्रातर्द्विजातीनामशनं श्रुतिचोदितमिति”
वदपराह्णषाचित्वेऽप्युपपन्नः न च वाक्यवैयर्थ्यं पुनर्भो-
जनसायंपारणनिवृत्त्यर्थत्वात्तस्येत्याहुः । प्रमादेन एका-
दश्युपवासातिक्रमे अपरार्के वाराहे “एकादशी विप्लुता
चेद्द्वादशी परतःस्थिता । उपोष्या द्वादशी तत्र यदी-
च्छेत्परमं पदम्” । नि० सि० स्थानान्तरे
भाद्रपदशुक्लद्वादश्यां श्रवणयोगरहितायां पारणं कुर्य्यात्
आभाकासितपक्षेष्विति दिवोदासोदाहृतवचनात् ।
“उपोष्येकादशीं मोहात् पारणं श्रवणे यदि । करोति
हन्ति तत्पुण्यं द्वादशद्वादशीभवम्” इति तत्रैव स्का-
न्दाच्च । अस्य तत्रैव प्रतिप्रसवः मार्कण्डेयोक्तः “विशेषेण
महीपाल! श्रवणं वर्द्धते यदि । तिथिक्षयेण भोक्तव्यं
द्वादशीं लङ्घयेन्न हि” इति । केचित्तु यदा त्वपरिहार्य्यो-
योगस्तदा श्रवणनक्षत्रे त्रेधाविभक्ते मध्यमविंशतिघटि-
कायोगं त्यक्त्वा पारणं कार्यं तदुक्तं विष्णुधर्मे “श्रुतेश्च
मध्ये परिवर्तमेति सुप्तिप्रबोधपरिवर्तनमम्बुवर्ज्यमिति” ।
केचिच्चतुर्धा विभज्य मध्यपादद्वयं वर्ज्यमाहुः अत्र
मूलं चिन्त्यम् । अत्रैव विष्णुपरिवर्तनोत्सवं कुर्य्यात् ।
सन्ध्यायां विष्णुं संपूज्य प्रार्थयेत मन्त्रस्तु तिथितत्त्वे उक्तः ।
ॐ “वासुदेव! जगन्नाथ! प्राप्तेयं द्वादशी तव । प्रार्श्वेन
परिवर्तस्व सुखं स्वपिहि माधव!” इति अत्रैव शक्रध्व-
जोत्थापनमुक्तमपरार्के गर्गेण “द्वादश्यां तु सिते पक्षे
मासि प्रौष्ठपदे तथा । शक्रमुत्थापयेद्राजा विश्वश्रवणवा-
सवे” इयमेव श्रवणद्वादशी तत्रैकादश्यां द्वादशीश्र-
वणयोगे सैवोपाष्या “एकादशी द्वादशी च वैष्णव्यमपि
तत्र चेत् । तद्विष्णुशृङलं नाम विष्णुसायुज्यकृद्भ-
वेत्” इति विष्णुधर्मोक्तेः नारदीयेऽपि “संस्पृश्यै-
[Page3798-a+ 38]
कादशीं राजन् द्वादशीं यदि संस्पृशेत् । श्रवणं ज्यो-
तिषां श्रेष्ठं ब्रह्महत्यां व्यपोहति । द्वादशी श्रवणस्पृष्टा
स्पृशेदेकादशीं यदि । स एव वैष्णवोयोगो विष्णुशृ-
ङ्कलसंज्ञितः” इति हेमाद्रौ दिनद्वये द्वादशीश्रवणयोगे-
ऽपि पूर्वा, निर्णयामृते त्वस्य पूर्वार्द्धमन्यथा पठितम् ।
“द्वादशी श्रवणर्क्षं च स्पृशेदेकादशीं यदि” इति तेन
हेमाद्रिमते एकादश्याः श्रवणयोगाभावेऽपि तद्युक्त द्वा-
दशीयोगमात्रेण विष्णुशृङ्खलं भवति निर्णयामृतमते
तु श्रवणस्यैकादशीद्वादशीभ्यां योग एव विष्णुशृङ्गलं
नान्यथेति । यदा निशीथानन्तरं सूर्योदयावधि द्विकला-
मात्रमपि श्रवणर्क्षं भवति तदापि पूर्वैव तदुक्तं तत्रैव
नारदीये इमां प्रकृत्य “तिथिनक्षपयोर्योगोयोगश्चैव
नराधिप! । द्विकलो यदि मभ्येत स ज्ञेयो ह्यष्टया-
मिकः” इति “द्वादशी श्रवणस्पृष्टा कृत्स्ना पुण्यतमा
तिथिः । न तु सा तेन संयुक्ता तावत्येव प्रशस्यते” इति
मदनरत्ने मात्स्याच्च । दिवदोसीये तु “रात्रेः प्रथमपादे
चेच्छ्रवणं हरिवासरे । तदा पूर्वामुपवसेत्प्रातर्भान्ते च
पारणम्” इत्युक्तम् । इदं तु निर्मूलत्वात् पूर्वविरोधाच्चो-
पेक्ष्यं इयं बुधवारेऽतिप्रशस्ता “बुधश्रवणसंयुक्ता सैव चेद्-
द्वादशी भवेत् । अत्यन्तमहती सा स्याद्दत्तं भवति चा-
क्षयम्” इति हेमाद्रौ स्कान्दात् । यानि तु पठन्ति
“उत्तराषाढसंयुक्ता श्रोणामध्याह्नगापि वा । आसुरी
सैव तारा स्याद्धन्ति पुण्यं पुराकृतम् । उदयव्यापिनी
ग्राह्या श्रोणाद्वादशिका युता । विश्वर्क्षसंयुता सा च
नैवोपोष्या शुभेप्शुभिः” इत्यादीनि विष्णुधर्मस्कान्द
मविष्यादीनि वचनानि तानि निर्मूलानि । यदपि स्मृ-
त्यर्थसारे उदयव्यापिनी ग्राह्येत्युक्तं यच्च वृहन्नारदीये
“उदयव्यापिनी ग्राह्या श्रवणद्वादशीव्रते” इति तद्यदा
शुद्धाधिका द्वादशी परदिन एवोदये श्रवणयोगः पूर्वेऽह्नि
च तद्भिन्ने काले योगस्तत्परम् । दिनद्वये उदययोगे
पूर्वैव बहुकर्मकालव्याप्तेरित्युक्तं मदनरत्ने । यदा त्वे-
कादश्येव श्रवणयुता न द्वादशी तदापि पूर्वैव “यदा न
प्राप्यत ऋक्षं द्वादश्यां वैष्णवं क्वचित् । एकादशी तदो-
पोष्या पापघ्नी श्रवणान्विता” इति मदनरत्नेनारदीयोक्तेः
यदा परैवर्क्षयुता तदा परा तत्र शक्तेनोपवासद्वयं
कार्यम् “एकादशीमुपोष्यैव द्वादशीं समुपोषयेत् । न
चात्र विधिलोपः स्यादुभयोर्दैवतं हरिः” इति भवि-
ष्योक्तेः यत्तु विष्णुधर्मे “पारणान्तं व्रतं ज्ञेयं व्र-
[Page3798-b+ 38]
तान्ते विप्रभोजनम् । असमाप्ते व्रते पूर्वे नैव कुर्याद्-
व्रतान्तरम्” इति तदेतद्भिन्नपरम् अत्र गौडाः “शृणु
राजन् परं काम्य श्रवणद्वादशीव्रतम्” इति स्थूल-
शीर्षवचनात् काम्यमेवेदम् तेनाशक्तस्य नित्यैकाद-
शीव्रतमेवेति मन्यन्ते “द्वादश्यामुषवासेन शुद्धात्मा नृप
सर्वशः । चक्रवर्तित्वसतुलं संप्राप्नोत्युत्तमां श्रियम्”
इति गौडनिबन्धे मार्कण्डेयोक्तेश्च । दाक्षिणात्यास्तु
“एकादश्यां नरो भुक्त्वा द्वादश्यां समुपोषणात् । व्रत-
द्वयकृतं पुण्यं सर्वं प्राप्तोत्यसंशयम्” इति वराहवामन
पुराणोक्तेः श्रवणद्वादशीव्रतमेवेत्याहुः भुक्त्वेति फला-
द्याहारपरम् नत्वन्नपरम् “अन्नाश्रितानि पापानीति”
निषेधात् “उपवासद्वयं कर्तुं न शक्नोति नरो यदि ।
प्रथमेऽह्नि फलाहारी निराहारी परेऽहनि” इति
दिबोदासीये भविष्योक्तेश्च अशक्तौ तु गृहीतैकादशी-
व्रतोयस्तं प्रत्युक्तं मात्स्ये “द्वादश्यां शुक्लपक्षे तु न-
क्षत्रं श्रवणं यदि । उपोष्यैकादशीं तत्र द्वादश्यां
पूजयेद्धरिम्” इति पूजयेन्न तूपवसेदित्यर्थः । अगृहीतैका-
दशीव्रतश्चेदेकादश्यां भुक्त्वा द्वादश्यामुपवसेत् “एवमेका-
दशीं भुक्त्वा द्वादशीं समुपोषयेत् । पूर्ववासरजं पुण्य
सर्वं प्राप्नोत्यसंशयम्” इति नारदीयोक्तेः । पारणं
तूभयान्तेऽन्यतरगते वा कुर्यात् “तिथिनक्षत्रनियमे तिथि-
भान्ते च पारणमिति” स्कान्दात् “तिथिनक्षत्रसंयोगे
उपवासो यदा भवेत् । पारणं तु न कर्तव्यं यावन्नैकस्य
संक्षयः” इति नारदीयादिति हेमाद्रिः । यद्यप्यत्र नक्षत्र-
मात्रान्तेऽपि पारणं प्रतिभाति तथापि तिथिमात्रान्ते
ज्ञेयम् नत्वृक्षान्ते तिथिमध्येऽपि “याः काश्चित्तिथयः
प्रोक्ताः पुण्या नक्षत्रयोगतः । ऋक्षान्ते पारणं कुर्य्याद्
विना श्रवणरोहिणीम्” इति विष्णुधर्मे श्रवणान्तमात्रे
पारणनिषेधात् “रोहिण्यान्तु भान्ते कुर्यात्तिथेर्वापि”
इति वह्निपुराणात् तदन्तेऽप्यस्तु न त्वत्रैवमस्तीति न,
ऋक्षान्तोऽनुकल्प इति मदनरत्ने । असम्भवे तु “तिथ्यन्ते
तिथिभान्ते वा पारणं यत्र चोदितम् । यामत्रयोर्द्धगा-
मिन्यां प्रातरेव हि पारणम्” इति ज्ञेयम् । यत्तु मदन-
रत्ने द्वादशीवृद्धौ श्रवणवृद्धौ वा श्रवणान्त एव पारणं
कुर्यात् “पारणं तिथिवृद्धौ तु द्वादश्यामुडुसंक्षयात् ।
वृद्धौ कुर्य्यात्त्रयोदश्यां तत्र दोषो न विद्यते” इति
वह्निपुराणादित्युक्तम् तत्प्रकरणादेतस्यामेव श्रवण-
युक्तैकादश्यां विहितविजयैकादशीव्रतप्ररं न तु श्रवण-
[Page3799-a+ 38]
द्वादशीपरमिति मदनरत्ने । गौडास्तु श्रवणद्वादशीपर-
माहुः अत्रविधिर्मदनरत्ने विष्णुधर्मे “तस्मिन् दिने तथा
स्नानं यत्र क्वचन सङ्गमे । दध्योदनयुतं तस्यां
जलपूर्णं घटं द्विजे । वस्त्रसंवेष्टितं दत्त्वा छत्रोपान
हमेव च । न दुर्गतिमवाप्नोति गतिमग्र्यां च विन्दति” ।
दशावतारद्वादश्यो हेमा० व्र० उक्तो यथा विष्णुपु०
<फ्>“मार्गशीर्षे सिते पक्षे द्वादश्यां समजायत । मत्स्यो
विष्णुः समाहात्म्यः तस्येष्टेयं सदा तिथिः । एकादश्या-
मुपोष्यादौ पठन् मत्स्यावतारकम् । शृण्वन् सौपर्ण
मन्त्रं च कारयित्वा वदेदिदम् ।” विष्णुर्मे
प्रीयतां मत्स्य इत्युक्त्वा ब्राह्मणाय तम् । यो दद्यात्
स सुखी भूत्वा विष्णुलोकं व्रजेच्छुभम् । पौषे
मासि सिते पक्षे द्वादश्यां समजायत । कूर्मरूपी स
भगवान् तस्येष्टेयं सदा तिथिः । एकादश्यामुपोष्यादौ
पठन् कूर्मञ्च तारकम् । शृण्वन् सौवर्णं कूर्मञ्च कार-
यित्वा वदेदिदम् । विष्णुर्मे प्रीयतां कूर्म इत्युक्त्वा ब्राह्म-
णाय तम् । यो दद्यात्स सुखी भूत्वा विष्णुलोके मही-
यते । यो मर्त्यो माघशुक्लस्य द्वादश्यां तु विशेषतः ।
उपोष्प भक्त्या वाभ्यर्च्य वराहं रुक्मनिर्मितम् । दद्या-
त्पठेच्च चरितं बाराहं हरिमुत्तमम् । वराहजन्मदिबसे
विप्राय श्रद्धयान्वितः । सुरमेतं समासाद्य मोदते काल-
मक्षयम् । वराहविष्णुपीतिञ्च कूर्मदेवं यथातथम् ।
नारसिंहं काल्गुने तु एकादश्यां सिते शुचिः । उपो-
ष्याभ्यर्चयेद्भक्त्या नारसिंहभवे दिने । सौवर्णं नार-
सिंहं च कृत्वा शक्त्या द्विजाय तु । दद्यान्नृसिंहचरि-
तमिदं शृण्वन् पठंश्च वा । शत्रून् विजित्येह लक्ष्मीं
प्राप्य नित्यं नरोत्तमः । पातालस्वर्गमाप्नोति नाग-
दैत्याङ्गनायुतम् । चैत्रे मासि सिते पक्षे एकादश्यामु-
पोषितः । वामनस्य दिनेऽभ्यर्च्य वामनं पुरुषोत्तमम् ।
सौवर्णं वामनं दद्यात् पठेद्भक्त्या च यो नरः । स चिरं
वामनस्येदं शृणुयाद्वाप्युपोषितः । स धनैरन्वितो भुक्त्वा
भोगानिह च मानुषान् । ब्रह्मलोकमवाप्नोति विद्वान्ना-
मानुतत्परः । वैशाखशुक्लैकादश्यामुपोष्याभ्यर्चयेच्छुचिः ।
जामदग्न्यं तथा रामं दद्याद्विप्राय रुक्मजम् । ज्यैष्ठ-
शुक्लैकादश्यामुपोष्य द्वादशीदिने । रामं दाशरथिं
रौक्मं पूजयेद्भक्तिभावतः । इदं च रामचरितं शृणु-
याद्वा पठेन्नरः । रामस्य जन्मदिवसे (कल्पभेदादवि-
रुद्धम्) तथा दाशरथेर्द्विजः । सीतारामन्तु सौवर्णं
[Page3799-b+ 38]
यो विप्राय प्रयच्छति । द्वादश्यां रामचरितमिदं
शृण्वन् पठंश्च वा । स इन्द्रलोकं लभते रामस्यैव प्रसा-
दतः । इह कीर्त्तिमवाप्नोति धनं पुत्रांश्च जीवितम् ।
आषाढमासि शुक्लां य उपोष्यैकादशीं द्विजः । द्वाद-
श्यामर्च्चयेद्रामं रौहिणेयं महाबलम् । रौहिणेयस्य
रामस्य तिथौ जन्मनि सूत्तमे । सौवर्णं ब्राह्मणायापि
रामं दद्यात्सपात्रकम् । स नागलोकमाप्नोति योवदिन्द्रा-
श्चतुर्दश । इह स्त्रीभोगमाप्नोति वलवान्नीरुजो भवेत् ।
श्रावणे मासि शुक्लां य उपोष्यैकादशीं द्विजः । द्वाद-
श्यामर्चयेत् कृष्णं रुक्मिणीसहितं शुचिः । रुक्मप्रतिकृति
कृत्वा दद्याच्च ब्राह्मणाय च । पठेच्च कृष्णचरितं कृष्ण-
जन्मदिने (कल्पभेदादविरुद्धम्) शुचिः । श्रावणे शृणु-
याद्वापि य इदं पुरुषोत्तमः । स मुच्यतेऽस्मात् संसारात्
भुक्त्वा भोगमनुत्तमम् । यस्तु भाद्रपदे मासि एकादश्यामु-
पीषितः । शुक्लायामर्चयेत् कल्किं विष्णुं सौवर्णम-
च्युयम् । द्वादश्यां जन्मदिवसे कल्किविष्णुः सुरेश्वरः ।
दद्याद्विप्राय तं वापि भक्त्यानुष्ठानती मुदा । पठेदिदं
कल्किविष्णोश्चरितं शृणुयात्ततः । जनलोकमवाप्नोति
कृते जन्म लभेद्युगे । तस्मिँस्तस्मिंस्तु दिवसे दत्तं बिष्ण्व-
वतारकम् । अर्चयन्तु सुराः सर्वे भवेयुः सर्वदार्चिताः” । ति०
त० नारदीये ‘वैशाखशुक्लपक्षे तु द्वादशी वैष्णवी तिथिः ।
तस्यां शीतलतोयेन स्नापयेत् केशवं शुचिः’ । इयं पिपी-
तकी द्वादशी । अत्र ‘षष्ठीसमेता कर्तव्या सप्तमी नाष्टमीयु
ता । पतङ्गोपासनायेह षष्ठ्यामाहुरुपोषणम् । एकादश्यां
प्रकुर्वन्ति उपवामं मनीषिणः । उपासनाय द्वादश्यां
विष्णोर्यद्वदियं तथा’ । इति भविष्यपुराणेन एकाद-
श्युपवासानन्तरं द्वादश्यां विष्णूपासनाया उक्तत्वादत्रापि
तथा व्यवहरन्तीति नात्र युग्मादरः । द्वादशीक्षयेतूप-
वामानन्तर्य्यं विनापि पूजेति । इयं पूर्ववचनोक्तषष्ठीयुता
सप्तमीवत् । आषाढद्वादश्यादिषु शयनादिकं प्रागुक्तवचनात्
भविष्यांत्तरे ‘द्वादशी श्रवणोपेता सर्वपापहरा तिथिः ।
वुधवारसमायुक्ता ततः शतगुणा भवेत् । तामुपोष्य
समाप्नोति द्वादशद्वादशीफलम्’ । उभयदिने तल्लाभे तु
एकादशीयुता ग्राह्या । ‘द्वादशी च प्रकर्तव्या एकादश्या-
युता विभो । सदा कार्य्या च विद्वद्भिर्विष्णुभक्तैश्च
मानवैः” इति स्कान्दात् । यदा त्वकादश्यामेव श्रवणा
तदा तामुपवसेत् तथाच नारदः “याः काश्चित्तिथयः
प्रोक्ताः पुण्या नक्षत्रयोगतः । तास्वेव तद्वतं कुर्य्यात्
[Page3800-a+ 38]
श्रवणद्वादशीं विना” । भविष्योत्तरे ‘एकादशी यदा तु
स्यात् श्रवणेन समन्विता । विजया सा तदा प्रोक्ता
भक्तानां विजयप्रदा । तिथिनक्षत्रसंयोगे उपवासो यदा
भवेत् । तावदेव न भोक्तव्यं यावन्नैकस्यसंक्षयः । विशेषेण
महीपाल! श्रवणं वर्द्धते यदि । तिथिक्षयेण नोक्तव्यं
प्तादशीं नैव लङ्घग्येत्’ । तिथिक्षयेण एकादशीक्षयेण
भोक्तव्यं द्वादश्यां पारयेदित्यर्थः । अत्र हेतुः द्वादशी-
मित्यादिः । यदा त्वेकादश्युपवासदिने श्रवणं नास्ति
परदिने द्वादश्यां तत् तदोपवासद्वयमाह ब्रह्मवैवर्त्तः
‘एकादशीमुपोष्यैव द्वादशी समुपोषयेत् । न चात्र विधि-
लोपः स्यादुभयोर्देवता हरिः’ । अत्र च ‘असमाप्ते व्रते
पूर्वे नैव कुर्यात् व्रतान्तरम्’ सति स्मृतेः वारणस्याकरणेन
पूर्वोपवासासमाप्तावुपवासान्तरारम्भे विधिलोपेन भवे-
दित्यर्थः । हेतुमाह उभयोरित्यादिः । उभयोपवाला-
सामर्थ्ये तु श्रवणद्वादश्येवोपोष्या तथाच स्मृतिः ‘वर-
मेकादशीं भुक्ता द्वादशीं समुपोषयेत् । पूर्वोपवासजं पुण्यं
सर्कं प्राप्नोत्यसंशयः’ । तथा ‘उपोष्य दादशीं पुण्यां
विष्णुऋक्षेण संयुताम् । एकादश्युद्भवं पुण्यं नरः
प्राप्नोत्यसंशयम्” । द्वादश्युपवासःवाम्यः । तथाह मार्क-
ण्डेयः “द्वादश्यामुपवासेन सिद्धात्मा नृप सर्वशः ।
चक्रवर्त्तित्वमतुलं संप्राप्नोत्यतुलां श्रियम्” तिथित०
कश्चिद्विशेषोऽनयोर्देशभेदाद्व्यवस्था ।
मासभेदे द्वादशद्वादशीव्रतभेदा अग्निपु० १८८ अ० उक्ता यथा
अग्निरुवाच । द्वादशीव्रतकं वक्ष्ये भुक्तिनुक्तिप्रदायकम् ।
एकभक्तेन नक्तेन तथैवायाचितेन च । उपवासेन भै-
क्ष्येण चैवं द्वादशिकव्रती । चैत्रे मासि सिते पक्षे
द्वादश्यां मदनं हरिम् । पूजयेद् भुक्तिमुक्त्यर्थी मद-
नद्वादशीव्रती १ । माघशुक्ले तु द्वादश्यां भीमद्वादशिक-
व्रती । नमो नारायणायेति यजेद्विष्णुं स सर्वभाक् २ ।
फाल्गुने च लिते पक्षे गोविन्दद्वादशीव्रती ३ । विशोक-
द्वादशीकारी यजेदाश्वयुजे हरिम् ४ । सगणं मार्ग-
शीर्षे ५ तु कृष्णमम्पर्च्च्य यो नरः । ददाति शुक्ल-
द्वादश्यां स सर्वरसदायकः । गोवत्सं पूजयेद् भाद्रे
गोवत्सद्वादशीव्रती ६ । माध्यान्तु समतीतायां श्रवणेन
तु संयुता । द्वादशी ७ या भनेस् कृष्णा प्रोक्ता सा
तिलद्वादशी । तिलैः स्नानन्तिलैर्होमो नैवेद्यन्तिलमोद-
कम् । दीपश्च तिलतैलेन तथा देयं तिलोदकम् ।
तिलाश्च देया विप्रेभ्यः फलं होमोपवासतः । ॐ
[Page3800-b+ 38]
नमो भगवतेऽथो वासुदेवाय वै यजेत् । सकुलः
स्वर्नमाप्नोति षट्तिलद्वादशीव्रती । मनोरथद्वादशीकृत्
फाल्गुने तु सितेऽर्च्चयेत् ८ । नामद्वादशीव्रतकृत् केश-
वाद्यैश्च नामभिः । वर्षं यजेद्धरिं स्वर्गी न भवेन्
नारकी नरः । फाल्गुनस्य सितेऽभ्यर्च्च्य सुमतिद्वा-
दशीव्रती ९ । मासि भाद्रपदे शुक्ले १० अनन्तद्वादशीव्रती ।
अश्लेषर्क्षे तु मूले वा माघे ११ कृष्णाय वै नमः ।
यजेत्तिलांश्च जुहुयात्तिलद्वादशीकृन्नरः । सुगतिद्वाद-
शीकारी फाल्गुने तु सिते यजेत् । जय कृष्ण नम-
स्तुभ्यं वर्षं स्याद् भुक्तिमुक्तिगः । पौषशुक्ले तु
द्वादश्यां १२ सम्प्राप्तिद्वादशीव्रती” ।
द्वादशीनियमा तद्धर्मभेदनिषेधाश्च एका० त० उक्ता यथा
“द्वादशीनियमाः । द्वादश्यामपि विष्णुपूजनम्
“एकादश्यां प्रकुर्वन्ति उपवासं मनीषिणः । उपा-
लनाय द्वादश्यां विष्णोर्यद्वदियन्तथा” इति भविष्य-
पुराणात् । यद्वत् यथा द्वादश्यां विष्णूपासनाय
एकादश्यामुपवासं प्रकुर्वन्ति तथा इयमपि षष्ठीयुक्ता
सप्तमी उपोष्या सप्तम्यां सूर्य्योपासनायेत्यर्थः । तत्र
ब्रह्माण्डपुराणम् । “कांस्यं मांसं सुरां क्षौरं
लोभं वितथमाषणम् । व्यायामञ्च व्यवायञ्च दिवास्वप्नं
तथाञ्जनम् । शिलापिष्टं मसूरांश्च द्वादशैतानि वै-
ष्णवः । द्वादश्यां वर्ज्जयेन्नित्यं सर्वपापैः प्रमुच्यते ।
पुनर्भोजनमध्यानं यानमायालमैथुने, उपवासफलं हन्यु-
र्दिवा निद्रा च पञ्चमी” । वृद्धशातातपः “उप-
वासं द्विजः कृत्वा ततोब्राह्मणभोजनम् । कुर्य्यात्त-
थास्य सगुण उपवासो हि जायते” । सगुणः साङ्गः ।
नारायणमन्त्रजपश्च पाश्चात्यनिर्णयामृते कात्यायनः
“मिथ्यावादे दिवास्वप्ने वहुशोजलसेवने । अष्टाक्षरं
वती जत्सा शतमष्टोत्तरं शुचिः” तथा “मन्त्रं निवेद्य
हरये निवेद्योपोषणं व्रती । द्वादश्यां पारणं कुर्य्याद्वर्ज-
यित्वा प्युपोदकीम्” । उपोदकीम् पूतिकाशाकम् ।
कूर्मपुराणे “कांस्यं मांसं सुरां क्षौद्रं हिंसां तैल
मसत्यताम् । द्यूतक्रीडां दिवानिद्रां व्यायामं क्रोघ
मैथुनम् । द्बादश्यां द्वादशैतानि वैष्णवः परिवर्जयेत्”
सवत्सरप्रदीपे “अभ्यङ्गञ्च परान्नञ्च तैलं निर्माल्य-
लङ्घनम् । तुलसीचयनं द्यूतं पुनर्भोजनमेव च ।
वस्त्रपीडां तथा क्षारं द्वादश्यां वर्जयेद्बुधः” । अभ्यङ्गोयेन
केनापि, तैलं तिलतैलं मार्ष्टावपि निषिद्धम् । स्मृतिः
[Page3801-a+ 38]
“घृतञ्च सार्षपं तैलं यत्तैलं पुष्पवासितम् । अदुष्टं
पक्वतैलञ्च स्नानाभ्यङ्गेषु नित्यशः” इति अभ्यङ्गो द्वादशी-
तरपरः । नित्यश इति पर्ववारादाबपि । वारे द्रव्यदा-
नेनापि प्रतिप्रसवमाह स्मृतिः “रवौ पुष्पं गुरौ दूर्वां
भूभिं भूमिजवासरे । भार्गवे गोमयं दद्यात्तैलदोषोप-
शान्तये” । दद्यात्तैले इति शेषः । सूरिसन्तोषे
“कांस्यं मांसं मसूरञ्च चणकं कोरदूषकम् । शाकं
मधु परान्नञ्च त्यजेदुपवसन् स्त्रियम्” । निर्माल्यलङ्घन-
मन्यत्रापि निषिद्धमत्राधिकदोषकरं व्रतहानिकरं वा ।
क्षारं वस्त्रस्य । “मन्दमङ्गलषष्ठीषु द्वादश्यां श्राद्ध-
वासरे! वस्त्राणां आरसंयोमोदहत्यासप्तमं कुलम्” ।
इति यमवचनात्” ।
<LEND>
