<L>18339<pc>2735,b<k1>गौतम<k2>गौतम
गौतम¦ पु० गोतमस्यर्षेर्गोत्रापत्यम् ऋष्यण् । १ गोतमर्षिगोत्रा-
पत्ये २ भरद्वाजमुनौ पु० । स च वैवस्वते मन्वन्तरे सप्तर्षि
मध्यवर्त्ती यथाह हरिवं० ७ अ० “अत्रिर्वसिष्ठोभग-
वान् कश्यपश्च महानृषिः । गौतमश्च भरद्वाजो विश्वा-
मित्रस्तथैव च । तथैव पुत्रो भगवानृचीकस्य महात्मनः ।
सप्तमो जमदग्निश्च ऋषयः साम्प्रता दिवि” शता-
नन्दपिता अहल्यापतिश्च गौतमस्ततोभिन्न एव । तत्-
कथा च” रा० बा० ४८ । ४९ अ० “गौतमस्याश्रमं श्रेष्ठं
पूर्व्वमासीन्महात्मनः इत्यादौ दृश्या
अहल्यापुत्रे ३ शतानन्दे “गौतमश्च शतानन्दः” वीरच० ।
गोतमगोत्रस्य शरद्वतोऽपत्ये ४ कृपाचार्य्ये ५ तस्य भगिन्यां
द्रोणपत्न्यां कृप्यां स्त्री ङीप् । “कृपः स्मृतः स वै तस्मात्
गौतमी च कृपी मता । एते शारद्वताः प्रोक्ता एते ते
गौतमाः स्मृताः” हरिवं ३२ अ० । कृपशब्दे २१९२ पृ०
विवृतिः । “तत आसाद्य तरसा दारुणं गौतमीसुतम्”
(अश्वत्थामानम्) भाग० १ । ७ । ४७ श्लो० । ६ मायादेवीसुते
शाक्यमुनौ अमरः । एकतादीनां मुनीनां ७ पितरि ।
“आसन् पूर्वयुगे राजन्! मुनयोभ्रातरस्त्रयः । एकतश्च
द्वितश्चैव त्रितश्चादित्यसन्निभाः” इत्य पक्रमे “तेषाञ्च
[Page2736-a+ 38]
तपसा प्रीतो नियमेन दमेन च । अभवद् गौतमोनित्यं
पिता धर्म्मरतः सदा” भा० श० ३७ अ० । ८ दुर्गायां
स्त्री मेदि० “गै तमीं कंसभयदां यशोदानन्दवर्द्धिनीम्”
हरिवं०१७ अ० । ९ राक्षसोभेदे स्त्री शब्दर० । तस्येदमि-
त्यण् ङीप् । १० गोदावरीनद्यां स्त्री गौरा० ङीष् । “गौत-
मस्याघनाशिनी” इति गोदावरीस्नानमन्त्रलिङ्गादघनाशाय
तस्यास्तत्सेवितत्वाद्वा तथात्वम्” “ताम्रारुणा वेत्रवती
पर्णाशा गौतमी तु सा । गोदावरी च वेणा च” भा०
आ० १६५ अ० । ११ गोरोचनायाञ्च स्त्री राजनि० । १२ शा-
क्यमुनिप्रणीतविद्यायाम् १३ गौतमप्रणीतायां षोडशप-
दार्थविद्यायाञ्च स्त्री । “अधीत्य गौतमीं विद्यां शृगाल-
त्वमवाप्नुयात् । पुराणान्तरे तद्विद्याध्ययननिषेधः ।
<LEND>
