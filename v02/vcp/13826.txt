<L>13826<pc>2065,a<k1>कुज<k2>कुज
कुज¦ पु० कोः पृथिव्या जायते जन--ड । मङ्गलग्रहे यथा च
तस्य तज्जातत्वं तथा आवनेयशब्दे काशीखण्डवाक्येन
दर्शितम् २ नरकासुरे तस्य वाराहीरूपायाः पृथिव्याउ-
त्पन्नत्वात् तथात्वम् तत्कथा कालिकापुराणे ३६ अ० यथा
“यथा स नरकोजातो धरागर्भे महासुरः । रजस्वलाया
गोत्रायागर्गे वीर्य्येण पोत्रिणः (वराहस्य) । यतोजा-
तस्ततोभूतो देबपुत्रोऽपि सोऽसुरः” इत्युपक्रम्य
“गर्भसंस्थं महावीर्य्यं ज्ञात्वा ब्रह्मादयः सुराः । गर्भ-
एव तदा देवशक्त्या दध्रुश्चिरं दृढम् । यथाकालेऽपि सं-
प्राप्ते नो गर्भाज्जायते स च । ततस्त्यक्तशरीरस्तु वरा-
हस्तनयैः सह । अतीव शोकसन्तप्ता जगद्धात्र्यभवत्
क्षितिः । शोकाकुला सा व्यलपच्चिरकालं मुहुर्मुहुः । प्र-
कृतिस्था क्षितिर्भूता माधवेन प्रबोधिता । ततः का-
लेऽपि संप्राप्ते देवशक्त्या यदा धृतः । न गर्भः प्रसवं याति
तदाऽभूत् पीडिता मही । कठोरगर्भा सा देवी गर्भभारं
न चाशकत् । यदा वोढुं, तदा देवं माधवं शरणं गता
शरण्यं शरणं गत्वा माधवं जगता पतिम् । प्रणम्य
शिरसा देवी वाक्यमेतदुवाच ह” । स्तवप्रसन्नमाधवो-
[Page2065-b+ 38]
क्तिधराप्रत्युक्तिभ्यां त्रेतायुगार्द्धे तदुत्पत्तिकथा-
“इति स्तुतो हृषीकेशोजगद्धात्र्या तदा हरिः । प्रा-
दुर्भूतस्तदा प्राह धरित्रीं दीनमानसाम् । श्रीभगवानुवाच ।
कथं दीनमना देवि! धरित्रि! परिदेवसे । तव वा किङ्कृ-
ता पीडा वेत्तुमिच्छामि तदहम् । मुखन्ते परिशुष्क-
न्तु शरीरं कान्तिवर्जितम् । आकुलं नयनद्वन्द्वं भ्रूवि-
भ्रमविवर्जितम् । ईदृशन्तव रूपन्तु दृष्टपूर्व्वं कदा च न ।
रूपस्य तु विपर्य्यासे दुःखे वीजञ्च भाषय । एतच्छुत्वा वच-
स्तस्य माधवस्य जगत्पतेः । विनयावनता देवी पृथ्वी प्राह-
सगद्गदम् । पृथिव्युवाच । गर्भभारं न संवीढुं माधवा-
हं क्षमाऽधुना । भृशं नित्यं विषीदामि तस्मात्त्वं त्रातु-
मर्हसि । त्वया वराहरूपेण मलिनी (ऋतुमती) कामि-
ता पुरा । तेन कामेन कुक्षौ मे स्मयं गर्भोऽयमास्थितः ।
काले प्राप्ते स गर्भोऽयं न प्रच्यवति माधव! । कठोरगर्भा
तेनाहं पीडितास्मि दिनेदिने । यदि न त्रासि मां देव!
गर्भदुःखाज्जगतपते! । न चिरादेव यास्यामि मृत्योर्व-
शमसंशयम् । कदापि नेदृशोगर्भो धृतोमाधव! वै पुरा ।
योऽचलां चालयति मां सरसीमिव कुञ्जरः । एतच्छ्रुत्वा
वचस्तस्याः पृथिव्याः पृथिवीपतिः । आह्लादयन् प्रत्यु-
वाच हरिस्तप्तां लतामिव । श्रीमगवानुवाच । न धरे
ते महादुःखं चिरस्थायि भविष्यति । श्रुणु येन प्रकारेण
चानुभूतमिदं त्वया । मलिन्या सह सङ्गेन यो गर्भः
संवृतस्त्वया । सोऽभूदसुरसत्वस्तु वृष्टेः (वराहस्य) पुत्रस्तु
दारुणः । ज्ञात्वा तस्य च वृत्तान्तंगर्भस्य द्रुहिणादयः ।
देवीभिः शक्तिभिः सुभ्रूस्तव कुक्षौ सुतं खरम् । सर्गादौ-
यदि जायेत भवत्यास्तादृशः सुतः । भ्रंशयेत् सकलाल्लोँकां
स्त्रीनिमान् ससुरासुरान् । अतस्तस्य बलं वीर्य्यं ज्ञात्वा
ब्रह्मादयः सुराः । प्राक्सृष्टिकाले ते गर्भं तदाऽधुर्जगतां
कृते । अष्टाविंशतिमे प्राप्ते आदिसर्गाच्चतुर्युगे । त्रेता-
युगस्य मध्ये तु सुतं त्वंजनयिष्यसि । यावत् सत्ययुगं
याति त्रेतार्द्धञ्च वरानने! । तावद्वह महागर्भं दत्तः
कालोमया तव । न यावज्जायते धात्रि! गर्भस्ते ह्यति-
दारुणः । तावद्गर्मवती दुःखं न त्वं प्रास्यसि भाविनि!”
“ये च प्रलम्बखरदर्दुररिष्टनुमिमल्लेभकंसयवनाः कुजपौ-
ण्ड्रकाद्याः” भाग० २७, ३६ । “तत्राहृतास्ता नरदेवक-
न्याः कुजेन दृष्ट्वा हरिमार्त्तबन्धुम्” भाग० ३, ३, ८ श्लो० ।
“कुजशुक्रबुधेन्द्दर्कसौम्यशुक्रावनीभुवाम् “ज्यो०” मङ्ग-
लग्रहस्य चारादिकमङ्गारकशब्दे ७९ पृ० उक्तम् । कल्पे
[Page2066-a+ 38]
तदीयभगणादिकमुच्यते “युग्मयुग्मशरनागलोचनव्या-
लषण्णवयमाश्विनोऽसृजः” ९६८२८५२२ सि० शि० ।
कल्पे एतावन्तः कुजस्य भगणाः अस्योपत्त्यादिकं ग्रहभग-
णशब्दे दर्शयिष्यते । तस्य चलोच्चभगणमानञ्च तत्रैवोक्तम्
“अर्कशुक्रबुधपर्य्यया विधेरह्नि कोटिगुणिता रदाब्धयः
४३२००००००० । एतएव शनिजीवभूभुवां कीर्त्तिताश्च गणकै
श्चलोच्चकाः” तत्पातस्य भगणास्तत्रैवोक्ताः “कुभृद्रसाश्विनः”
२६७, तस्य मन्दकेन्द्रभगणमानं निबन्धे “खरामाश्व्य-
हिद्व्यष्टषड्गोद्विदस्राः” २२९६८२८२३० । “शीघ्रकेन्द्र-
भगणाः” गजाद्रिमनुसप्तेन्दुत्र्यश्विखाश्विमिताः” २०२३१७-
१४७८, । तस्य कक्षामानम् श्रीपतिनोक्तं यथा “अष्ठ्य-
ङ्कषण्मनुगजाः क्षितिनन्दनस्य” ८१४६९१५ योजनानि-
मध्यमकुजस्फुटीकरणम् सि० शि० प्रमि० दर्शितं यथा
“दिनगणार्धमथो गुणसंगुणं द्युगणसप्तदशांशविवर्जितम् ।
लवकलादिफलद्वयसंयुतः क्षितिसुतध्रुवकः क्षितिजो
भवेत्” सि० शि० । “अत्रोपपत्तिः । दिनगणार्द्धं भागा इति
प्रत्यहं त्रिंशत् कला गृहीताः । तत् पृथक् त्रिगुणं जातम्
एताः कलाः पूर्वकलामिश्रीकृता जाताः । एतत् कुजगते-
रधिकमतोऽतः कुजगतिं विशोध्य शेषम् । अनेन सप्तदश-
गुणेनैका कला भवति । अत उक्तं द्युगणसप्तदशांशवि-
वर्जितमिति । पूर्वफलेन भागादिनाऽनेन च कलादिना
भौमध्रुवक३३७० युक्तः कुजो भवति । यतोऽयमहर्ग-
णोऽर्काव्दान्तादूर्ध्वमतस्तदुत्थं फलं रविमण्डलान्तिके
योज्यमित्युपपन्नम्” प्रमि०
कुजस्यध्रुवकमानं “तत्रैवखाद्रिरामाग्नयः” ३३७० । तथाच
कलेरारम्भे राशिचक्रस्थविकलाभ्यो ध्रुवकेण हीनतायां
तत्काले ११ । २९ । ३ । ५० । राश्यादि कुजध्रुवकः
तस्य मन्दशीघ्रपरिधी तत्रैव उक्तौ यथा
“मन्दोच्चनीचपरिधिस्त्रिलवोनशक्र १४ भागा रवेर्जिन
२४ कलोन ३२ रदा हिमांशोः । खाश्वा ७० भुजङ्गदहना
३८ अमरा ३३ भवाश्च ११ पूर्णेषवो ५० निगदिताः क्षितिजा-
“दिकानाम् सि० शि०” इह ग्रहफलोपपत्त्यर्थं मन्दोच्चनी-
चवृत्तानि पूर्वैः कल्पितानि तेषां प्रमाणान्येतावन्तो
भागाः । अत्रोपपत्तिः ग्रहस्य यन्त्रवेधविधिना यत्
परमं फलमुत्पद्यते तस्य ज्या परमा फलज्या परमफल-
ज्याऽन्त्यफलज्या चोच्यते । अन्त्यफलज्यातुल्यव्यासार्द्धेन
यद्दृत्तमुत्पद्यते तन्नीचोच्चवृत्तम् । तत्परिधिस्त्रैराशिकेन ।
याद त्रिज्यव्यासार्द्धे भांशाः परिधिस्तदान्त्यफलव्यासार्धे
[Page2066-b+ 38]
किमिति लब्धं परिधिभागाः । एवमर्कादीनां त्रिलवोन-
शक्रा इत्यादय उत्पद्यन्ते । अथ भौमादीनां चलपरि-
धीनाह” प्रभि० । “एषां चलाः कृतजिना २४४ स्त्रिलबेन
हीना दन्तेषवो ५३२ वसुरसा ६८ वसुवाणदस्राः २५८ ।
पूर्णाब्धयो ४० ऽथ भृगुजस्य तु मन्दकेन्द्र--दोःशिञ्जिनी
द्विगुणिता त्रिगुणेन भक्ता । लब्धेन मन्दपरिधीरहितः
स्फुटः स्यात् तच्छ्रीघ्रकेन्द्रभुजमौर्व्यथ वाणनिघ्नी ।
त्रिज्योद्धृताशुपरिधिः फलयुक् स्फुटः स्याद्भौमाशुके-
न्द्रपदगम्यगताल्पजीवा । त्र्यंशोनशैल ७ गुणितार्व ७ युतस्य
राशेर्मौर्व्योद्धृताप्तलबहीनयुतं मृदूच्चम् । भौमस्य
कर्किमकरादिगते स्वकेन्द्रे लब्धांशकैर्विरहितः परिधिस्तु
शैध्य्रः” ।
मौमस्य भूमध्यादुच्छ्रितियोजनानि सि० शि० “गोकुरसञ्च
षण्णवसूर्य्यसंख्याः” १२९६६१९ । तस्य कालांशाः शैलभुवः
१७ । अस्य क्षेत्रं मेषवृश्चिकौ, उच्चंमकरः परमोच्चं मक-
रस्याष्टाविंशोऽंशः । नीचः कर्कटः तदीयाष्टाविंशोऽंशः
सुनीचः । मूलत्रिकोणं मेषस्य दशमींऽशः । रविचन्द्र
जीवामित्राणि बुधोरिपुः, शुक्रशनी समौ । चतुर्थे अष्टमे
चास्य पूर्ण्णदृष्टिः । विषमराशिषु मेषमिथुनादिषु
प्रथमपञ्चांशा अस्य त्रिंशाशाः समराशिषु
वृषकर्कटादिषु शेषपञ्चांशा अस्य त्रिंशाशाः । अष्टो-
त्तरीयनाक्षत्रिकदशायां तस्य अष्टौ वर्षा दशाभोग
कालः । विंशोत्तरीयनाक्षत्रिकदशायां तु सप्त वर्षाः । न-
क्षत्रकक्षायाम् अयं शनेरधस्तृतीयकक्षायां वर्त्तते, अयं
रवितस्तृतीयवारेशः । अयं दक्षिणाशाधिपतिः अतस्त-
द्वारे दक्षिणद्दिग्गतिः प्रशस्ता । अयं पापग्रहः
क्षत्रियवर्ण्णः भारद्वाजगोत्रः अवन्तिदेशभवः मे-
षवाहनः चतुर्भुजः रक्तवर्ण्णः । तस्य स्कन्दोऽधिदेवता पृ-
थिवी प्रत्यधिदेवता । पूकने रक्तचन्दनं रक्तवस्त्रम् ज-
वादिरक्तपुष्पं सर्ज्जरसयुक्तसिह्लकं धूपः, यावकं नैविद्यं
पूगं फलम् प्रबालं रत्नंरक्तवृषभो दक्षिणा । तस्य दौ-
स्थ्योपशमनाय विप्राय रक्तवृषभं रक्तवस्त्रं प्रबालं दद्यात्
स्वयं वा प्रबालं धारयेत् । अनन्तमूलं वा धारयेत् । होमे
धूमकेतुरग्निः खादिरी समित् । कुजवारे दिवा २ यामार्द्धे
वारवेला ६ षष्ठे कालवेला रात्रौ ३ तृतींये कालवेला । अयं
पुंग्रहः दक्षिणदिग्बली । अयं रजोगुणप्रकृतिः, तिक्त-
रसाप्रधानः सामवेदाधिपः तरुणमूर्त्तिः पैत्तिकः कृशमध्यः ।
अस्य राशिभोगकालः ४५ दिनानिऽजन्मराशितः षष्ठे तृतीये
[Page2067-a+ 38]
एकादशे चायं शुभः । “विक्रमायरिपुगः कुजःशुभः स्यात्तदा-
न्त्यसुतधर्म्पगैः खगैः । चेन्न विद्ध इनसृनुरप्यसौ” ज्यो० त०
उक्तस्थानेषु अन्यग्रहासत्त्वे शुभदः अन्त्यसुतधर्म्मस्थितीऽयं
क्रमेण तृतीयैकादशषष्ठेषु अन्यग्रहैः स्थितैर्वामवेधेन शुद्धः
“रक्तस्रावविषास्त्रकर्म्महुततुक्कार्य्यं विवादं रणं कु-
र्य्याद्द्वन्द्वविधिं सुदुष्टदमनम् सेतुप्रभेदं तथा । वृक्षच्छे-
दनभेदनानि मृगयां चौर्य्यं तथा साहसं सेनान्यं
कृषिकर्म्म धातुकरणं भौमस्य लग्नेऽह्नि वा” ज्यो० त० ।
उक्तकर्म्म तद्वारे तल्लग्ने च शुभदम् । कर्कटराशौ रात्रौ
वर्षप्रवेशेऽयं त्रिराशिपतिः, वृश्चिकलग्ने दिने वर्षप्रवेशे
अयं त्रिराशिपतिः, मकरराशौ वर्षप्रवेशे दिवानिशोरयं
त्रिराशिपतिः वर्षलग्नात् षष्ठस्थानमस्य हर्षपदम् मूलं
नी० ता० दृश्यम् । अन्यद्ग्रहशब्दे वक्ष्यते
<LEND>
