<L>28786<pc>4066,a<k1>निद्रा<k2>निद्रा
निद्रा¦ स्त्री नि + द्रा--भावे अ । १ शयने स्वप्ने । निद्रा च
कालाग्निरुद्रपत्नी यथा “कालाग्निरुद्रपत्नी च निद्रा
सा सिद्धयोगिनी । सर्वलोकाः समाच्छन्ना यया योगेन
रात्रिषु” इति । रात्रिषु योगेन सम्बन्धेन । २ तत्त्वा-
प्रतिबोधे । ३ अभावप्रत्ययालम्बनायां वृत्तौ चतसृणां
वृत्तीनामभावस्य प्रत्ययः कारणं तमोगुणस्तदालम्बना-
वृत्तिरेव निद्रा न तु ज्ञानाद्यभावमात्रम् । सत्वरज
उभयविरोधिन्यां तमोगुणालम्बनायां ४ वृत्तौ । “निद्रा-
भिमानिनी काली तामसी शक्तिरिष्यते । यदा तु
मनसि क्लान्ते कर्मात्मानः क्लमान्विताः । विषयेभ्यो निव-
र्त्तन्ते तदा स्वपिति मानवः” । कर्मात्मानः उभयविधा-
नीन्द्रियाणि “सुखं स्वपित्यनृणवान् व्याधिमुक्तश्च यो
नरः । सावकाशस्तु यो भुङ्क्ते यस्तु दारैर्न शङ्कितः ।
कुतो निद्रा दरिद्रस्य परप्रेष्यकरस्य च । परनारीप्रस-
क्तस्य परद्रव्यहरस्य च” निद्रा च मेध्या नाडीसंयोग-
रूपेति नैयायिका चित्तवृत्तिभेद इति योगाचार्य्या यथा
“वृत्तयः पञ्चतय्यः क्लिष्टाऽक्लिष्टाः” “प्रमाणविर्य्ययविकल्प
निद्रास्मृतयः पा० सू० वृत्तीः पञ्चधा विभज्य “अभा
वप्रत्ययावलम्बना वृत्तिर्निद्रा” सू० निद्रावृत्तिर्लक्षिता ५ सा
च सम्प्रबोधे प्रत्यवमर्शात्प्रत्ययविशेषः कथं? सुखमह-
मस्वाप्सं प्रसन्नं मे मनः प्रज्ञां मे विशदीकरोति ।
दुःखमहमस्वाप्सं स्त्यानं मे मनोभ्रमत्यनवस्थितम् ।
गाढं मूढोऽहमस्वाप्सं गुरूणि मे गात्राणि क्लान्तं मे
चिचमलसं मुषितमिव तिष्ठतीति । स स्वल्वयं प्रबुद्धस्य
प्रत्यवमर्शो न स्यात् असति प्रत्ययानुभवे तदाश्रिताः
स्मृतयश्च तद्विषया न स्युः । तस्मात्प्रत्ययविशेषो निद्रा ।
सा च समाधावितरप्रत्ययवन्निरोद्धव्येति” भा० “अधिकृतं
हि वृत्तिपदमनुवादकं प्रमाणविपर्यविकल्पस्मृतीनां वृ-
त्तित्वं प्रतिपरीक्षकाणामविप्रतिपत्तेरतस्तदनूद्यते विशेष
विघानायं निद्रायास्तु वृत्तित्वे परीक्षकाणां विप्रतिपत्ते-
रिति वृत्तित्वं विधेयम् । न च प्रकृतमनुवादकं विधा-
नाय कल्पत इति पुनर्वृत्तिग्रहणम् जाग्रत्स्वप्रवृत्ती-
[Page4066-b+ 38]
नामभावस्तस्य प्रत्ययः कारणं बुद्धिसत्वाच्छादकं तमस्त-
देवालम्बनं विषयो यस्याः सा तथोक्ता वृत्तिर्निद्रा ।
बुद्धिसत्वे हि त्रिगुणे यदा सत्वरजसी अभिभूय समस्त-
कारणावरकमाविरस्ति तमस्तदा बुद्धेर्विषयाकारपरिणा-
माभावादुद्धूततमोमयोः वुद्धिमवबुध्यमानः पुरुषः सुषु-
प्तोऽन्तःसंज्ञ इत्युच्यते । कस्मात्पुनर्निरुद्धकैवल्ययो-
रिव वृत्त्यभाव एव न निद्रेत्यत आह । सा च सम्प्रबोधे
प्रत्यवमर्शात्सोपपत्तिकात् स्मरणात्प्रत्ययविशेषः । कथं?
यदा हि सत्वसचिवन्तम आविरस्ति तदेदृशः प्रत्यवमर्श
सुप्तोत्थितस्य भवति । सुखमहमस्वाप्सम्प्रसन्नं मनः
प्रज्ञां मे विशदीकरोति स्वच्छीकरोति इति यदा तु
रजःसचिवन्तमः आविरस्ति तदेदृशः प्रत्यवमश
इत्याह । दुःखमहमस्वापसं स्त्यानम् अकर्मण्यं मे मनः
कस्मात् यतो भ्रमत्यनवस्थितम् । नितान्ताभिमूतरजः
सत्वे तमःसमुल्लासे स्वापे प्रबुद्धस्य प्रत्यवमर्शमाह ।
गाढं मूढोऽहमस्वाप्सं गुरूणि मे गात्राणि क्लान्तं
मे चित्तमलसम्मुषितमिव तिष्ठतीति । साध्यव्यति-
रेके हेतुव्यतिरेकमाह । स खल्ययमिति । प्रबुद्धस्य
प्रबुद्धमात्रस्य तदाश्रिताश्चेति बोधकाले प्रत्ययानुवृत्त्य-
भावे कारणानुभव इत्यर्थः । ननु प्रमाणादयो व्युत्थान-
चित्ताधिकरणा निरुध्यन्तां समाधिप्रतिपक्षत्वान्निद्रा-
यास्त्वेकाग्रवृत्तितुल्याया कथं समाधिप्रतिपक्षतेत्यत
आह । स च समाधाविरिति । एकाग्रतुल्यापि ताम-
सत्वेन निद्रा सवीजनिर्वीजसमाधिप्रतिपक्ष इति सापि
निरोद्धव्येत्यर्थः” विवरणम् । इयञ्च वेदान्तिमिः सुषुप्ति
रित्यभिधीयते ।
<LEND>
