<L>13515<pc>2039,a<k1>काश्यप<k2>काश्यप
काश्यप¦ न० काश्यं मद्यं पिबत्यत्र पा--घञर्थे क । १ मांसे हेम-
च० । मांसस्य मद्यपानाव्यभिचारात्तथात्वम् । काश्यं
राजभेदं पाति नरकात् पा--क । काश्यस्य नृपस्य
२ पुत्रभेदे काश्यशब्दे उदा० । कश्यपस्य गोत्रापत्यम् विदा०
अञ् । ३ कश्यपगोत्रापत्ये पुंस्त्री । ४ कणादे मुनौ पु०
त्रिका० । ५ मृगभेदे पुंस्त्री मेदि० स्त्रियां जातित्वात्
ङीष् । कश्यपस्येदम् अण् । ६ कश्यपसम्बन्धिनि त्रि०
“एष एव दितेर्गर्भ ओजः काश्यपमर्पितम्” भाग० ३, १५,
११ श्लो० । स्त्रियां ङीप् । सा च ७ पृथिव्याम् स्त्री तस्याः
तत्सम्बन्धितया तत्सुतत्वकथा भा० आनु० १५४ अ० उक्ता
यथा “इमां भूमिं द्विजातिभ्यो दित्सुर्वै दक्षिणां पुरा ।
अङ्गो नाम नृपो राजंस्ततश्चिन्तां मही ययौ । धारि-
णीं सर्वभूतानामयं प्राप्य बरो नृपः । कथमिच्छति मां
दातुं द्विजेभ्यो ब्रह्मणः सुताम् । साऽहं त्यक्त्वा गमि-
ष्यामि भूमित्वं ब्रह्मणः पदम् । अयं सराष्ट्रो नृपतिर्म्मा
[Page2039-b+ 38]
भूदिति ततोऽगमत् । ततस्तां कश्यपो दृष्ट्वा व्रजन्ती
पृथिवीं तथा । प्रविवेश महीं सद्यो मुक्त्वात्मानं समाहि-
तः । ऋद्धा सा सर्वतो जज्ञे तृणौषधिसमन्विता । धर्म्मोत्तरा
नष्टभया भूमिरासीत्ततो नृप! । एवं वर्षसहस्राणि दिव्या-
नि सततं नृप! । त्रिंशतः काश्यपो राजन्! भूमिरासी-
दतन्द्रिता । अथागम्य महाराज! नमस्कृत्य च कश्य-
पम् । पृथिवी काश्यपी जज्ञे सुता तस्य महात्मनः” ।
८ तद्गोत्रापत्यस्त्रियां स्त्री ङीप् “काश्यपीबालाक्यमाठरी
पुत्रात् काश्यपीबालाक्यमाठरीपुत्रः” शत० व्रा० १४, ९, ४, ३१०
९ कश्यपपत्न्यां स्त्री काश्यपेयः । कश्यपगोत्रोत्पन्ने
विषचिकित्साभिज्ञे १० ऋषिभेदे पु० तत्कथा भा० आ०
४२ अ० यथा
“काश्यपोऽभ्यागमद्विद्वांस्तं राजानं चिकित्सितुम् ।
श्रुतं हि तेन तदभूद्यथा तं राजसत्तमम् । तक्षकः
पन्नगगश्रेष्ठो नेष्यते यमसादनम् । तं दष्टं पन्नगेन्द्रेण
करिष्येऽहमपज्वरम् । तत्र मेऽर्थश्च धर्म्मश्च भवितेति
विचिन्तयन् । तं ददर्श च नागेन्द्रस्तक्षकः काश्यपं पथि ।
गच्छन्तमेकमनसं द्विजो भूत्वा वयोऽतिगः । तमव्रवीत्
पन्नगेन्द्रः काश्यपं मुनिपुङ्गवम् । क्व भवांस्त्वरितो याति
किञ्च कार्य्यं चिकीर्षति । काश्यप उवाच! नृपं कुरु-
कुलोत्पन्नं परीक्षितमरिन्दमम्! तक्षकः पन्नगश्रेष्ठस्ते-
जसाद्य प्रधक्ष्यति । तं दष्टं पन्नगेन्द्रेण तेनाग्निसमते-
जसा । पाण्डवानां कुलकरं राजानममितौजसम् ।
गच्छामि त्वरितं सौम्य! सद्यः कर्त्तुमपज्वरम् । तक्षक
उवाच । अहं स तक्षको व्रह्मंस्तं धक्ष्यामि महीपतिम् ।
निवर्त्तस्व न शक्तस्त्वं मया दष्टं चिकित्सितुम् । काश्य-
प उवाव । अहं तं नृपतिं गत्वा त्वया दष्टमपज्वरम् ।
करिष्यामीति मे वुद्धिर्विद्याबलसमन्वितः ।
तक्षक उवाच । यदि दष्टं मयेह त्वं शक्तः किञ्चिच्चिकित्-
सितुम् । ततो वृक्षं मया दष्टमिर्म जीवय काश्यप! । परं
मन्त्रवलं यत्ते तद्दर्शय यतस्व च । न्यग्रोधमेनं धक्ष्यामि
पश्यतस्ते द्विजोत्तम! । काश्यप उवाच । दश नागेन्द्र!
वृक्षं त्वं यद्येतदभिमन्यसे । अहमेनं त्वया दष्टं जीव-
यिष्ये भुजङ्गम! । सौतिरुवाच । एवमुक्तः स नागेन्द्रः
काश्यपेन महात्मना । अदशद्वृक्षमभ्येत्य न्यग्रोधं पन्न-
गोत्तमः । म वृक्षस्तेन दष्टस्तु पन्नगेन महात्मना ।
आशीविषविषोपेतः प्रजज्वाल समन्ततः । तं दग्ध्वा स
नगं नागः काश्यपं पुनरब्रवीत् । कुरु यत्नं द्विजश्रेष्ठ!
[Page2040-a+ 38]
जीवयैनं वनस्पतिम् । सौतिरुवाच । भस्मीभूतं ततो
वृक्षं पन्नगेन्द्रस्य तेजसा । सर्वं भस्म समाहृत्य काश्यपो
वाक्यमब्रवीत् । विद्याबलं पन्नगेन्द्र! पश्य मेऽद्य वन-
स्पतौ । अहं सञ्जीवयाम्येनं पश्यतस्ते भुजङ्गम! । ततः
स भगवान् विद्वान् काश्यपो द्विजसत्तमः । भस्मराशी-
कृतं वृक्षं विद्यया समजीवयत् । अङ्कुरं कृतवांस्तत्र ततः
पर्णद्वयान्वितम् । पलाशिनं शाखिनञ्च तथा विटपिनं
पुनः । तं दृष्ट्वा जीवितं वृक्षं काश्यपेन महात्मना ।
उवाच तक्षको व्रह्मन्नैतदत्यद्भुतं त्वयि । द्विजेन्द्र! यद्विषं
हन्या मम वा मद्विधस्य वा । कं त्वमर्थमभिप्रेप्सुर्यासि
तत्र तपोधन! । यत्तेऽभिलषितं प्राप्तुं फलं तस्मान्नृपोत्त-
मात् । अहमेव प्रदास्यामि तत्ते यद्यपि दुर्लभम् । विप्र-
शापाभिभूते च क्षीणायुषि नराधिपे । घटमानस्य ते
विप्र! सिद्धिः सशयिता भवेत् । ततो यशः प्रदीप्तन्ते त्रिषु
लोकेषु विश्रुतम् । निरंशुरिव वर्म्मांशुरन्तर्द्धानमितो
व्रजेत् । काश्यप उवाच । धनार्थी याम्यहं तत्र तन्मे
देहि भुजङ्गम! । ततोऽहं विनिवर्त्तिष्ये स्वापतेयं प्रगृह्य वै ।
तक्षक उवाच । यावद्धनं प्रार्थयसे तस्माद्राज्ञस्ततोऽधिकम् ।
अहमेव प्रदास्यामि निवर्त्तस्व द्विजोत्तम! । सौतिरुवाच ।
तक्षकस्य वचः श्रुत्वा काश्यपो द्विजसत्तर्मः । प्रदध्यौ सुम-
हातेजा राजानं प्रति बुद्धिमान् । दिव्यज्ञानात् स तेजस्वी
ज्ञात्वा तं नृपतिं तदा । क्षीणायुषं पाण्डवेयमपावर्त्तत
काश्यपः” ।
<LEND>
