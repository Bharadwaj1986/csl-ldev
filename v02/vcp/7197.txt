<L>7197<pc>0759,b<k1>आभ्युदयिक<k2>आभ्युदयिक
आभ्युदयिक¦ न० अभ्युदयः प्रयोजनमस्य ठक् । २ वृद्धिनिमित्ते
श्राद्धभेदे तत्र छन्दोगानामाभ्युयिकश्राद्धविधिर्गोभिल-
सूत्रछन्दोगपरिशिष्टयोरुक्तः यथा ।
गोभिलः । “अथाभ्युदयिके श्राद्धे युग्भानाशयेत् ।
प्रदक्षिणमुपचारः ऋजवो दर्भाः यवैस्तिलार्थः सम्पन्न-
मिति तृप्तिप्रश्नः दधिबदराक्षतमिश्राः पिण्डाः नान्दी-
मुखाः पितरः प्रीयन्तामिति दैवे वाचयित्वा नान्दी-
मखेभ्यः पितृभ्यः पितामहेभ्यः प्रपितामहेभ्यो माता-
महेभ्यः प्रमातामहेभ्यो वृद्धप्रमातामहेभ्यश्च प्रीयन्तां, न
खधाञ्च प्रयुञ्जीत” इति । “आध्युदयिके अभ्युदयनिमि-
त्तके अभ्युदय इष्टलाभः विवाहादिः तदर्थं श्राद्धं
आभ्युदयिकम् । तच्च भूतभविष्यद्भेदेन द्विविधं तत्र भूतं
पुत्रजन्मादि भविष्यद्विवाहादि एवञ्च श्राद्धविवेकादो श्रा-
द्धभेदगणने वृद्धिश्राद्धत्वेन कर्म्माङ्गत्वेन च यदुभयत्व-
मुक्तं तदुभयमेवाभ्युदयिकत्वेनोपपन्नं तेनाभिलापे आ-
भ्युदयिकश्राद्धमिति प्रयोज्यम् । तत्र यवैस्तिलार्थैत्यनेन
पार्वणश्राद्धप्राप्ततिलस्थाने यवविधानादाभ्युदयिकस्यापि
पार्व्वणप्रकृतिकत्वं प्रतीयते । अन्यथा तिलार्थैत्युपा-
दानं व्यर्थं स्यात् । ततश्च पार्वण्णप्रकृतिकत्वेन पितृपक्षेऽ-
युग्मब्राह्मणप्राप्तौ तन्निरासाय पितृपक्षे ब्राह्मणयुग्मत्वो-
पदेशः । दैवे युग्मत्वस्य पार्व्वणत्वेन प्राप्तत्वान्न तदर्थोपदेशः
“अपसव्यं ततः कृत्वा पितॄणामप्रदक्षिणम्” इति याज्ञ-
वल्क्यवचनेन देवकर्म्मानन्तरं पितृकर्म्मकरणे प्राप्तवामो-
पचारनिरासाय प्रदक्षिणमुपचारस्तेन दैवपितृकर्म्मकर-
णाय दक्षिणावर्त्तेन गन्तव्यम् । द्विगुणभुग्नत्वनिरासाय
ऋजवोदर्भा इति ऋजुत्वोपदेशः । तृप्ताः स्थ इत्यनेन
तृप्तिप्रश्ने सम्पन्नमिति प्रष्टव्यं योग्यत्वात् सम्पन्नमिति
प्राप्ते वक्ष्यमाणच्छन्दोगपरिशिष्टवचनाच्च सुसम्प्रन्नमित्यु-
[Page0760-a+ 38]
त्तरम् । एतद्दर्भमयब्राह्मपक्षेऽप्यबावितत्वाद्वाच्यम् । दधि-
बदराक्षतमिश्राइत्यनेन दध्यादिमिश्रणमावश्यकम् । अक्षतो-
यवः “अक्षताश्च यवाः प्रोक्ता भृष्टा धाना भवन्ति ते” इति
भट्टनारायणधृतकोषात् अतएव वक्ष्यमाणच्छन्दोगपरिशिष्ट-
वचनेऽक्षतमनुक्त्वा “संयोज्य यवकर्कन्धूदधिभिरिति” निः-
सन्दिग्धमुक्तम् । स्वधावाचनप्रश्ननिवृत्तये नान्दीमुखाः
पितरः प्रीयन्तामित्युपदेशः । तत्र स्वधां वाचयिष्य इति
पितृपक्षएवप्रश्नः । अतएवतन्निवृत्तये दैव इति । देवपक्षे
नान्दीमुखाः पितरः प्रीयन्तामिति प्रश्नः । उत्तरञ्च
प्रीयन्तामिति । ततः पितृपक्षे स्वधावाचनस्थानीयत्वेन
वृद्धप्रमातामहे यश्चेति चकारनिर्द्देशेन च स्वधोच्यतामि-
तिवत् प्रत्येकमेव प्रीयन्तामिति पृच्छेत् । प्रत्युत्तरञ्च
अस्तु स्वधेति वत् तन्तेणैव प्रीयन्तामिति । अत्र नान्दी-
मुखाः पितरैत्यादि नान्दीमुखेभ्यः पितृभ्यः इति नि-
र्देशेन च “नान्दीमुखं पितृगणमिति” विष्णुपुराणेन च
“मातामहेभ्यश्च तथा नान्दीमुखेभ्य एव चेति” ब्रह्मपुराणे
च नान्दीमुखपदश्रुतेस्तद्विशेषणविशिष्टस्यैवाभ्युदयिके देव-
त्वात्वं ततश्चात्रापि प्रीयन्तामितिवन्नान्दीमुखेभ्यः प्रपिता-
महेभ्य इत्यादि वाच्यम्” श्रा० त० रघु० । छन्दोग० “कर्मा-
दिषु तु सर्वेषु मातरः सगणाधिपाः । पूजनीयाः प्रयत्नेन
पूजिताः पूजयन्ति ताः । प्रतिमासु च शुभ्रासु लिखिता
वा पटादिषु । अपि वाक्षतपुञ्जेषु नैवेद्यैश्च पृथग्विधैः ।
कुड्यलग्नां वसोर्धारां सप्त वारान् घृतेन तु । कारयत्
पञ्च वारान् वा नातिनीचां नचोच्छ्रितम । आयुष्मा-
निति शान्त्यर्थं जत्वा तत्र समाहितः । षड्भ्यः पितृ-
भ्यस्तदनु श्राद्धदानमुपक्रमेत् । वशिष्ठोक्तकिधिः कृत्स्नो-
द्रष्टव्योऽत्र निरामिषः । अतःपरं प्रवक्ष्यामि विशेष
इह यो भवेत् । प्रातरामन्त्यितान् विप्रान् युग्मानुभय-
तस्तथा । उपवेश्य कुशान्दद्यात् ऋजूनेव हि पाणिना”
तथा “निपातोन हि सव्यस्य जानुनो विद्यते क्वचित् ।
सदा परिचरेद्भक्त्या पितृनप्यत्र दैववत् । पितृभ्य इति
दत्तेषु उपवेश्य कुशेषु तान् । गोत्रनामभिरामन्त्र्य पितॄ-
नर्घ्यं प्रदापयेत् । नात्रापसव्यकरणं न पित्र्यं तीर्थमि-
ष्यते । पात्राणां पूरणादीनि दैवेनैव तु कारयेत् ।
ज्येष्ठोत्तरकरान् युग्मान् कराग्राग्रप्रवित्रकान् । कृत्वार्घ्यं
सम्प्रदातव्यं नैकैकस्यात्र दीयते । मधुमध्विति यस्तत्र
त्रिर्जपोऽशितुमिच्छनाम् । गायत्र्यनन्तरं सोऽत्र मधुमन्त्र-
विवर्ज्जितः । नचाश्नत्सु जपेदत्र कदाचित् पितृसंहि-
[Page0760-b+ 38]
ताम् । अन्यएव जपः कार्य्यः सोमसामादिकः शुभः ।
प्रकारोऽन्नस्य यस्तत्र तिलवद्यववत्तथा । उच्छिष्टसन्निधौ
सोऽत्र तृप्तेषु विपरीतकः । सम्पन्नमिति तृप्ताः स्मः
प्रश्नस्यानु विधीयते । सुसम्पन्नमितिप्रोक्ते शेवमन्नं निवे-
दयेत् । प्रागग्रेष्वथ दर्भेषु आद्यमामन्त्र्य पूर्ववत् । अपः
क्षिपेन्मूलदेशेऽवनेनिक्ष्वेति निस्तिलाः । द्वितोयञ्च तृती-
यञ्च मध्यदेशाग्रदेशयोः । मातामहप्रभृतींस्तु एतेषामेव
वामतः । सर्वस्मादन्नमुद्धृत्य व्यञ्जनैरुपसिच्य च । संयोज्य
यवकर्कन्धूदधिभिः प्राङ्मुस्वस्थितः । अवनेजनवत् पिण्डान्
दत्त्वा विल्वप्रमाणकान् । तत्पात्रक्षालनेनाथ पुनरप्यव-
नेजयेत् । उत्तरोत्तरदानेन पिण्डानामुत्तरोत्तरम् । भवे-
दधश्चाधरणामधोऽधः श्राद्धकर्म्मसु । तस्मात् श्राद्धेषु सर्वेषु
वृद्धिमत्स्वितरेषु च । मूलमध्याग्रदेशेषु ईषत्सक्तांश्च नि-
र्वपेत् । गन्धादीन्निः क्षिपेत् तूष्णीं तत आचामयेत् द्विजान् ।
अन्यत्राप्येषएव स्यात् यवादिरहितो विधिः । दक्षिणा-
प्लवने देशे दक्षिणाभिमुखस्य तु । दक्षिणाग्रेषु दर्भेषु एषो-
ऽन्यत्र विधिः स्मृतः । अथाग्रभूमिमासिञ्चेत् सुसुप्रोक्षि-
तमस्त्विति । शिवा आपः सन्त्विति च युग्मानेवोदकेन च ।
सौमनस्यमस्त्विति च पुष्पदानमनन्तरम् । अक्षतञ्चा-
रिष्टञ्चास्त्वित्यक्षतानपि दापयेत् । अक्षय्योदकदानन्तु
अर्घ्यदानवदिष्यते । षष्ठ्यैव नित्यं तत् कुर्य्यान्न चतुर्थ्या कदा-
चन । प्रार्थनासु प्रतिप्रोक्ते सर्वास्वेव द्विजोत्तमैः । पवि-
त्रान्तर्हितान् पिण्डान् सिञ्चेदुत्तानपात्रकृत् । युग्मा-
नेव स्वस्तिवाच्यानङ्गुष्ठग्रहणं सदा । कृत्वा धूर्य्यस्य
विप्रस्य प्रणम्यानुव्रजेत्ततः” ।
अत्र षड्भ्य इति कीर्त्तनं छन्दोगानां मातृपक्षनिरासार्थम्
अन्यवेदिनां तु मातृपक्षाधिक्यमत्रास्ति “मातृश्राद्धं
तु पूर्व्वं स्यात् पितॄणां तदनन्तरम् । ततो मातामहानाञ्च
वृद्धौ वृद्धौ भवेत् तथा” श्रा० त० शातातपोक्तेः
<फ्>कुत्र कुत्राभ्युदयिकं कर्त्तव्यं तद्दर्शितं नि० सि०
ब्राह्मे “जन्मन्यथोपनयने विवाहे पुत्रकस्य च । पितॄ-
न्नान्दीमुखान्नाम तर्पयेद्विधिपूर्व्वकम् । वेदव्रतेषु चाधान
यज्ञपुंसवनेषु च । नबान्नभोजने स्नाने ऊढायाः प्रथमार्तवे ।
देवारामतडागादिप्रतिष्ठासूत्सवेषुच । राजाभिषेके बाला-
न्नभोजने वृद्धिसंज्ञकान् । वनस्थाद्याश्रमं गच्छन् पूर्व्वेद्युःस्व-
धया पितृन् । पूर्बोक्तविधिना सम्यक् तर्पयेत् कर्मसिद्धये” ।
विष्णुपुराणे “यज्ञोद्वाहप्रतिष्ठासु मेखलाबन्धमोक्षयोः ।
पुत्रजन्मवृषोत्सर्गे वृद्धिश्राद्धं समाचरेत्” बह्वृचकारिका-
[Page0761-a+ 38]
याम् “स्यादाभ्युदयिकं श्राद्धं वृद्धियुक्तेषु कर्मसु । पुंसवन-
सीमन्तचौलोपनयनेष्विह । विवाहे चानलाधेयप्रभृतिश्रौत-
कर्मणि । इदं श्राद्धं प्रकुर्वन्ति द्विजा वृद्धिनिमित्तकम् ।
अन्यैः षोडशसंस्कारसरण्यादिष्वपीष्यते । वाप्याद्यु द्याप-
नादौ तु कुर्युः पूर्त्तनिमित्तकम्” वोपदेवकालादर्शौ “सोम-
न्तव्रतचौलनामकरणान्नप्राशनोपायनस्नानाथानविवाहयज्ञ-
तनयोत्पत्तिप्रतिष्ठासु च । पुंसूत्यावसथप्रवेशनसुताद्यास्या-
वलोकाश्रमस्वीकारक्षितिपाभिषेकदयिताद्यर्त्तौ च नान्दी-
मुखम्” श्राद्धकौमुद्यां निर्णयामृते च मात्स्ये “अन्नप्राशे
च सोमन्ते पुत्रोत्पत्तिनिमित्तके । पुं सवे च निषेके च
नववेश्मप्रवेशने । देववृक्षजलादीनां प्रतिष्ठायां विशेषतः ।
तीर्थयात्रावृषोत्सर्गे वृद्धिश्राद्धं प्रकीर्त्तितम् । तत्र गर्भाधाने
आभ्युदयिकं छन्दोगेतरपरं यथोक्तं श्राद्धतत्त्वे
छन्दो० प० । वृषोत्सर्गे वृद्धिश्राद्धं काम्य विषयम् ।
अशौचान्तद्वितीयदिनादिविहिते न वृद्धिश्राद्धमिति
भेदः । “असकृद्यानि कर्म्माणि क्रियेरन् कर्म्मका-
रिणा । प्रतिप्रयीगं नैव स्युर्म्मातरः श्राद्धमेव च । आधाने
होमयज्ञे च वैश्वदेवे तथैवच । बलिकर्म्मणि दर्शे च पौर्ण-
मासे तथैव च । नवयज्ञे च यज्ञज्ञा वदन्त्येवं मनीषिणः ।
एकमेव भवेत् श्राद्धमेतेषु न पृथक् पृथक् । नाष्टकासु
भवेत् श्राद्धं न श्राद्धे श्राद्धमिष्पते । न सोष्यन्तीजात-
कर्म्म प्रोषितागतकर्म्मसु । विवाहादिः कर्म्मगणो य उक्तो
गर्भाधानं शुश्रम यस्य चान्ते । विवाहादावेकमेवात्र
कुर्य्यात् श्राद्धं नादौ कर्म्मणः कर्म्मणः स्यात् । तथागणशः
क्रियसाणेषु मातृभ्यः पूजनं सकृत् । सकृदेव भवेत् श्राद्ध-
मादौ न पृथगादिषु । यत्र यत्र भवेत् श्राद्धं तत्र तत्रैव
मातरः” । इदं चावश्यकम् । “वृद्धौ न तर्पिताये वै
पितरो गृहमेधिभिः । तद्धीनमफलं ज्ञेयमासुरोविधिरेव
स” इति शातातपोक्तेः । “अष्टकामास्याभ्युदयास्तीर्थ
पात्रोपपत्तयः । पितॄणामतिरेकोऽयं मासिकान्नात्ध्रुवः
स्मृत इति देवी० पु० उक्तेश्च ध्रुव आवश्यक इति श्रा० त०
रधु० । अत्र श्राद्धत्रयमाह शाता० । “मातृश्राद्धं तु पूर्व्वं
स्यात् पितॄणां तदनन्तरम् ततो मातामहानाञ्च वृद्धौ श्राद्ध-
त्रयं स्मृतम्” तत्कालमाह पृथ्वीचन्द्रोदये गार्ग्यः “मातृ-
श्राद्धं तु पूर्वेद्युः कर्माहनि तु पैतृकम् । मातामहं
चोत्तरेद्युर्वृद्धौ श्राद्धत्रयं स्मृतम्” । अत्राप्यशक्तौ स एव
“पृथक्दिनेष्वशक्तश्चेदेकस्मिन् पूर्ववासरे । श्राद्धत्रय
प्रकुर्व्वीत वैश्वदेवं तु तान्त्रिकमिति” वृद्धमनुरपि “अला-
[Page0761-b+ 38]
भेऽभिन्नकालानां नान्दीश्राद्ध्वत्रयं बुधः पूर्वेद्युर्वै प्रकु
र्व्वीत पूर्वाह्णे मातृपूर्वकम्” अत्र “महत्सु पूर्वेद्युस्तद-
हरल्पेष्विति” गृह्यपरिशिष्टव्यवस्था ज्ञेया । कर्म्मदिवस एवेति
गौडाचारः । तच्च प्रातरेव । “पार्वणञ्चापरह्णे तु
प्रातर्वृद्धिनिमित्तकमिति” निर्ण्ण० सि० शातातपोक्तेः ।
अत्र प्रातःशब्दः सार्द्ध्यहरपरः “प्रहरोऽप्यर्धसंयुक्तः
प्रातरित्यभिधीत इति” गार्ग्योक्तेरिति पृथ्वीचन्द्रोदयः ।
“आवर्त्तनसमीपे वेवा, इक्तेः मध्याह्नावधिरिति” गौडाः ।
इदं च पुत्रजन्मातिरिक्तविषयम् तदाहात्रिः “पूर्व्वाह्णे
वैश्ववद्वृद्धिर्विना जन्मनिमित्तकम् । पुत्रजन्मनि कुर्वीतश्राद्धं
तात्कालिकं बुध इति” एतदनियतनिमित्तपरम् “निय-
तेषु निमित्तेषु प्रातर्वृद्धिनिमित्तकम् । तेषामनियतत्वे
तु तदानन्तर्यमिष्यत” इति लोगाक्षिस्मृतेः । आधानाङ्गं
नान्दीश्राद्धं त्वपराह्णे एव “आमश्राद्धं तु पूर्व्वाह्णे
सिद्धान्नेन तु मध्यतः । पार्वणं चापराह्णे तु वृद्धिश्राद्धं
तथाग्निकमिति” निर्णयामृते गालवोक्तेः “नान्दीमुखा-
दयः प्रातराग्निकं त्वपराह्णत” इति विष्णूक्तेश्च ।
इदं च मातृपितृमातामहादिक्रमेण छन्दोगेतरैः
नवदैवत्यं कार्य्यम् तत्र मातामहादयस्तु सपत्नीकाः
“मातामहप्रमातामहवृद्धप्रमातामहानां सपत्नीकानामिति”
पृथ्वीचन्द्रोदये गद्यरूपेण गारुडवाक्यात् । हेमाद्रौ शङ्खः
“नान्दीमुखे सत्यवसू संकीर्त्यौ वैश्वदेविके” । वृद्धपराशरः
“नान्दीखेभ्योदेवेम्यः प्रदक्षिणकुशासनम् । पितृभ्यस्त-
न्मुखेभ्यश्च प्रदक्षिणमिति स्मृतिः” । श्राद्धे मालादान
निषेधेऽपि वृद्धौ मालाविशेषदानं विहितम् । “मालत्याः
शतपत्राया मल्लिकाकुब्जयोरपि । केतक्याः पाठलाया वा
देया माला न लोहिता” कू० पु० उक्तेः । “कुशस्थाने च
दूर्वाःस्युर्मङ्गलस्याभिवृद्धय” इति हेमा० ब्रह्मा० पु०
“ऋजवोदर्भा इति प्रागुक्तं वाक्यं तु छन्दोगविषयम् ।
अत्राधिकारी निरूप्यते । “जातस्य जातकर्माणि क्रिया-
काण्डमशेषतः । पिता पुत्रस्य कुर्व्वीत श्राद्धं चाभ्युदया-
त्मकम्” विष्णु० पु० । “स्वपितृभ्यः पिता दद्यात् सुतसं-
स्कारकर्मसु । पिण्डानोद्वहनात् तेषां तदभावेऽपि तत्-
क्रमात्” छन्दोग० । “जीवत्पितृकस्याप्यत्राधिकारः ।
अनग्निकोऽपि कुव्वींत जन्मादौ वृद्धिकर्मणि । येभ्य एव
पिता दद्यात् तानेवोद्दिश्य तर्पयेदिति” हारीतोक्तेः “उद्वाहे
पुत्रजनने पुत्रेष्ट्यां सौमिके मखे । तीर्थे ब्राह्मण आयाते
षडेते जीवतः पितुः । मैत्रायणपरिशिष्टम् “जीवतः जीवन्तं
[Page0762-a+ 38]
पितरममादृत्य उल्लङ्घ्येत्यर्थः । प्रथमविवाहे एव पितुरधि-
कारः द्वितीये तु स्वस्यैवेति भेदः । “नान्दीश्राद्धं पिता कुर्य्यात्
आद्ये पाणिग्रहे बुध! । अत ऊर्द्धं प्रकुर्व्वीत स्वयमेव तु
नान्दिकम्” नि० सि० धृतस्मृतेः । छन्दोग० वाक्ये तदभावे
तस्य पितुरभावे तत्क्रमात् “असंस्कृतास्तु संस्कार्य्या भ्रातृभिः
पूर्व्वसंस्कृतैरिति” या० यः कर्त्तृक्रमः तेन क्रमेण ज्येष्ठभ्राता-
दद्यात् इति पृथ्वीचन्द्रोदयः । हेमाद्रिस्तु पितुरभावे यः
पितृव्यमातुलादिः संस्कुर्य्यात् स तत्क्रमात् संस्कार्य्य
पितृक्रमात् न तु स्वपितृभ्य इति व्याचख्यौ । तेन अमु-
कस्येति संस्कार्य्यनामाभिधाय पितुरिति प्रयोज्यमेव
मेव रघुनन्दनादयः । “वृद्धौ तीर्थे च संन्यस्ते ताते च
पतिते सति । येभ्य एव पिता दद्यात् तेभ्यो दद्यात् स्वयं
सुतः । कात्या० स्मृतेः जीवत्पितृकस्य तीर्थादौ विशेषः
पितरि संन्यस्ते प्रोषिते पतिते वा यदाऽन्यस्तत्पुत्रं धर्म्म-
बुद्ध्या संस्कुर्य्यात् तदा संस्कार्य्यपितुः पित्रादिभ्यो दद्यात्
न संस्कार्य्यपित्रादिभ्यः निर्ण्ण० सि० । एवं जीवन्मा-
तृकेणापि मातरमतिक्रम्य पितामह्यादीनां तिसृणाम्
श्राद्धं छन्दोगेतरेण करणीयमिति “योयो जीवति
तमति दद्यादिति” स्मृतौ पुंस्त्वस्याविवक्षितत्वात् ।
पित्रादित्रिकस्य जीवने तु तद्वर्गश्राद्धनिवृत्तिः किन्तु जीव-
द्भिरेव तैः तच्छाद्धं भोज्यं “पितामहो वा तत्श्राद्धं स्वयं
भुञ्जीतेति” मनुवचनात् । एवं सात्रादित्रयेऽपि बोध्यम् तेन
जीवद्वर्गपरित्यागेनेतरवर्गश्राद्धं करणीयम् “यदि जीवति
वर्गस्तु तं वगं तु परित्यजेत्” नि० सि० वचनात् ।
<LEND>
