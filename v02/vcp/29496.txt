<L>29496<pc>4127,b<k1>नीर<k2>नीर
नीर¦ न० नी--रक् निर्गतं रादग्नेः निरा० त० । निर्गतो
रोऽग्निर्यत्मात् प्रा० ब० वा । १ जले अतरः । “आपोमयः
प्राणः” छा० उ० उक्तेः जलस्य प्राणाग्निहेतुत्वात्
अग्नेरापः” श्रुत्या तस्य अग्नेर्जातत्वात् “अद्भ्यो-
ऽग्निः ब्रह्मणः क्षत्रमिनि” मृतेश्च वज्राद्यग्नेजेलजात
त्वेन च तस्य तथात्वम् । “निष्यन्दनीरनिकरेश
कृताभिषेका” माघः । तद्गुणादि अम्बुशब्दे उक्तं
दृश्यम् । पूर्वमनुक्तत्वात् सम्प्रति कश्चिद्गिशेषोऽत्रोव्यते
[Page4128-a+ 38]
वृहस्पतिः “भूमिस्थमुदकं मेध्यं यच्च गोर्वितषीभ-
येत् । अव्याप्तं चेदमध्येन तद्वदेव शिलागतम् । शिला-
गतमिति शिला नीहारस्तद्गतमित्यर्थः । उशनाः
“नद्यः कूपं तडागानि सरांसि सरितस्तथा । असंह-
तान्यदीप्राणि मनुः स्वायम्भुवोऽब्रवीत्” । देवलः “अपि
गन्धरसोपेता निर्मलाः पृथिवीगताः । अक्षीणा-
श्चैव गोपानादापः शुद्धिकराः स्मृताः । उद्धृतास्तु
प्रशस्ताः स्यु शुद्धैः पात्रैर्यथाविधि । एकरात्रोषितास्तास्तु
त्यजेदपः समुद्धृताः” इति । सर्वबाम्ना प्रक्रान्तगोतृप्ति
मात्रपर्य्याप्ता अल्पा एवेत्यर्थात् परामृश्यन्ते अतो
बहुकालात् तडागादेरुद्धृतानां रात्र्युषितानां च न
दोषः । तडागोद्धृता अप्यापः रात्यनुषितोदकान्तर-
सम्भवे अशुद्धा एवेति मदनषारिजाते । इदं गङ्गाव्य-
तिरिक्तविषयम् “त्यजेत् पर्युषितं पुष्पं त्यजेत्
पर्युषितं जलम् । गङ्गातोयं च तुलसी पवित्रं सर्वदा-
स्मृतम्” इति विशेषोक्तेः । “अक्षोभ्याणि तडायानि नदी
वापीसरांसि च । चण्डालाद्यशुचिस्पर्शैस्तीर्घं तत् परि-
वर्जयेत्” । चण्डालाद्यवतरणमार्गभित्यर्थः । हारीतः
“वापीकूपतडागेषु मानुषीम्रियते यदि । अस्थिचर्म-
विनिर्मुक्तैर्दूषितं च खरादिभिः । उद्धृत्य तज्जलं सर्वं
शोधनं परिकल्पयेत्” । “अस्थिचर्मविनिर्मुक्तैश्चिरकाल-
वासेन विशीर्णैरित्यर्थः । वृहस्पतिः “मृतपञ्चनस्वात्
कूपादत्यन्तोपहतात्तथा । अपः समुद्धरेत् सर्वाः शेषं
वस्त्रेण शोधयेत् । वह्निप्रज्वालितं कृत्वा कूपे पक्वेष्ट-
काचिते । पञ्चयव्यं न्यसेत्पश्चान्नवतोये समुद्भवे” । देबलः
“उद्धरेदुदकं सर्वं पञ्चपिण्डान्मृदस्तथा” । अचिरका-
लोपघाते स्वल्पधाते च हारीतः “चटानां शतमुद्धृत्य
पञ्चगव्यं क्षिपेत्ततः । श्वभिश्च काकचाण्डालैर्दूषितेषु
विशोधनम्” । आपस्तम्भः “उपानत्श्ले ष्मविण्मुत्रं स्त्री-
रजो मद्यमेव च । एभिर्विदूषिते कूपे कुम्भानां षष्टि-
मुद्धरेत्” । विष्णुः “जलाशयेष्वल्पाल्पेषु स्थावरेषु मही-
तले । कूपवत् कथिता शुद्धिर्महत्सु न तु दूषणमिति” ।
स्थाबरेषु महीतलेऽप्रवाहिन् । यमः “चाण्डालभाण्डसं
स्पृष्टं प्रीत्वा कूपगतं जलम् । गोमूत्रयावकाहारस्त्रि-
रात्रेणैव शुध्यति” । तथा ‘नदीयेगेन शुध्यति’ कश्यपः
“दृतीनां रञ्जनं शुद्धिः” । दृतिः चर्मकोशा रञ्जनं कषा-
यद्रव्येण शोधनम् । यमः “प्रषाखरण्येस्वथ वान्धकूपे
द्रोण्यां जलं कोशगता तथापः । ऋतेऽप्रि शूद्रं
[Page4128-b+ 38]
द्विजपेपमाहुरापद्रतः काङ्क्षितवत् पिबेत्तु” । अस्यार्थः
वद्यपि शूद्रातिरिक्तविप्रादिवर्णसम्बन्धि प्रपादि तथापि
तद्गतजलं धर्मार्थं दीयमानमनापदि न पेयम । आ-
पदि पेयं यद्यरण्यगतं प्रपादिर्भवति । द्रोणिः अ-
श्मादिमयी जलपात्री सर्वसाधारणी । कोशो दृतिः तथा
“अजागावोमहिष्यश्व ब्राह्मणी च प्रसूतिका । दश-
रात्रेण शुद्ध्यन्ति भूमिस्थं च नवोदकम्” । योगीश्वरः
“शुचि गोतृप्तिकृत्तोयं प्रकृतिस्थ महीगतम्” ।
प्रकृतिस्थं रूपरसगन्धस्पर्शान्तरमनापन्नं महीगतमित्य-
शुद्धित्वनिवृत्त्यर्थं न तु अन्तरिक्षोदकस्य शुद्धत्वव्यावृ-
त्यर्थं नाप्युद्धृतस्य । “उद्धृताश्चेति” प्रागुक्तदेवल-
वचनादिति विज्ञानेश्वरः । हेमाद्रौ पराशरः “वापी-
कूपतडागेभ्य आपो ग्राह्यास्तु सर्वतः । पश्वात्पश्येदमे-
ध्यन्तु पञ्चगव्येन शुध्यति । अस्थिचर्मावसिक्तेन मा-
र्जारैश्च समूषिकैः । दूषितं तद्भवेत्तोयं यचाधस्तात्
सुशोधनम् । अस्थिचर्मावपतितं स्वरवानरसूकरैः ।
उद्धरेदुदकं सर्वं शोधनं परिमार्जनम्” । इदं चिर-
कालविषयमित्युक्तमेव । यमः “वापीकूपतडागेषु
दूषितेषु कथञ्चन । उद्धृत्य शतकुम्भांश्च पञ्चगव्येन शु-
ढ्यति । खनिकूपतडागेषु पुन्दिग्येषु विशेषतः ।
अथोदूत्थ पञ्चशतं पञ्चगव्येन शुद्ध्यति । वादकोपानह
विण्मूत्रं कूपे यदि निमज्जति । अष्टिकुम्भान् समुद्धृत्य
पञ्चगव्येन शुद्ध्यति” । मात्स्येऽपि “दूषितं च शवैः
क्लिन्नं यच्च विष्ठानुलेपितम् । अद्रिः शुध्यति तत्सर्वमपां
शुद्धिः कथं भवेद् । गवां सूत्रपूरीषेण सोमसूर्य्याग्नि-
रश्मिभिः । मारुतस्य च वेगेन त्वापः शुद्धिमवाप्नु-
युरिति” स्मृत्यर्थसारेऽपि “वापीकूपतडागेष्यल्पजलेषु
श्वमार्जारादिशवक्लिन्ने जीर्णरोधसि तज्जलं सर्वं
निःसार्य्य मृत्तिकां परितक्ष्योद्धृत्य पञ्चगव्यप्रोक्षणात्
शुद्धिः । पाषाणैरिष्टकाभिर्वा बद्धे तक्षणस्थाने दह-
नम् । मृदा वद्धे प्रक्षालनमेव बहुजले तु तस्मिन् षष्टि-
कुम्भीद्धारः । मूषकादिक्षुद्रप्राणिघाते त्रिंशत्ङ्कल्भो-
द्धारो गोमूत्रादिप्रक्षेपश्च । जले जलप्राणिशवोपथाते
न दोषः । वापीकूपादिजले नरण्वे स्थितेऽप्लोपघाते
घटशतमुद्वृत्य पञ्चगव्यप्रक्षेपात् शुद्धिः । पशुशवपा
तेऽप्येषैव शुद्धिः कार्य्या । तत्र जलेन मरणे जलस्य
त्रिरात्रमाशौचम् । अशौचान्ते पूर्वोक्ता शुद्धिः कार्य्या ।
वापीकूपजले उपानच्श्लेष्मविणमूत्ररक्तवसामज्जास्थि-
[Page4129-a+ 38]
मांसदूषिते षष्टिकुम्भानुद्धृत्य पञ्चगव्येन शुद्धिः । जल
बाहुल्ये शतकुम्भोद्धारात् पञ्चगव्यप्रोक्षणाच्च शुद्धिः ।
कूपादिषु दूषितेषु दिवा सूर्य्यरश्मिवायुस्पर्शनात्
शुद्धिः । रात्रौ वायुचन्द्रनक्षत्ररश्मिस्पर्शनात् शुद्धिः ।
सन्ध्यायां वायुस्पर्शनात् शुद्धिः । नद्यादौ अन्त्यजादिभि-
र्दूषिते तत्स्वीकृतजलस्थानादन्यत्र जलं शुद्धमेवेति ।
एवं स्वबुध्या शुद्धिर्विवेचनीया” विधा० पा० ।
<फ्>अथ प्रसङ्गादुपहतजलपाने प्रायश्चित्तममिधीयते । तत्र
विष्णुः “मृतपञ्चनखात् कूपादत्यन्तोपहताद्वोदकं पीत्वा
ब्राह्मणस्त्र्यहमुपवसेद् द्व्यहं राजन्य एकाहं वैश्यः शुद्री
नक्तं सर्वे तेऽन्ते पञ्चगव्यं पिबेयुरिति” । अत्यन्तोपहतात्
मूत्रपूरीषादिभिः । इदमकामविषयं कामतो मानुष
शवोपहतकूपादिजलपाने हारीतः “क्लिन्नं भिन्ने शवे
तोयं तत्रस्थं यदि तत् पिबेत् । शुद्ध्ये चान्द्रायणं कु-
र्यात्तप्तकृच्छ्रमथापि वा” । अशक्तौ तप्तकृच्छ्रमिति धर्म
प्रदीपः । “यदि कश्चित्ततः स्नायात् प्रमादेन द्विजोत्तमः ।
जपंस्त्रिषवणस्नार्य अहोरात्रेण शुद्ध्यति” । अकामतो
देवलोक्तम् “क्लिन्नं मिन्नं शवं चैव कूपस्थं यदि दृश्यते ।
पयः पिबेत् त्रिरात्रेण मानुषे द्विगुण स्मृतम्” । अङ्गिराः
“कूपे विण्मूत्रससृष्टे पीत्वा तोये द्विजोत्तमः । त्रिरा-
त्रेण विशुध्येत कृच्छ्रं सान्तपनं स्मृतम्” । ज्ञानेतु लघु
विष्णुः “अपो मूत्रपूरीषाद्यैर्दूषिताः प्राशयेद्यदा । तदा
सान्तपनं कृच्छ्रं व्रतं कार्य्यं विशुद्धये” । चाण्डालकूपादि
जलपाने आपस्तम्बः “चाण्डालकूपभाण्डस्थं नरः
कामात् जलं पिवेत् । प्रायश्चित्तं कथं तत्र वर्णे वर्णे
विनिर्दिशेत् । चरेत् सान्तपनं विप्रः प्राजापत्यं तु भू-
मिपः । तदर्द्धं तु चरेत् वैश्यः शूद्रे पादं विनिर्दिशेत् ।
तथा “म्लेच्छादीनां जलं पीत्वा पुष्करिण्यां ह्रदेऽपि
वा । जानुदग्धंशुचि ज्ञेयमधस्तादशुचि स्मृतम् । तत्तोयं
यः पिवेद् विप्रः कामतोऽकामतोऽपि वा । अकामा-
न्नक्तभोजी स्यादहोरात्रं तु कामतः” । अत्रैवाभ्यासे
प्राजापत्यम् “अन्त्यजैः खानिताः कूपाः तडागं
वाप्य एव वा । तेषु स्नात्वा च पीत्वा च प्राजापत्येन
शुद्ध्यति” इत्यापस्तम्बस्मरणात् । इदमनापद्विषयम् ।
यत्तु “अन्त्यजैः खानिताः कूपा तडागादि तथैव च ।
तेषु स्नात्वा च पीत्वा च पञ्चगव्येन शुद्ध्यति” । तदश-
क्तावज्ञाने वा आपदि तु शातातपः “अन्त्यैरपि कृते
कूपे सेतौ वाप्यादिके कृते । तत्र स्नात्वा च पीत्वा च
[Page4129-b+ 38]
प्रायश्चित्तं न विद्यते” । इदमत्थन्तापद्विषयमिति शूल
पाणिः । “ब्राह्मणक्षत्रियो वैश्यः शूद्रश्चैवान्थजातयः ।
एभिर्य्ये कारिताः कूपाः स्नानं तेषु तु कारयेत्” ।
अन्यजातयो मूर्द्ध्वावसिक्ताद्या अनुलोमाः । अन्यखा-
नितचण्डालपरिगृहीतकूपादिजलपानेऽङ्गिराः “चा-
ण्डालपरिगृहीतं योह्यज्ञानादुदकं पिवेत् । तस्य शुद्धिं
विजानीयात् प्राजापत्येन नित्यशः” । एतदभ्यासे
यत्त्वापस्तम्बेन पञ्चगव्यप्राशनमात्रमुक्तम् “प्रपास्वरण्ये
घटके च सौरे द्रोण्यां जलं कोशविनिःसृतं च । श्वपाक
चाण्डालपरिग्रहेषु पीत्वा जलं षञ्चगव्येन शुद्ध्येदिति”
तदशक्तविषयमापद्विषयं वा” विधा० पा० ।
<फ्>अथ प्रसङ्गात्तडागादिविक्रयप्रायश्चित्तम् । तत्र
“देवगृहप्रतिश्रयोद्यानारामसभाप्रपातडागपुण्यसेतुसुत-
विक्रथं कृत्वा तप्तकृच्छ्रं समाचरेदिति” शङ्खवचनम-
कामतद्विषयम् । यत्तु पैठिनस्युक्तम् “आरामत-
डागोद्यानपुष्करिणीसुते विक्रीते त्रिषवणस्नाय्यधःशायी
चतुर्थकालमश्नीयात्” तदमुत्सृष्टविषयम् उत्सृष्टस्य तु
सर्वसत्वोद्देशेन त्यक्तत्वात् तत्साधारण्येन सत्वाभावा-
द्विक्रयासम्भवात् । सर्वानुमतेश्च कर्त्तुमशक्यत्वात् साधा-
रणस्वामिकवस्तुन इवेति दिक्” विधा० पा० ।
“तिलकल्कं जलं क्षीरं दधि क्षौद्रं घृतानि च । न त्य-
जेदर्द्धजम्यानि” विधा० पा० धृतवाक्यम् ।
वर्ज्यजलमुक्तं हेमाद्रौ ब्रह्माण्डे “दुर्गन्धि फेनिलं क्षीरं
पङ्किलं पल्वलोदकम् । न भवेद् यत्र गोतृप्तिर्नक्तं य-
च्चाप्युपाहृतम् । यन्न सर्वार्थमुत्सृष्ट यच्चाभोज्यनिपा-
नजम् । तद्वर्ज्यं सलिल तात! सदैव श्राद्धकर्मणि ।
निपानं जलाशयः । शुद्धितत्त्वे शङ्खः “स्नानमाचमनं
दानं देवतापितृतर्पणम् । शूद्रोदकैर्न कुर्वीत तथा मेघा-
द्विनिःसृतैः” हेमाद्रावादित्यपुराणे “चिरं पर्युषितं
वापि शूद्रस्पृष्टमथापि वा । जाह्नव्याः स्नानदानादौ
पुनात्येव सदा पयः” । कात्यायनः “अपो निशि न
गृह्णीयान्न पिवेच्च कदाचन । उद्धृत्याग्निमुपर्यग्नेर्धाम्रो
धाम्न इतीरयेत्” । रजोदोषे तु प्रामुक्तम् नारदीये
“त्यजेत् पर्युषितं पुष्पं त्यजेत् पर्युषितं जलम् । न
त्यजेत् जाह्नवीतोयं तुलसी विल्वपद्मकम्” नि० सि० ।
“पानीयं पायसं सर्पिर्दधि क्षीरं घृतानि च । निरश्यं
शेषमेतेषां न प्रदेयन्तु कस्यचित्” आह्नि० त० महाभारतम्
जलप्रानप्रकारः विधानपारिजाते उक्तो यथा
[Page4130-a+ 38]
“जलपात्रं तु निःक्षिप्य मणिबन्धे च दक्षिणे । विप्रो
भोजनकाले तु पिबेद्वामेन पाणिना” अन्यकाले तु
“धारया नोदकं पेयं पीत्वा दोषमवाप्नुयात् । जल-
पात्रेण तत् पेयमितिं शातातपोऽव्रवीदिति” । आ० त०
विशेष डक्तो यथा “करेण च पिवेत्तोयं यावन्मांसं न
लेपयेत् । मांसलिप्तवारे तोयं सद्यो गोमांसभक्षणम्”
ब्रह्माण्ये मांसलिप्तकरेण जलपाननिषेधयात् मांस-
लिप्तकरेण अपोशानं न कर्त्तव्यम्” रघु० षट्त्रिंशन्मतम्
“पिबतो यत् पतेत् तोयं भोजने सुखनिःसृतम् । अ-
भक्ष्यं तत् भवेदक्षं भुक्त्वा चान्द्रायणं चरेत् । वामपार्श्वे
स्थिते तोये यो भुङ्क्ते ज्ञानदुर्बलः । तोयं पिवति
वक्त्रेण श्वाऽसौ भवति नान्यथा । ग्रासे ग्रासे मलं
भुक्त्रा पानीयं रुधिरं पिवेत् । विद्यमाते तु हस्ते तु
ब्राह्मणो ज्ञानदुर्बलः । उद्धृत्य वागहंस्तेन यत्तोयं
पिवति द्विजः । सुरापानेन तुल्यं तदित्युवाच प्रजापतिः” ।
“वामहस्तेन केवलवामहस्तेनेति” रघु० । “अदुष्टा
सन्तताघारेति” तु शुद्ध्यर्थं न तु पेयतार्थम् “अभिय-
युःसरसोमधुसम्मृतां कमलिनीमलिनीरपतत्त्रिणः” माघः
<LEND>
