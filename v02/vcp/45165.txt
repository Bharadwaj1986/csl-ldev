<L>45165<pc>5222,b<k1>सपिण्डीकरण<k2>सपिण्डीकरण
सपिण्डीकरण¦ न० सह पिण्डेन सपिण्डः ततः अभूततद्भाके
च्वि + कृ--ल्युट् । प्रेतत्वविमोचनाय प्रेतोद्देशेन अर्त्तव्ये
पित्रादिपिण्डसमन्वयकरणरूपे श्राद्धभेदे
सपिण्डीकरणप्रकारस्तत्कालादिकं श्रा० त० निरूपितं यथा
“अथ सपिण्डीकरणम् । तत्र मोभिलः “पूर्णे सं-
वत्सरे षण्मासे त्रिपक्षे यदहर्वा वृद्धिरापद्येत तदह-
श्चत्वार्युदकपात्राणि सतिलगन्धपुष्पोदकानि पूरयित्वा
त्रीणि पितॄणामेन्नं प्रेतस्य प्रेतपात्रं पितृपात्रेष्वासि-
ञ्चति । ये समानाः समनसः पितरो यमराज्ये तेषां
लोकाः स्वधा नमो यज्ञो देवेषु कल्पताम् । ये समानाः
समनसो जीवाजीवेषु मापकाः । तेषां श्रीमयि कल्प-
तामस्विन् लोके शतं समाः” इति एतेनैव पिण्डो
व्याख्यातः” इति । पूर्णे संवत्सरे इति मुख्यः कल्पः ।
तदशक्तौ नबमो मासः “संवत्सरान्ते विजर्जनं नवम-
मास्यमित्येके” इति पैठीनसिवचनात् । तदक्तौ षष्ठो
मासः । तत्राप्यशक्तौ त्रिपक्षः तत्राप्यशक्तौ अशौचाप-
गमे प्रथममासस्य द्वादशभिर्दिभैर्द्वादशमासिकानि श्रा-
द्धानि निर्वर्त्त्य त्रयोदशाहः सपिण्डोकरणकालः शूद्रस्यु-
द्वादशाहो न तु त्रयोदशाह एव “मासिकार्थवत् द्वाद-
शाहश्राद्धं कृत्वा त्रयोदशेऽह्नि वा तत्कुर्य्यान्मन्त्रवर्जं
हि शूद्राणां द्वादशेऽह्नीति” विष्णुवचनात् । मासिका-
र्थवदिति मासिकार्थो मासि मासि क्रियमाणश्राद्धप्रयो-
जनं प्रेताप्ययनादि तद्युक्तं द्वादशाहक्रियमाणश्राद्ध
सित्यर्थः । यत्र त्वेजादशमासाभ्यन्तरेऽधिमासपातस्तत्र
त्रयोदशसु दिनेषु त्रयोदश मासिकानि कृत्वा चतुर्दशेऽह्नि
सपिण्डनं कार्य्यमिति “संबत्सराभ्यन्तरे यद्यधिमासो
भवति तदा मासिकार्थं दिनमेकं वर्द्धयेत्” इति विष्णु-
वाक्यात् शूद्रस्य त्रयोदश दिनेषु त्रयोदशं मासिकानि
त्रयोदशेऽह्नि सपिण्डनं दृष्टपरिकल्पनान्यायात् । एवञ्च
वृद्धिमात्रे न दिनवृद्धिरिति मिश्रोक्तं हेवम् । तद्धृत-
विष्णुंसूत्रे दिनमेकं वर्द्धयेदिति श्रुतेः । श्वाद्धाधिक्यमाह
सत्यव्रतः “संवत्सरस्य मध्ये तु यदि स्यादधिमासूकः
[Page5223-a+ 38]
तदा त्रयोदशे श्राद्धं कार्य्यन्तदधिकं भवेत्” । तत्राप्य-
शक्तौ प्रथममासस्यैकाह एव द्वादशमासिकसहितसपि-
ण्डीकरणकालः । “मुख्यं श्राद्धं मासिमासि अपर्य्या-
प्रावृतुं प्रति । द्वादशाहेन वा कुर्य्यादेकाहे द्वादशाथ वा”
इति मरीचिवचनात् । अपर्य्याप्तौ अशक्तौ ऋतुर्मास-
द्वयम् । अत्र कल्पे षष्ठमासिकदिने पञ्चममासिकं कृत्वा
प्रथमषाण्मासिकं कार्य्यं तदाद्युत्कर्षन्यायात् । न तु
तत् पूर्वं षाण्मासिकं व्युत्क्रमापत्तेर्न च पञ्चपमासि
कमपि पूर्वदिने मृततिथ्यभावात् एवमेव वाचस्पति
मिश्रः । अपककर्षविषित्तमाहं व्याघ्रः “आनन्त्यात् कुल-
धर्माणां पुंसाञ्चैवायुषः क्षयात् । अस्थितेश्च शरीरस्य
द्वादशाहः प्रशस्यते” । एतच्च द्वादशाहपदं शावाशौचान्त-
तृतीयदिनमात्रपरमिति प्राचीनमैथिलाः अजहतस्वार्थ-
लक्षया स्वजात्युक्ताशौलान्ततृतीयदिनमात्रीपलक्षकमिति
श्राद्धप्रदीपश्राद्धचिन्तामणी । तद्द्वयमप्ययुक्तं “द्वादशाहेन
वा कुर्य्यात्” इति मरीचिवचन “द्वादशाहे श्राद्धं कृत्वा
त्रयोदशेऽह्नि वा कुर्य्यात्” इति विष्णुवचनाभ्यामेडवा-
क्यतया द्वादशदिनपरत्वात् । कुलधर्माणामिति कुल-
धर्मज्योतिरागमादिसिद्धानन्तरषाविनाशपरचक्रभयोत्पन्न-
म्लेच्छदेशगमनादिभिर्निमित्तैरशौचापगमे द्वादश दिनानि
षोडशश्राद्धापकर्षकाल इति शूलपाण्युपाध्यायव्याख्यानात्
मरीचिनेव “एकाहे द्वादशाथ वेति” सामान्यत एव एकाह-
विधानाच्च । अतएव एकाहापेक्षया प्राशस्त्यामिधानमपि
सङ्गच्छते अतएव प्रथममासस्य एकाह एव द्वादशमासिक-
सहितसपिण्डीकरणकाल इति श्राद्धविवेकः । अत्र यानि
एकाहकर्त्तव्यतया द्वादशमासिकश्राद्धान्युक्तानि तानि शूद्रे
णापि आद्यमासिकदिन एव कार्य्याणि नत्वाद्यमासिकं
कृत्वा तत्परदिने एकादश मासिकानीति ज्ञेयम् ।
एवञ्च तेवामपकर्षे तन्मध्ये तदन्तकाले च कर्त्तव्यतया षण्-
माषिकद्वयसपिण्डीकरणापकर्षः सिद्ध्यतीति सुधीभि-
र्भाव्यम् । यदहर्वा वृद्धिरिति वृद्धिराशास्यमानं पुंस-
वनादि । आपद्येत आसन्ना भवति तद्दितेऽपि
सपिण्डीश्चरणम् । तथाहि “प्रागावर्त्तनादह्नः कालं
विद्यात्” इति गोभिलगृह्यसूत्रेण पुंसवनादिकरूप-
वृद्धेर्यामद्वयाभ्यन्तरे विधानात् सपिण्डीकरणस्य चाप-
राह्णे विधानात्तयोः कालयोरबाधाय वृद्धिपूर्वदिने अप-
कर्षः । ननु सपिण्डीकरणस्यापराह्णिककत्वे किं प्रमाण-
मिति चेत् “अपराह्णे तु पैतृकम्” इत्युत्सर्गवचनम् ।
[Page5223-b+ 38]
किञ्च “यद्यप्यदन्तकः पूषा पैष्टमत्ति सदा चरुम् । अग्नी-
न्द्रेश्वरसाधर्म्यात्तण्डुलोऽत्र विधीयते” इति छन्दोग-
परिशिष्टवचने यथा बहूनामनुरोधात्तण्डुलचरुर्नैकानु-
रोधात् पैष्टचरुः “विरुद्धधर्मसववाये भूयसां स्यात् सधर्म-
कत्वम्” इति जैमिनिसूत्रात् । तद्वदत्रापि बहुदेवताक
प्रार्वणानुरोधात् “एकोद्दिष्टविधानेन कार्यन्तदपि पार्थिव!”
इति विष्णुपुराणीयमेकोद्दिष्टांशे तदितिकर्त्तव्यतापरं
न तु तत्कालपरम् । तथा च परिशिष्टप्रकाशघृतम्
“श्राद्धद्वयमुपक्रम्य कुर्वीत सहपिण्डताम् । तवोः
पार्वणवत् पूर्वमेकोद्दिष्टमथापरम्” इति । एवञ्च शुद्धि-
तत्त्व लखितस्यमन्तकोपाख्यानवत् वृद्धिं निश्चित्य कृतं
सपिण्डीकरणं तदानीं विघ्नेन वृद्ध्यभावेऽपि वृद्ध्या-
रम्भकालान्तरं पूर्णसंवत्सरं वा प्राप्य पितृत्वप्रापकमिति
न सपिण्डनान्तरम् । अत्र “श्वःकर्त्तास्मीति निश्चित्य
दाता विपास्निमन्त्रयेत् ।” इतिवन्निश्चित्येति उत्कटं-
कोटिकसम्भावनोपलक्षणं भविंष्यन्निमित्तस्य कर्मणः प्रत्यू-
हार्हत्वात्  एवञ्च वृद्धिश्राद्धं यदर्थं कृतं तत् कर्म
चेत् विघ्नात्तद्दिने न क्रियते तदा दिनान्तरे तत् कर्मणि
क्रियमाणे तदङ्गत्वात् पुनर्वृद्धिश्राद्धं कर्त्तव्यमेव ।
“प्रधानस्याक्रिया यत्र साङ्ग्रं तत्क्रियते पुनः । तदड्ग-
स्याक्रियायान्तु नावृत्तिर्न च तत्क्रिया” । इति छन्दोग-
परिशिष्टेन साङ्गकरणाभिधानात् । हेमाद्रिधृतं “पूर्णे-
संवत्सरे श्राद्धं षोडशं परिकीर्त्तितम् । तेनैव च
सपिण्डत्वं तेनैवाव्दिकमिष्यते ।” अत्र पूर्णसंवत्सर-
क्रियमाणश्राद्धाद् यथोभयनिर्वाहः तथापकृष्ट-
सपिण्डनादप्युभयनिर्वाहान्न पूर्णसंवत्सरे आव्दिका-
न्तरं कार्य्यम्” । तत्रायं विशेषः तत्रोक्तो यथा
“एवञ्च पार्वणे प्रागुक्तवचनेन शेषद्रव्येण पिण्डविधा-
नात् तद्विकृतावपि सपिण्डीकरणे तन्नियमात् यद्यपि
शेषाभावेऽपि पिण्डनिवृत्तिरायाति तथापि “यथोक्त-
वस्त्वसंप्राप्तौ ग्राह्यं तदनुकारि यत् । यवानामिव गो-
धूमा व्रीहीणामिव शालयः” इति छन्दोगपरिशिष्ट-
वचनात् “मुख्याभावेऽपि प्रतिनिधिः शास्त्रार्थः” इति
न्यायाच्च मध्वाद्यमावे गुडादिग्रहणवत् द्रव्यान्तरेणापि
पिण्डदानं शेषद्रव्यनियमस्तु तत्सम्भवे द्रव्यान्तरत्यागाय ।
अन्यथा तदङ्गाभावे कर्मवैगुण्यं स्यात् “सहपिण्डक्रिया-
याम्” इति मनूक्तेः पिण्डस्य पेतपिण्डेन सह मिश्री-
करणं यत्रेति सपिण्डीकरणसमाख्यासिद्धर्थं सुतां तत्र
[Page5224-a+ 38]
तथाचरणं प्रतिपत्तिरूपकर्माङ्ग एव प्रतिपाद्याभावे तन्नि-
वृत्तिः पशुयागे “लाहित निरस्यति सकृन्निरस्यति” इत्या-
दावुक्ता । अतएव यज्ञवास्तुरूपप्रतिपत्तियागेऽपि यज्ञो
यत्र वसति इति यज्ञवास्तुसमाख्यानुरोधेनास्तृतकुश-
विनाशेऽपि कुशान्तरप्रतिनिधिर्भट्टनारायणैर्गोभिलभाष्ये
उक्तः “प्राक् स्विष्टिकृत आवापः” इति गोभिलसूत्रस्य
व्याख्यानेऽपि आउप्यते इत्यावापः प्रधानहोमः स तु
स्विष्टिकृद्धोमात् प्राक् न पश्चादित्यर्थः । एवञ्च मुख्यहोमे
त्वकृते यदि चरुर्नष्टो दुष्टो वा भवति तदान्यः पाच्यः
मुख्ये कृते चेन्नाशदुष्टी तदाज्यैनैव स्विष्टिकृद्धोम इति
सरला । एतेन शेषनाशे पिण्डनिवृत्तिरिति वाचस्पति-
मिश्रोक्तं हेयम् । एतेनार्घ्यदानविधानेन पिण्डमिश्रण-
प्रकारो व्याख्यात उक्तः” ।
“पितरि पूर्वं मृते तद्वषाभ्यन्तरे पितामहे प्रपिरामहं
मृते यथा कर्त्तव्यं तथाह छन्दोगपरिशिष्टे कात्यायनः
“पितुः सपिण्डतां कृत्वा कुर्य्यान्मासानुमासिकम् । असं-
स्कृतेन संस्कार्य्यौ पूर्व्वौ पात्रप्रपौत्रकैः । पितरं तत्र
संस्कुर्य्यादिति कात्यायनीऽव्रवीत् । पापिष्ठमपि पुद्धेन
शुद्धं पापकृतापि वा । पितामहेन पितरं कुर्य्यादिति
विनिश्चयः” । पितुः सपिण्डतां कृत्वा प्रेतीभूतयोरपि
पितामहप्रपितामहयोः सत्त्वे प्रतिमासविहितं पार्बणं
पितृवृद्धप्रपितामहातिवृद्धप्रपितामहानां कर्त्तव्यं न तु
तयोः सपिण्डीकरणापेक्षा कार्य्या मनु सपिण्डनेनासंस्कृ-
ताभ्यां सह पिण्डैः कथं सपिण्डनाख्यसंस्कारस्तस्मात्तदर्थं
तयोः सपिण्डीकरणमपकर्षणीयं पितुरेव वा सपिण्डन
मुत्कर्मणीयमित्यत आह असंस्कृतेनेति । उत्कषी-
पकर्षौ न कार्य्यावित्यनेन वचनेनोक्तं कथमसंस्कृतेन सह
संस्कार इत्यत्राह पापिष्ठमपीति पापिष्ठमकृतसपिण्डी-
करण शुद्धेन कृतसपिण्डीकरणेन पितामहेन पापकृता
अकृतसपिण्डीकरणेनापि शुद्धं कुर्य्यादिति शास्त्रनिश्चयः ।
अतो वचनबधाददोष इति तात्पर्य्यम् । अत्र तु प्रेतीभूत
पितामहेन पितुः सपिण्डने पितामहैकोद्दिष्ठमेव । “अस-
पिणडकृतं प्रेतमेकोद्दिष्टेन तर्पयेत्” इति प्रागुक्तजाबाल
वचनात् । एवमन्यत्रापि बोध्यं वृद्धप्रपितामहस्य प्रेतत्वे
तेन मह न कार्य्यमिति तात्पर्य्यम् । अत्र मातुः स-
पिण्डने श्वशुरार्य्यश्वशुरयोः पिण्डो कुशैराच्छाद्यौ । तथा
च गार्ग्यः “प्रतिनैकेन कर्त्तव्यं सपिण्डोकरणं स्त्रियाः ।
सा गता हि मृतैकत्वं कुशैरन्तयन् पितृन् । श्वशुर-
[Page5224-b+ 38]
स्याग्रतो यस्माच्छिरःपच्छादनक्रिया । पुत्रैर्दर्भेण सा
कार्य्या मातुरभ्युदयार्थिभिः” । अन्तरयन्तीत्यर्थे अन्तरय-
न्निति लिङ्गव्यत्ययेन पुंस्त्वमिति हलायुधः । पराचनं
गोभिलश्राद्धसूत्रभाष्यकृतापि लिखितम् । अतएव प्रव्र-
जिते पतिते वा पितरि मृतेऽपि न पितामहादिभि-
र्मातुः सपिण्डीकरणं किन्तु पितामह्यादिभिरेव । “स्वेन
भर्त्रा सहैवास्याः सपिण्डोकरणं स्त्रियाः । एकत्वं सा
गता यस्माच्चरुमन्त्राहुतिव्रतैः । तस्मिन् सति सुताः
कुर्य्युः पिताभह्या सहैव तु” । इत्यत्र तस्मिन् सतीति
श्राद्धानर्हभर्त्रुपलक्षणम् । अतएव “तस्याञ्चैव तु जीवन्त्यां
तस्याः श्वश्रेति निश्चयः” इति लघुहारीतन श्वश्रूजी-
वने तस्याः श्वश्र्वोक्तं न तु श्वशुरेणेति क्वचिदप्युक्तम् ।
एवं पितामह्यादिभिर्मातुः सपिण्डीकरणेऽपि सामगेन
“ये चात्र त्वामनुयांश्च त्वमनु तस्मै ते स्वधा” इति मन्त्रो
क पाठ्यः मन्त्रलिङ्गविरोधात् अतएव आभ्य दयिके मातृ-
पक्षे श्रीदत्तादिभिमन्त्रान्तरं लिखितं न तु ये चात्रत्वा-
मिति वस्तुतस्तु आभ्युदयिके छन्दोगानां मातृपक्ष एव
नास्तीति वक्ष्यते” ।
लघुहारीतः “सपिण्डीकरणान्तानि यानि श्राद्धानि
षोडश । पृथङ्नैव सुताः कुर्य्युः” पृथभ्द्रव्या अपि
क्वचित् । प्रेतसंस्कारकर्माणि यानि श्राद्धानि षोडश ।
यथाकालन्तु कार्य्याणि नान्यथा मुच्यते ततः” । पृथग्-
द्रव्या अपि विभक्तधना अपि पृथक् न कुर्य्युः सुतरा-
मपृथग्धनाः पृथक् न कुर्य्यु किन्त्वपृथक् कुर्युः अत्र
विशेषयति मरीचिः । “मृते पितरि पुत्रेण क्रिया
कार्य्या विधानतः बहवः स्युर्यदा पुत्राः पितुरेकत्र-
वासिनः । सर्वेषान्तु प्रतं कृत्वा ज्येष्ठेनैव तु यत् कृतम् ।
द्रव्येण चाविभक्तेन सर्वैरेव कृतं भवेत्” । पुत्रेणत्य-
विशेषात् सर्वेषामधिकारे प्राप्ते ज्येष्ठस्य सालात् कर्त्त-
व्यतामाह वहव इति । ज्येष्ठेनापि सर्वेषां भ्रातॄणां
मत्करणेनैव करणं भवतु इति मतं ज्ञानं कृत्वा विभक्त-
त्वे द्रव्यसंश्लेषेण च कृतं कर्म सर्वेरेव कृतमेव भवेत् ।
तदानीं द्रव्यासंश्लेषेण च तस्मात् द्रव्यं प्राप्तव्यमिति कृत्वा
कर्त्तव्यम् । यदि तेन तन्न परिशुध्यते तदा स ऋणी
भवति प्रत्यवायी च भवतीति । न तु तेन श्राद्धान्तरं
कर्त्तव्यमिति श्राद्धविवेकोक्तं युक्तम् । “पृथङ्नैव सुताः
कर्यरित्यनेन पृथक्करणस्य पर्य्युदस्त नधिकारात् ।
यथाकालमिति अशौचान्तद्वितीयदिनद्वादसमासमृतति-
[Page5225-a+ 38]
थ्येकाहन्यूनषण्मासद्वितीयसंवत्सरेषु । न च विधान-
सामर्थ्यादेव तत्तत्कालप्राप्तेरनर्थकमिदमिति वाच्यम्
तत्तत्कालानां द्वादशाहाद्यपेक्षया प्राधान्यबोधनार्थत्वात्
अत्र “आनन्त्यात् कुलधर्माणां पुंसाञ्चैवायुषः क्षयात् ।
अस्थितेश्च शरीरस्य द्वादशाहः प्रशस्यते” इति व्याघ्र-
वचनोक्तप्रशस्यत इत्यनेन कुलाचारज्योतिःशास्त्रादिज्ञात-
झटितिमरणराष्ट्रोपप्लवादिम्लेच्छदेशादिगममानुसारादेव
शपिण्डीकरणापकर्षे द्वादशाहापेक्षया प्रागुक्तनवममासा-
दिनौणकालपरिग्रहः । अथ वा यथाकालमित्यादेर्यदहर्वा
वृद्धिरापद्येतेत्यनेभावश्यकनापकरणादिवृद्ध्यर्थमेवापकर्षो
न त्वनावश्यकेष्टपूर्त्ताद्यर्थापकर्षः कार्य्य इति तात्पर्य्यम् ।
अतएव लघुहारीतेन “तथैव काम्यं यत् कर्म वत्सरात्
प्रथमावृते” इत्यनेन कास्यस्यापकर्षनिमित्तता नास्तीत्युक्तम्
पदि त्वाधश्यकवृद्धिनिमित्तेनापकर्षः कृतस्तदा इष्टापूर्त्तादि
काम्यं वत्सराभ्यन्तरेऽपि कर्त्तव्यमिति श्राद्धविवेकोऽप्येवं
यद्यपि गोमिलसूत्रादौ सपिण्डीकरणस्यैवापकर्षः प्रागुक्त-
स्तथापि सपिण्डीकरणापकर्षे तत्पूर्वकर्त्तव्यश्राद्धानामपि
तदादितदन्तन्यायादपकर्षः । “सपिण्डीकरणान्ता तु ज्ञेया
प्रेतक्रिया बुधैः” इति शातातपवचने प्रेतक्रियायाः
सपिण्डीकरणान्तत्वं प्रतीयते । अत्र वृद्धिनिमित्तं विना
सपिण्डनापकर्षे कृते पूर्णसंवत्सरकालं प्राप्य प्रेतत्वपरी-
हारमाह विष्णुधर्मोत्तरम् “कृते सपिण्डोकरणे नरः
संवत्सरात् परम् । प्रेतदेहं परित्यज्य भोगदेहं प्रपद्यते”
वृद्धिनिमित्तकसपिण्डीकरणापकर्षे कृते तत्क्षणादेव
प्रेतत्वपरीहारः तदर्थएवापकर्षात् एवञ्चान्यनिमित्ताप-
कर्षे वृद्धिकालं प्राप्य प्रेतत्वपरीहारः तत्कालस्य पूर्ण-
संवत्सरकालतुल्यत्वात् । “अर्वाक् संवत्सरात् वृद्धौ
पूर्णे संवत्सरेऽपि वा । ये सपिण्डीकृताः प्रेता न
तेषान्तु पृथकक्रिया” इति शातातपवचनाति” ।
<LEND>
