<L>47210<pc>5354,a<k1>स्थालीपाक<k2>स्थालीपाक
स्थालीपाक¦ पु० स्थाल्यां पाकः । गव्यदुग्धेन स्थाल्यां कृते
१ पाकभेदे । स्थाल्यां पच्यतेऽसौ पच--कर्मणि घञ्
२ चरौ तत्पाकप्रकारः चरुशब्दे दिङमात्रमुक्तः गोभि-
लोक्तप्रकारः सं० त० दर्शितो यथा
तत्र गोभिलः “अथोदूखलमुषले प्रक्षाल्य सूर्पञ्च पश्चा-
दग्नेः प्रागग्रान् कुशानास्तीर्य्य उपसादयुति अथ
हविर्निर्वपेदिति । ब्रीहीन् यवान् वा कांस्येन चरु-
स्थाल्या वा अमुष्मै त्वा युष्टं निर्वपामीति देवतानामो-
द्देशः सकृद्यजुषा द्विस्तूष्णीम् अथ पश्चादवहन्तुमुपक्रमते
दक्षिणोत्तराभ्यां पाणिभ्यां त्रिःफलीकृतांस्तण्डुलां
स्त्रिर्देवताभ्यः प्रक्षालयेत् द्विर्मनुष्येभ्यः सकृत पितृभ्य
इति । “पवित्रान्तर्हितांस्तण्डुलानावपेत् कुशलशृतमिव
स्थालीपाकं स्थापयेत् प्रदक्षिणमुदायुवन् शृतमभिघार्य्य
उष्टगुद्वास्य प्रत्यभिघारयेदिति” सू० । अस्यार्थः उपसादयति
स्थापयति देवतानामोद्देशं देवतानामोच्चारणं यथा
स्यात्तथा अमुष्मै त्वा जुष्ट निर्वपामीत्यनेन उदूखलोपरि
व्रीह्यादीन् कांस्यादिना सकृन्निर्वपेत् । अत्रामुष्मा इत्यत्र
चतुर्थ्यन्तनामोच्चारणम् । अतएव कात्यायनः “असा-
[Page5354-b+ 38]
विति नाम गृह्नाति” । नारायणीयेऽपि “अदः पदं
हि यद्रूपं यत्र मन्त्रे हि दृश्यते । साध्याभिधान
तद्रूपं तत्र स्थाने नियोजयेत्” । अतोऽदः पद एव
नामोहो नतु विरूपाक्षजपादाविदमित्यादौ । एवञ्चा-
ग्नये त्वा जुष्टं निर्वपामीति सामगानाम् यजुःप्रयोगो
गोभिले निर्वापमात्रश्रुतेः यजुर्वेदिकसमन्त्रकग्रहणप्रोक्षणे
सामगेन न कार्य्ये । यजुःपरिभाषामाह जैलिनिः “शेषे
यजुःशब्दः इति । शेषे मन्त्रभिन्ने मन्त्रजाते । ततश्च य-
न्मन्त्रजातं प्रश्लिष्टपठितं गानपादभेदरहित तद्यजुरिति ।
बहुदैवत्ये च बहुदेवतानामभिः प्रत्येकं निर्वापः ।
अन्ननिर्वापो मन्त्रेणैव होमोऽपि पृथक् । निर्वापपरि-
माणन्तु होमसंख्याविशेषस्थित्यनुसारेणेत्याह छन्दोगपरि-
शिष्टम् “देवतासंख्ययागृह्य निर्वापांश्च पृथक् कृथक् ।
तूष्णीं द्विरेव गृह्णीयाद्धोमश्चापि पृथक् पृथक् । यावता
होमनिर्वृत्तिर्भवेद् वा यत्र कीर्त्तिता । शेषञ्चैव भवेत्
किञ्चित्तावन्तं निर्वपेच्चरुम्” । यद्यपि देवतासंख्ययेति
वचनं चरुसमशनीययोः इत्युपक्रम्य पठितं तथाप्या-
ङ्क्षायालाघवेन चरुसामान्यपरमिति । चरुविधौ तु
विद्याकरवाजपेयी “यत्र प्रयोजनामावनिश्चयस्तत्रैव
तदुपादानादिलोपः । यत्रानुष्ठानवेलायामेव पुरुषदोषेण
प्रयोजनाभावो ज्ञायते तदा प्राक् तन्निश्चयात् शास्त्र-
प्रापितः पदार्थो नियमापूर्वमात्रार्थमनुष्ठेय” इति । अतएव
यदा त्वालस्यादिना व्रीह्यादिस्थाने तण्डुला गृहीताः
तदापि अवघातादि समाचारन्ति याज्ञिकाः पठन्ति च ।
“घाते न्यूने तथा छिन्ने सान्नाय्ये मान्त्रिके तथा । यज्ञे
मन्त्राः प्रयोक्तव्यामन्त्रायज्ञार्थसाधकाः” । मान्त्रिके मन्त्र-
साध्ये अवघातादौ । न्यूने तत्काले मन्त्रपाठाभावेऽपि
यज्ञकाले मन्त्राः पाठ्याः । अस्मिंस्तु मन्त्रार्थज्ञानस्य्
नास्त्युपयोगः । चरुस्थालीयपरिमाणमाह छन्दोगपरि-
शिष्टम् । “तिर्य्यगूर्द्ध्वसमिन्मात्रा दृढा नातिवृहन्मुखी ।
मृण्मय्यौडुम्बरी वापि चरुस्थाली प्रशस्यते” । गर्भप्रस्तार
दीर्घाभ्यां प्रादेशप्रमाणा चरुस्थाली औडुम्बरी ताम्रमती
एषा पायसचरावपि न निषिद्धा “पयोनुद्धृतसारञ्च ताम्र-
पात्रे न दुष्यति” स्मृतिसागरधृतवचनाच्च । अतएव शार-
दातिलके “ततश्च संस्कृते वह्नौ गोक्षीरेण चरुं पचेत् ।
मन्त्रेण क्षालिते पात्रे नवे ताम्रमयादिके” । दक्षिणो-
त्तराभ्यामिति दक्षिण उत्तर उपरि ययोः पाण्यो-
स्ताभ्यां मुपलं गृहीत्वा इति शेष । त्रि । फलीकृतान्
[Page5355-a+ 38]
त्रिधा वितुषीकृतान् कण्डनप्रस्फोटनाभ्यामिति शेषः ।
पवित्रान्तर्हितान् पवित्रम् अन्तार्हतं व्यवहितं येषां तान् ।
तेन चरुस्थाल्यामुत्तराग्रं पवित्रं निःक्षिप्य तण्डुलान्
निक्षिपेत् । कुशलशृतमिवेति कुशलेन पाकनिपुणेन शृतं
यथा न दग्धं नातिक्लिन्नं न मन्दपक्वं यथा स्यात्तथा
स्थालीपाकं श्रपयेत् । अतएव छन्दोगपरिशिष्टम् ।
“स्वंशाखोक्त्या चरुः स्विन्नोह्यदग्धोऽकठिनः शुभः ।
न चातिशिथिलः पाको न च वीतरसो भवेत्” ।
वीतरसोगालितमण्डः । प्रदक्षिणमुदायुवान्नति प्रद-
क्षिणावर्त्तं यथा स्यात्तथा मेक्षणेन ऊर्द्ध्वमीषन्मिश्रयन् ।
यु मिश्रणे इत्यस्य रूपमेतत् । शृतमित्यभिघार्य्येति
स्फुटितम् । चरुमाज्यस्रवेणाप्लाव्य उदगग्नेरुत्तरस्याम्
उत्तार्य्य प्रत्यभिघारयेत् पुनर्घृतेन तथा सेचयेत् । वृषोत्-
सर्गे तु अभिघारणद्वयात् पूर्वं ज्वलदङ्गारेण विद्योतन-
द्वयमाह छन्दोगपरिशिष्टम् “अधिशृतमवद्योत्य सुशृत-
ञ्चाभिघारयेत् । घृतेन सेचयेत् पश्चात् पुनरेवाभिथार-
येत्” । मेक्षणादीन्याह छन्दोगपरिशिष्टम् “इध्म
जातीयमिध्मार्द्धपमाणं मेक्षणं भवेत् । वृत्तं वार्क्षञ्च
पृथ्वग्रमवदानक्रियाक्षमम्” । इध्मार्द्धप्रमाणं प्रादेशद्वय-
मिध्मस्य प्रमाणं परिकल्पितमिति तदर्द्धम् एषैव दर्वी
विशेषस्तु महास्रुवे । “दर्वीद्व्यङ्गुलपृथ्वग्रा तुरीयेण
तु मेक्षणम् । मुषलोदूखले वार्क्षे स्वायते सुदृढे तथा ।
इच्छाप्रमाणे भवतः सूर्पं वैणवमेव च” । अत्र तिर्य्य-
गूर्द्ध्वेत्यादि वैणवमेब चेत्यन्तेन चर्वङ्गमभिधाय भूमिजप-
परिममूहनहस्तविन्यासं कुर्य्यादित्युक्तम्” ।
स्थाल्यां पाकपात्रे पाकः पच्यमानः । ३ पाकभाजने पच्य-
माने । चातुर्षाव्यादौ तत्त्यागे फलं ति० त० दर्शितं
“लभते सन्तति दीर्घां स्थालीपाकमभक्षयन्” ।
<LEND>
