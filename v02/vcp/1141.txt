<L>1141<pc>0115,a<k1>अदिति<k2>अदिति
अदिति¦ स्त्री न दीयते खण्ड्यते बृहत्त्वात् दो--क्तिच् न० त० ।
दातुं छेत्तुं न योग्यायां पृथिव्याम् “चक्षुरदितावसनमिति”
ता० ब्रा० “अदितौ पृथिव्यामिति” भाष्यम् । वाचि
निरुक्त० । दितिर्दनुजमाता विरोधार्थे न० त० । तद्विरो-
धिन्यां देवमातरि “प्रजज्ञिरे महाभागा दक्षकन्यास्त्रयोदश ।
अदितिर्दितिर्दनुःकाला दनायुः सिंहिका तथा । क्रोधा
[Page0115-b+ 38]
प्राधा च विश्वा च विनता कपिला मुनिः । कद्रुश्च
मनुजव्याघ्र! दक्षकन्यैव भारतेति” भारतम् आदिप० ।
एता एव कश्यपाय दक्षेण दत्ता यथोक्तं तत्रैव “दक्षस्त्व-
जायताङ्गुष्ठाद्दक्षिणाद्भगवानृषिः ब्रह्मणः पृथिवीपाल!
शान्तात्मा सुमहातपाः । वामादजायताङ्गुष्ठाद्भार्य्या तस्य
महात्मनः । तस्यां पञ्चाशतं कन्याः स एवाजनयत् प्रभुः ।
ददौ स दश धर्म्माय सप्तविंशतिमिन्दवे । दिव्येन
विधिना देव! कश्यपाय त्रयोदशेति” अदितिरदीना-
देवमातेति निरु० । तद्देवताके पुनर्वसुनक्षत्रे ।
अत्ति प्राणिजातम् अद--इतिच् । सर्वनाशके मृत्यौ,
परमेश्वरे च पु० । “स यद्यदेवासृजत तत्तदत्तुमध्रियत
सर्वं वा अत्तीति तददितेरदितित्वम्, सर्वस्यैतस्यात्ता भवति
सर्वमस्यान्नं भवति य एवमेतददितेरदितित्वं वेदे” ति
बृ० उ० दितिः खण्डनम् । तच्छून्ये अखण्डे ।
“क्षत्रियासि यज्ञियास्यदितिरसीति” यजु० “अदितिर-
खण्डितेति” वेददीपः ।
<LEND>
