<L>27180<pc>3869,b<k1>धातु<k2>धातु
धातु¦ पु० धीयते सर्वं निःक्षिप्यते सुषुप्त्यादावस्मिन् धा--आधारे
तुन् । १ परमात्मनि । “स एष चिद्धातुः” श्रुतिः । दधाति
शब्दान् । २ सर्वेषां नाम्नां प्रकृतिभूते भूप्रभृतौ तस्य
लक्षणविभागादिकं शवलर्थरत्नेऽस्माभिर्दर्शितं यथा
<फ्>“धातुर्नान क्रियावाचकोगणादिपठितः शब्दविशेषः
क्रिया च पूर्वोक्तफलानुकूलो व्यापार एव सर्वेषाञ्च कार-
[Page3870-a+ 38]
काणामन्वयोपपत्तये कालान्वयोपपत्तये च धातूनां
क्रियावाचकत्वाङ्गीकारात् । तथाहि । “क्रियाभेदाय
कालस्तु संख्या सर्वस्य भेदिकेति” वाक्यपदीये कालानां
क्रियाभेदकत्वमुक्तमुक्तञ्च तेनैव “क्रिया नियतसाधना”
इत्यादिना साधनानां क्रियाकाङ्क्षित्वं तत्र यदि धातुभिः
क्रिया न बोध्येत क्व तदा तेषामन्वयो विशेषणत्वं
वा भवेदतीऽवश्यं सर्वेषां क्रियावाचकत्वं स्वीकार्यं
धातूनां फलमात्रवाचकत्वे आख्यातानां व्यापारार्थकत्वे
कृदादिस्थले आख्याताभावेन कारकाद्यन्वयानुपपत्तेः
नापि क्रियामात्रवाचकत्वं त्यजिगम्योः पर्य्यायतापत्तेः ।
तथाच फलवाचकत्वस्य तेषां प्रायशोगणपाठे एव उक्त-
त्वात् न तदंशे विवादः । किञ्च फलावच्छिन्नक्रियायाः
पृथक्शक्त्या विशिष्टशक्त्या वा धात्वर्थत्वाभावे सकर्म-
काकर्मकविभागोच्छेदः स्यात् स्याच्च फलमात्रधात्वर्थत्वे
सर्वेषां कारकाणां तत्रानन्वयः तत्रैव कालान्वयोपगमे
च व्यापारविगमकालेऽपि फलसत्त्वेन वर्त्तमानत्वादिप्रयो-
गापत्तिः । अतोऽवश्यं क्रियावाचकत्वं स्वीकार्यमतएव
“धातोरर्थः क्रियोच्यते” इत्यनेन धात्वर्थत्वेनैव क्रिया-
त्वस्वीकारः । अतएव च “भूवादयोधातवः” इतिषाणि-
नीयसूत्रमपि क्रियावाचकत्वं धातुमात्राणां प्रतिपाद
यति । तथाहि मूश्च वा च भूवौ आदिश्चादिश्चादी
भूवौ आदी येषां ते धातवैति तथा चात्र प्रथम आदि
शब्दोव्यवस्थावाची भुवा सह तदन्वयात् भूप्रभृतयैत्यर्थ-
लाभः द्वितीयआदिशब्दः सादृश्यवाची वाधातुना
तदन्वयस्तेन वासदृशा इत्यर्थलाभः तत्सादृश्यञ्च क्रिया-
वाचित्वेन बाधातीर्गथर्थतया क्रियावाचित्वप्रसिद्धेस्तथा
च मूप्रभूतयः क्रियावाचित्वेन वासदृशा धातव इत्येव
फलितम् । भुवश्चादित्वं गणपाठापेक्षया तस्य च
क्रियावाचकत्वं पूर्वोक्तयुक्तेरिति संक्षेपः । अत्र क्रिया-
वाचित्वानुक्तौ गणपठितत्वेन सर्वनामाव्ययादीनामपि
धातुत्वापत्तिः तन्मात्रोक्तौ च हिरुगाद्यव्ययानां क्रिया-
वाचित्वेन धातुत्वापत्तिरत उभयमुक्तम् । उक्तञ्च
“किञ्च क्रियावाचकतां विना धातुत्वमेव नो । सर्व-
नामाव्ययादीनां यावादीनां प्रसङ्गतः । न हि तत्पाठ-
मात्रेण युक्तमित्याकरे स्फुटमिति” । तत्पाठः गणपाठः ।
विदि अवयवे गडि वदनैकदेशे इत्यादिद्रव्यवाचिनामपि
तत्साधनक्रियावाचित्वमस्त्येव कालकारकाद्यन्वयानुरो-
धात् तत्फलस्य द्रव्यरूपत्वेऽपि न क्षतिः । गणादीत्या-
[Page3870-b+ 38]
दिपदेन सूत्रसंज्ञासूत्रग्रहणं तेन स्मैत्राणां स्कत्भुप्रमृ-
तीनां सनादयोधातव इत्यादीनाञ्च प्रत्ययान्तानां धातु-
त्वमव्याहतमेव दर्शितयुक्तेः तत्रापि क्रियावाचित्वादे-
रवश्यं स्वीकाराच्च नाप्रसङ्गैति दिक् ।
<फ्>ते च सर्वेऽपि धातवः सकर्मकाकर्मकभेदेन द्विविधाः ।
तत्र व्यापाराधिकरणमात्रावृत्तिफलवाचकः सकर्मकः
पच्यादेः व्यापाराधिकरणावृत्तिविक्लित्तिरूपफलस्य बोधक-
तया सकर्मकत्वं कर्त्तृकर्मोभयनिष्ठफलवीधकस्यापि गम्यादेः
व्यापाराधिकरणम्भत्रावृत्तिफलवोधकतया सकर्मकत्वम् ।
भूप्रमृतीनां तु व्यापाराधिकरणमात्रवृत्तिफलबोधकतया
न सकर्मकत्वं फलस्य सक्षायास्तत्सम्बन्धरूपव्यापारस्यैक-
स्मिन्नेव धर्मिणि बटादौ सत्त्वात् । उक्तञ्च वाक्यपदीये
“आत्मानमात्मना बिभ्रदस्तीति व्यपदिश्यते । अन्धर्भा-
वाच्च तेनासौ कर्मणा न सकर्मकः” इति । अस्यायमर्थः
आत्मानं स्वरूपं विभ्रत् आत्मधारणानुकूलव्यापाराश्रयः
अस्तीतिपदेन समानाधिकरणतया व्यपदिश्यते तदभेद-
बोधनाय तिङादिकं प्रयुज्यते इति यावत् तेनात्मनात्म-
रूपेण कर्मणा धारणकर्मणा धातुः न सकर्मकः । अत्र
हेतुरन्तर्भावात् धात्वर्थ एव तस्य कर्मणः प्रवेशात् आत्म-
धारणानुकूलव्यापाररूपधात्वर्थेनात्मनौपसंग्रहादित्यर्थः ।
अथ वा अन्यरेव व्यापाराधिकरण एव भावात् फलस्य
सत्त्वात् व्यापारसामानाधिकरण्यादित्यर्थः तेन भुवादे-
रुत्पत्त्यनुकूवव्यापारवाचितया धात्वर्थोपसंगृहीतकर्मक-
त्वाभावेऽपि फलसमानाधिकरणव्यापारवाचित्वादकर्मक-
त्वम् । अतएव “फलव्यापारयोरेकनिष्ठतायामकर्मकः ।
धातु स्तयोर्धर्मिभेदे सकर्मकौदाहृत” इति फलसामाना-
धिकरण्यादिकृताकर्मकसकर्मकविभागोऽभिहितः । ए-
कनिष्ठतायामेकमात्रवृत्तितायामित्यर्थः तेन गम्यादेर्व्यापा-
राधिकरणवृत्तिफलवाचित्वेऽपि नाकर्मकत्वमिति धर्मि-
भेदेऽधिकरणान्यत्वे इत्यर्थः । एवमेव शब्दकौस्तुभ
कारादयः । एतन्मते सकर्मकाकर्मकशब्दौ पारिभाषि-
काविति द्रअव्यम् । मञ्जूषाकृतस्तु “कर्मणा सहेति
नास्ति कर्म यस्मेति व्युत्पक्ष्या सकर्मकाकर्मकशब्दौ
योगिकौ तत्र साहित्यं तदन्वितस्वार्थबोधकत्वम् अन्वयश्र
पृथक्पदोपस्थाप्ययोः सम्बन्धरूपोग्राह्यस्तेन जीवत्या-
दीनां प्राणधारणानुकूनव्यापारार्थकतया तत्कर्मणः
प्राणादेर्धात्वर्थमध्यपातात् न सकर्मकत्वं धात्वर्थोप-
गृहीतकर्मकत्वेनाकर्मकत्वात् । कर्म च व्याकरणशा-
[Page3871-a+ 38]
स्त्रीयपारिभाषासिद्धकर्मसंज्ञाविशिष्टमुच्यते तेनाधिशय्यते
प्रासादैत्यादौ कर्मणि लकारोपपत्तिः अधिशेतेः कर्म
संज्ञाविशिष्टान्वितस्वार्थबोधकत्वात् अन्यथा पूर्वमते तस्य
फलसमानाधिकरणव्यापारवोधकतयाऽकर्मकत्वेन “माने
चाकर्मकेभ्यः” इति भाव एव लकारापत्तेः । भवति च
ग्रामं गच्छतीत्यादौ गम्यादिः ईप्सिततमत्वेन कर्म
संख्याविशिष्टेन पृथग्भूतेन ग्रामेणान्वितं स्वार्थं बोधयन्
सकर्नकः, अधिवसतिस्तु अधिकरणत्वेन कर्मसंज्ञा
विशिष्टेनेति विवेकः” इति प्राहुः । युक्तञ्चैतत् धात्वर्थोप-
गृहोतकर्मकाणां व्यापारव्यधिकरणफलवाचितया पूर्व-
कल्पे सकर्मकत्वापत्तेः तत्तद्भिन्नत्वेन निवेशे नौरचं
तथा कर्मणोऽविवक्षायां गम्यादेरपि अकर्मकत्वस्वीका-
रेघ अविवक्षाविशिष्टत्वेन निवेशे गौरवञ्च । एतन्मते तु
कर्माभावादेव तदन्वितस्वार्थबोधकत्वाभावान्नाकर्मकत्व-
हानिरिति सूक्ष्ममीक्षणीयम् । अत्र पक्षे अकर्मकस्तु
तदनन्विवस्वार्थवोधक इति वोध्यम् ।
सकर्मकाश्च द्विविधाः एककर्मका द्विकर्मकाश्च । एक-
कर्मान्वितस्वार्थबोधकाः गम्यादयः एककर्मकाः । द्विकर्म
काअपि द्विविधाः द्विकर्मान्वितैकव्यापारर्थकाः द्विकर्मा-
न्वितद्विव्यापारार्थकाश्च । तत्राद्या दुह्यादयः । न च
ते सिद्धान्ते द्विव्यापारार्थकाः तथात्वे ईप्सिततमाभ्या-
मेव कर्मभ्यां व्यापारद्वयेऽन्वयसम्भवेन द्वितीयाद्युत्पत्तौ
“अकथितञ्चेति” सूत्रेण दुह्यादीनां कारकान्तरसंज्ञाना-
पन्नस्याकथितस्य कर्मसंज्ञाविधानानौचित्यात् । दर्शयि-
व्यते च दुह्यादीनामेकव्यापारार्थकता । यदा पुन स्तेषां
द्विव्यापारार्थकता विवक्षिता तदा ईप्सिततमसूत्रेणैव
कर्मसंज्ञायां जातायां द्विकर्सान्वितद्विव्यापारार्थका एव ते
णिजन्तादिबदिति बोध्यम् । द्विकर्मान्वितद्विव्यापारार्थकाश्च
भिजन्ताः तत्र च धातुना एकत्यापारोऽभिधीयते द्वितो-
यखु णिचा, तद्व्यापारद्वये च ईप्सितकर्मणः प्रयोज्य-
कर्तृरूपकर्मणश्च यथाक्रममन्वतः । तथात्वञ्च गम्या-
दीनामिति बोध्यम् । पाच्यादीनां तु नैवं, तद्योगे
प्रयोज्यकर्त्तुः कर्मसंज्ञाभावेन व्यापारद्वये कर्मद्वयान्वया-
भावात् । नाव पाच्यादेः क्रियाफसाश्रयत्वेनोद्देश्यतया
प्रयोज्यकर्त्तुः कर्मसंज्ञा भवितुचर्हति गन्तादिशाप्तुयोगे-
एव तन्नियमात् । उक्तञ्च हरिका “सुखक्रियायां
स्वातन्त्र्यं प्रधाने कर्मतां गतम् । नियमात् कर्म-
संज्ञायाः स्वधर्मेणाभिधीयते” इति सिवमात् ततिबुद्ध्या-
[Page3871-b+ 38]
दिसूत्रेण तदितरेषां निषेधात् स्वातन्त्र्यं कर्तृत्वमेव
स्वधर्मेण तृतीययाऽभिधीयते इति तदर्थः । वस्तुतस्तु
प्रयोज्यकर्त्तुरीप्सिततमत्वेऽपि परत्वात् कर्तृसंज्ञया
तस्य वाधात् कर्मत्वाप्रसक्तौ गत्यादिसूत्रेण अप्राप्तप्राप-
कत्परूपविधित्वाश्रयेण गम्यादेः कर्मत्वं विहितं न
षाच्यादेरिति द्रष्टव्यम् । उक्तञ्च हरिणा “परत्वादन्तरङ्ग-
त्वादुपजीव्यतथाऽपि च । प्रयोज्यस्यास्तु कर्तृत्वं गत्या-
देर्विधितोचितेति” । परत्वात् “विप्रतिषेधे परं कार्यम्” इ-
त्युक्तेः “अपादानसम्प्रदानकरणाधारकर्मणाम् । कर्त्तु-
श्चोभयसम्राप्तौ परमेव प्रवर्त्तते” इति चोक्तेः “अन्तरङ्ग-
त्वात् पच्यादिरूपप्रकृत्याकाङ्क्षितकर्तृसंज्ञारूपकार्यम्
“अन्तरङ्गं बलोय” इति न्यायात् पाच्याद्याकाङ्क्षितकर्म-
संज्ञायाः प्रत्ययाश्रितत्वेन दुर्वलत्वादिति भावः । उप-
जीव्यतया उपजौव्यजातीयतया सर्वेषामेव कारकाणां
कर्तृप्रयोज्यत्वेन कर्क्षुरुपजीव्यजातीयत्वादिति फलि-
तोऽर्थः तेन पाच्याद्यापेक्षया तस्योपजीव्यत्वाभावेऽपि
न क्षतिः । एवं पाच्यादियोगे प्रयोज्यस्य कर्मसंज्ञाया-
एवाप्रवृत्तेः न द्विकर्मकत्वं तेष्ममित्यन्यत्र विस्तरः ।
अकर्मका अपि धातवः हेतुचतुष्टयाधीनाकर्मकक्रियार्थ-
त्वात् चतुर्विधाः । अकर्मकक्रियात्वे हेतवश्च चत्वारी
हरिणा प्रदर्शिता यथा “धात्रोरर्थान्तरे वृत्तेर्धात्वर्थेनोप-
संग्रहात् । प्रसिद्धेरविवक्षातः कर्मणोऽकर्मिका क्रियेति” ।
धातोः स्ववीधकधातोरर्थान्तरे स्वसजातीयभिन्ने वृत्तेः
सामर्थ्यात् स्वविजातीयार्थबोधकत्वादित्येकः । यथा
जानातिः ज्ञानं वदन् सकर्मकः प्रवृत्त्यादिकं बोधयन्न-
कर्मकः नतु गतिवाची गम्यादिः ज्ञानाद्यर्थेऽप्यकर्मकः
तयोर्द्वयोरप्यर्थयोः सकर्मकत्वेन स्वसजातीयत्वात् ।
धात्वर्थेनोपसंग्रहादिति द्वितीयः । कर्मणो धात्वर्थेन
उपसंग्रहात् स्वशरीरे प्रवेशनात् यथा जीवत्यादीनां
प्राणधारणानुकूलव्यापाररूपक्रियार्थतया तत्कर्मणः प्रा-
णादेर्धात्वर्थेएव प्रवेशः । प्रसिद्धेः सत्तालज्जादिरूपाणा-
मकर्मकत्वेन प्रसिद्धेः । सक्षादिकञ्चानुपदं प्रदर्श्यते
तेषां फलसमानाधिकरणव्यापारबोधकत्वादित्यथः ।
इति तृतोयो हेतुः । कर्मणोऽविवक्षातः अकर्मकः ४ ।
अत्र च कर्मपदं व्यपदेशिवद्भावेन फलस्याप्युपलक्षणं तेन
फलस्वाविवश्चायामेत्व गन्यादेरकर्मकत्वमिति कौस्तुभानु-
सारिणः तेषाञ्च व्यापारपात्रबोधकतया फलावाचित्वान्न
लकर्मकत्वमिति द्रष्टव्यम् । अत्र चाविवक्षा नाम येन
[Page3872-a+ 38]
रूपेणान्वयविवक्षया यस्य कर्मसंज्ञा तेन रूपेणान्वय-
विवक्षाभावः । तत्र क्वचित् कर्मणोऽविबक्षया यथा
पच्यते इत्यादौ, क्वचिच्च कर्मत्वाविवक्षया यथा मातुः
स्मर्यते इत्यादौ । अत्र मातुः कर्मत्वेनैव स्मरणान्वये
कर्मसंज्ञा न पुनः सम्बन्धत्वेन, तथा विवक्षायामेव कर्मणि
षष्ठीविधानात् स्मरणादेः कर्मान्वयसत्त्वेऽपि कर्मत्वेन
तदन्वयाभावादकर्मकत्वं तेन भावे लकारादय इति
बोध्यम् । क्वचित्तु कार्यप्रवृत्तिवेलायामविवक्षा पश्चाद्वि-
वक्षा । यथा कृतपूर्वी कटम् मुक्तपूर्वी ओदनमित्यादौ ।
तथाहि कृतं पूर्वमनेनेति विग्रहे तत्कृतमनेनेति
पूर्वसूत्रादिनिमबनुर्त्त्य सपूर्वाच्चेति सूत्रेण विद्यमान
पूर्वात् पूर्वशब्दादपि इनिर्विहितः तत्र यदि कृतमिति
कर्मणि क्तः स्यात्तदा तस्य कटादिरूपकर्मविशेषणतया
सापेक्षत्वेन समासादिवृत्तिर्न्न स्यात् एकत्र विशेषणत्वे-
नोपस्थितस्यान्यत्र विशेषणतयान्वयायोगात् वृत्तिश्चात्र
जायते भाष्यादिषु तथाप्रयोगादतोऽवश्यं प्रथमं कर्मा-
विवक्षयाऽकर्मकत्वेन भावे क्तप्रत्यये विहिते तदन्तेन
पूर्वादिभिः सुप्सुपेति समासे च कृते तत्पूर्वकात् पूर्व-
शब्दात् कर्त्तरि इनिप्रत्ययोभवति । पश्चाच्च कर्त्तृकृत-
क्रियायाः कर्मविशेषाकाङ्क्षायां कटादिकर्मणोऽन्वयः ।
उक्तञ्च हरिणा “अकर्मत्वे सत्येव क्तान्ते भावाभि-
धायिनि । पश्चात् क्रियावता कर्त्रा योगो भवति कर्म-
णाम् । अविग्रहा गतादिस्था यथा ग्रामादिकर्मभिः ।
क्रिया सम्बध्यते तद्वत् कृतपूर्व्यादिषु स्थितेति” । क्रिया-
वतेत्यनेन क्रियाद्वारैव कर्मणीऽन्वय इति द्योतितम् क्रिया-
याश्च वृत्तिशब्दैकदेशतयाऽनन्वयशङ्कायामाहाविग्रहेति ।
नास्ति विशेषेण ग्रहोज्ञानं यस्याः सा पृथगुपस्थित्य-
भावेन ज्ञातुमशक्येत्यर्थः गतादिस्था कर्त्तृबोधकनिष्ठा-
न्तगतपदोप्स्थाप्यगमनकर्त्तृरूपार्थप्रविष्टापि यथा ग्रामं
गतैत्यादौ विभिन्नपदोपात्तैरपि ग्रामादिकर्मभिः
क्रिया सम्बध्यते तथेत्यर्थः समुदायशक्तिस्वीकारे एक
देशान्वयाभ्युपगमादवयवशक्तिस्वीकारे तु तदनुपगमे
क्षत्यभाबादिति भावः । कृतपूर्व्यादिष्वित्यादिपदेनाध्वरे-
ष्विष्टीत्यादयोगृह्यन्ते तत्रापि इष्टादिभ्यश्चेत्यनेन कर्त्तरि
इनिविधानात् । अत्रेदं बोध्यं “निष्पत्तिमात्रे कर्त्तृत्वं
सर्वत्रैवास्ति कारके” इत्युक्तेः कर्मणोऽपि स्वव्यापार-
द्वारा क्रियानिष्पत्तिहेतुत्वेन कर्तृत्वे स्थिते तद्व्यापारस्य
धात्वर्थत्वविवक्षायां धात्वर्थक्रियाश्रयत्वेन तस्य कर्तृत्वं
[Page3872-b+ 38]
समानानुपूर्वीकमुख्यार्थवोधकधातूपात्तफलाश्रयत्वेन च
कर्मत्वमित्येकस्यैव कर्मकर्तृता एवञ्च तत्र धातोरर्था-
न्तरे वृत्तेरेवाकर्मकत्वम् । तथाहि अन्नं पच्यते स्वयमेवे-
त्यादौ विक्लित्तिस्तदनुकूलोऽन्नस्थाल्यादिसंयोगरूपो
व्यापारश्च तद्विशिष्टो वा पच्यर्थः तयोः फलव्यापारयो-
रेकनिष्ठतया तद्वोधकधातोरकर्मकत्वं तेन अन्नेन पच्यते
खयमेवेत्यादी भावे लकारोपपत्तिः । द्विकर्मकाणान्तु
एककर्मणः कर्तृत्वविवक्षयाऽपरस्याविवक्षयैवाकर्मकत्वं
पचिदुह्योस्तु कर्मान्तरसत्त्वेऽपि कर्मवद्भावविधानात् सकर्म-
कत्वं तेन तयोर्न भावे लकारादयः किन्तु कर्मण्येव
तेन दुह्यते गवा दुग्धं स्वयमेवेत्यादि । एवञ्च सर्वेषामेव
धातूनां कर्मणः कर्तृत्वविवक्षायां कर्मवद्भावे प्राप्ते
धातुविशेषयोग एव कर्मवत्कार्य्यातिदेशपे न सर्व
धातुयोगे तेन गम्यादियोगे कर्त्तरि वाच्ये न कर्म-
वद्भावः किन्तु कर्तृवत्कार्थं, भावे तु इष्यते एव कर्म-
वत्कार्यम् । पच्यादियोगे तु कर्त्तरि भावे च वाच्ये कर्म-
वद्भाव इति विवेकः । उक्तञ्च “कर्मस्थेऽपि च धात्वर्थे
कर्मकर्त्ता च कर्मवत् । कर्तृस्थेऽपि च धात्वर्थे कर्म
कर्त्ता च कर्तृवदिति” । कर्मवत् कर्मवत्कार्यवानित्यर्थः
अतएव “कर्मवत् कर्मणा तुल्यक्रिये” इति सूत्रे कर्म-
पदेन कर्मस्थक्रिया लक्षिता शास्त्रकारैस्तेन कर्मस्थ-
क्रियातुल्यक्रियावति कर्त्तरि कर्मवत् कार्यमित्यर्थः
क्रिययोस्तुल्यत्वञ्च एकाधिकरणमात्रवृत्तित्वेन तथाच
कर्मस्थक्रियया फलेन व्यापारस्य सामानाधिकरण्ये
एव कर्मवद्भावविधानात् पच्यादेस्तथाभूतार्थकतया तत्-
कर्त्तरि कर्मवत्कार्यं, गम्यादेस्तु व्यापारस्योक्तफलसामा-
नाधिकरण्याभावात् कर्त्तृस्थगावकत्वमिति विवेकः ।
तथा तुल्यक्रिये कर्तरीत्यमिधानेन गम्यादीनामपि भावे
कर्मवत्कार्यं यागादि भवत्योव । यद्यपि सर्वेषामेवाकर्म
काणां फलव्यापारयोः सामानाधिकरण्यबोधकतया
कर्मवद्भावापक्षिस्तथापि सूत्रे कर्मणा तुल्येति निर्देशात्
येषां धातूनां मुख्यार्यवाचिनां सकर्मकत्वं तेषामेव
कर्मवद्भाव इति गम्यते अस्त्यादेः सत्तादिरूपमुख्यार्थ
सकर्मकत्व । भावात् न तत्प्रसङ्गः । भवतेस्बु लाक्षणिका-
नुभवार्थे वर्त्तमानस्य सकर्मकत्वेऽपि सत्तारूपमुख्यार्थे
तथात्वाभावान्न प्रसङ्गः । एवञ्च सर्वेषामेव सकर्म-
काणां कर्त्तृकर्मोभयस्थभाचकावेनाव्यवस्थायां हरिणा
क्रियाकृतविशेषेण व्यवस्था दर्शिता यथा “विशेष-
[Page3873-a+ 38]
दर्शनं यत्र क्रिया तत्र व्यवस्थिता । शब्दप्रवृत्तिरन्येषां
शब्दैरेव प्रकल्पितेति” । यत्र कर्मणि कर्त्तरि वा विशेषः
क्रियाकृतोऽसाधारणधर्मो दृश्यते तत्रैव क्रिया व्यबस्थि-
तेत्यर्थः धात्वर्थयोः फलव्यापाररूपयोः क्रिययोरुभय-
निष्ठत्वेऽपि तत्कृतविशेषादेव तन्निष्ठत्वव्यवहार इति
भावः । विशेषश्च द्विविधः धातूपस्थाप्यः तदनुपस्था-
य्यश्च तत्राभ्यर्हितत्वेन उपस्थितत्वेन च धातूपात्तवि-
शेषस्यैव प्रथमं ग्रहणं तदप्राप्तौ तु अपरस्येति
बिवेकः । तेन पच्यादयः स्वोपस्थाप्यस्य कर्त्त्रपेक्षयाऽ-
साधारणधर्मस्य व्यापाररूपक्रियाकृतस्य विक्लित्तिरूष-
फलस्य बोधकाः कर्मस्थभावकाएव गम्यादयस्तु नैवं तदु-
पस्थाप्यफलस्य संयोगादेरुतयनिष्ठतया साधारण्यात्
धातूपस्थाप्यविशेषासत्त्वात् धात्वनुपस्थाप्यस्य क्रियाकृतस्य
श्रमादिरूपासाधारणधर्मस्य ग्रहणं तस्य च कर्त्तरि
दर्शनात् कर्त्तृस्थत्वम् । एवञ्च कर्त्तृस्थादिविभाग एत-
म्भते न्यायमूल एव । अन्येषां मते पुनः शब्दप्रवृत्तिः
कर्मवनुकार्य्यप्रवृत्तिः शब्दैरेव निथामकशास्त्रैरेव प्रकल्पि-
तेति द्रष्टव्यम् । तच्च शास्त्रं यथा “कर्मस्थः पच-
तेर्भावः कर्मस्थाश्च भिदादयः । कर्त्तृस्थो बुद्ध्यतेर्भावः
कर्तृस्थाश्च गमादयः” इति कर्मस्थाः कर्मस्थक्रियार्थका इ-
त्यर्थः एवमग्रेऽपि । सम्प्रदायविदस्तु एतच्छास्त्रमपि
न्यायमूलकं पूर्वोक्तरीत्या एतेषां कर्मस्थत्वादिव्यवस्थाप-
नात् अन्यथा प्रातखिकरूपेण तद्गणनस्य कर्तुमशक्य-
तयाऽव्यवस्थापत्तेरित्याहुः । एवञ्च क्रियाकृतविशेषे-
णैव क्रियाव्यवस्थेति पक्षमलम्ब्य “निर्वर्त्त्ये च विकार्य्ये
च कर्मवद्भाव इष्यते । नतु प्राप्ये कर्मणि तु सिद्धान्तोऽयं
व्यवस्थितः” इत्यभियुक्तैर्व्यवस्था भङ्ग्यन्तरेण दर्शिता ।
तथा च निवर्त्त्यविकार्य्ययोरेव क्रियाकृतस्य उत्प्रत्त्यादि-
रूपस्य विशेषस्य सत्त्वात्, प्राप्ये तदसत्त्वाच्च तेषु कर्मव-
द्भावाभावौ बोध्यौ । “क्रियाकृतविशेषाणां सिद्धिर्यत्र ब
तिष्ठति” इत्यग्रिमप्राप्यकर्मलक्षणे प्राप्यस्य क्रियाकृतविशेषा-
भावकथनात् व्यतिरेकेण निर्वर्त्त्यविकार्ययोस्तत्सत्त्वमर्था-
यातमित्यलं विस्तरेण । सनन्तधातूनां धात्वर्थेच्छार्थ-
कत्वेन कर्तृस्थत्वेऽपि तत्प्रकृतीभूतधातोरेव कर्मस्थ-
कर्तृस्थभावकतया व्यवस्था तत्प्रकृतेरात्मनेपदादिना तद-
न्तस्यात्मनेपदादिवदिति द्रष्टव्यम्’ बोघस्तु कर्मकर्तरि
कर्तरीव यथा ओदनः पच्यते स्वयमेवेत्यादौ ओदनाभि-
न्नैकाश्रयकबिक्लित्त्यनुकूलस्थाल्यादिसंयोगरूपोव्यापारः ।
[Page3873-b+ 38]
अपरे तु कर्तुराश्रयांशे विशेषणत्ववत् व्युत्पत्तिवैचित्र्येण
फलेऽपि विशेषणत्वमङ्गीचक्रुरङ्गीचक्रुश्चात्र नामार्थधात्व-
र्थयोरपि साक्षादन्वयम् । वस्तुतस्तु तिङर्थाश्रयस्यैव व्युत्-
पत्तिवैचित्र्येणोभयत्रान्वय इति द्रष्टव्यम्, अकर्मकत्वेन
प्रसिद्धाः सत्ताद्यर्थका अभियुक्तैरन्यत्र संगृहीता यथा
<फ्>“सत्ताजीवनदर्पभीतिशयनक्रीडानिवासक्षयाव्यक्तध्वान-
नभोगतिस्थितिजरालज्जाप्रमादोदये । मोहे खेटनवेग-
युद्धदहनख्यातिक्षरोन्मादके शुद्धिस्वेदपलायनभ्रमणके-
शान्तौ प्लुतौ मज्जने । दृप्तौ जागरशोषवक्रगमनोत्साहे
मृतौ गंशये म्लानौ मन्दगतौ च नृत्यपतने चेष्टा-
क्रुधौ रोदने । वृद्धौ हावकृतौ च सिद्धिविरतौ हर्षो-
पवेशे बले कम्पोद्वेगनिमेषभङ्गयतनार्थे धातवोऽकर्मकाः ।
दौर्बल्यादिषु चार्थेषु वर्त्तमानास्तु धातवः । वाचका भाव-
मात्रस्य यतस्तस्मादकर्मकाः । कौटिल्यादिषु चार्थेषु प्रोक्ता
ये ते तु धातवः । तद्वद्भावेऽकर्मकाः स्युस्तद्वत्कृत्यां सक-
र्मकाः । क्रियावाचित्वमाख्यातुं प्रसिद्धोऽर्थः प्रदर्शितः ।
प्रयोगतोऽन्ये मन्तव्या अनेकार्था हि धातवः” इति ।
३ आकाशादिमहाभूतेषु । ४ इन्द्रियेषु ५ शब्दाद्याकाशादि
गुणेषु । देहस्थेषु “रसासृङ्मांसमेदोऽस्थिमज्जा-
शुक्राणिं धातव इत्युक्तेषु ६ रसादिषु । ७ मनःशिला-
द्यश्मविकारे । ८ कफादौ अमरः । अत्राह सुश्रुतः ।
“ते धातबोऽपि विद्वद्भिर्गदिता देहधारणात् । विसर्गा-
दानविक्षेपैः सोमसूर्य्यानिला यथा । धारयन्ति जगद् देहं
कफपित्तानिलास्तथेति” । ९ अस्थ्नि । १० स्वर्णादौ तत्राष्टघातवो
यथा “हिरण्यं रजतं कांस्यं ताम्रं सीसकमेव च । रङ्ग-
मायसरैत्यञ्च धातवोऽष्टौ प्रकीर्त्तिता” इति दानसागरः ।
“सुवर्णं रजतं ताम्रं लौहं कुप्यञ्च पारदम् ।
रङ्गञ्च सीसकञ्चैव इत्यष्टौ देवसम्भवाः” इति वैद्यकम् ।
सप्त धातवो यथा । “स्वर्णं रूप्यञ्च ताम्रञ्च रङ्गं यसदमेव
च । सीसं लोहञ्च सप्तैते धातवो गिरिसम्भवाः” इति
भावप्र० । “बलीपलितखालित्यकार्श्यावल्यजरामयान् ।
निवार्य देहं दधति नृणां तद्धातवो यथा । “सुवर्णरूप्य
ताम्राणि हरितालमनःशिला । गैरिकाञ्जनकासीस-
सीसलोहाः सहिङ्गुलाः । गन्धकोऽभ्रकमित्याद्या
धानवो गिरिसम्भवाः” । नव धातवो यथा “हेम-
तारारनागाश्च ताम्ररङ्गे च तीक्ष्णकम् । कांस्यकं
कान्तलौहश्च धातबो नव कीर्त्तिताः” । माक्षिकं
तुत्थिकाभ्रे च नीलाञ्जनशिलाऽलकाः । रसकश्चेति
[Page3874-a+ 38]
विज्ञेया एते सप्तोपधातवः । शरीरस्थसप्तधातुभवस-
प्तोपधातवो यथा । “स्तन्यं रजश्च नारीणां काले भ-
वति गच्छति । शुद्धमांसभवस्नेहो यः सा सङ्की-
र्त्यते वसा । स्वेदोदन्तास्तथा केशास्तथैवौजश्च सप्तमम् ।
इति धातुभवाज्ञेया एते सप्तोपधातवः” इति सुख-
बोधः । ११ लोकेषु १२ वस्तुनि शब्दार्थचि० ।
रसादेर्धातुवाच्यतायां निरुक्तिस्तत्कर्माणि च भावप्र० उ-
क्तानि यथा “एते सप्तखयं स्थित्वा देहं दधति यन्नृणाम् ।
रसासृङ्मांसमेदोऽस्थिमज्जाशुक्राणि धातवः । प्रीणनं
जीवनं लेपः स्नेहो धारणपूरणे । गर्भोत्पादश्च कर्माणि
धातूनां कथितानि च । रसादीनां धातूनां क्रमेण प्रीण-
नादिकर्माणीति बोध्यम् । एतेषाञ्च पूर्वपूर्बस्योत्तरोत्तर-
हेतुत्वं तच्च कायशब्दे १९०८ पृ० दर्शितम् । उपधातवः
तद्गुणाश्च भावप्र० अन्यथोक्ताः यथा
“सप्तोपधातवः स्वर्णमाक्षिकं तारमाक्षिकम् । तुत्थं
कांस्यञ्च रीतिश्च सिन्दूरं च शिलाजतु । उपधातुषु
सर्वेषु तत्तद्धातुगुणा अपि । सन्ति किन्त्वेषु तेऽत्रोनास्तत्त-
दंशाल्पभावतः” । तत्र स्वर्णादिधातौ “दह्यन्तेध्मायमानानां
धातूनां हि यया मलाः” मनुः । उपधातवश्च गौण-
धातवस्तेन तत्रापि धातुशब्दप्रवृत्तिः । अतएव उप-
धात्वभिप्रायेण गैरिकादीनां धातुशब्दवाच्यता दृश्यते यथा
“न्यस्ताक्षरा धातुरसेन यत्र” “अकालसन्ध्यामिव धातु-
मत्ताम्” कुमा० । “वर्द्धयन्निव तत् कूटान् उद्धूतै-
र्धातुरेणुभिः” रघुः । “त्वामालिख्य प्रणथकुपितां धातु-
रागैः शिलायाम्” मेघ० । “अद्रीणामिव कूटानि धातु-
रक्तानि शेरते” मा० आ० १९ अ० । १३ देहादिधारके
आत्मनि “स्त्रीपुंसयोस्तु संयोगे विशुद्धे शुक्रशोणिते ।
पञ्च धातून् स्वयं षष्ठः आदत्ते युगपत् प्रमुः” याज्ञ० ।
“पञ्च धातून् पृथिव्यादिपञ्चभूतानि शरीरारम्भक-
तया षष्ठश्चिद्धातुरात्मा प्रभुः शरीरारम्भकादृष्टकर्मयोगि-
तया समर्थः युगपदादत्ते भोगायतनत्वेन स्वीकरोति”
मिता० आकाशादौ “तदव्ययमनुद्रिक्तं सर्वव्यापि ध्रुवं
स्थिरम् । नवद्वारं पुरं विद्यात् त्रिगुणं पञ्चधातुकम्” भा०
आश्व० ३६ अ० । “भूतेषु धातवः पञ्च ब्रह्मा तान-
सृजत् पुरा । आवृता यैरिमे लोकाः महाभूताभि-
संज्ञिताः” भा० शा० १८४ अ० । “अन्नमशितं त्रेधा
विधीयते तस्य यः स्थविष्टो धातुस्तत् पुरीषम्” छा० उप० ।
प्रभृतौ “धातोः स्थाने इवादेशं सुग्रीवं संन्यवेशयत्” ।
[Page3874-b+ 38]
“अवेक्ष्य धातोर्गमनार्थमर्थवित्” रघुः । रसादौ “शरीर-
धातवो ह्यस्य मांसं रुधिरमेव च । नेशुर्ब्रह्मास्त्रनि-
र्दग्धाः न च भस्माप्यदृश्यत” भा० व० २८९ अ० ।
परमेश्वरे “अनादिनिधनो धाता विधाता धातुरुत्तमः”
विष्णुस० । धातुर्विरिञ्चेरुत्कृष्टः इति वा नामद्वयं
कार्य्यकरणात् प्रपञ्चधारणात् वा चिद्धातुः” भा० । “वायुं
पूर्वमथो सृष्ट्वा यो धातुर्धातुसत्तमः । धारणाद्धातुशब्दञ्च
लभते लोकसंज्ञितम्” हरिवं० २० अ० । केशाद्युष-
धातौ “काकपदमक्षिका केशधातुयुक्तानि शर्कराबिद्धम्”
वृ० सं० ८० अ० । १४ धारके । “अत्यं हविः सचते
सच्च धातु चारिष्टगातुः” ऋ० ५ । ४४ । ३ । “धातु सर्वधार-
कम्” भा० । १५ प्रकारे “त्रिधातवः परमा अस्य गावः” ऋ०
५ । ५० । ४ “त्रिधातुः प्रथयद्विभूम” त्रिधातुः त्रिप्रकारः” भा०
<LEND>
