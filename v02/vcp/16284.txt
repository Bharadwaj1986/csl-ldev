<L>16284<pc>2456,a<k1>खञ्जन<k2>खञ्जन
खञ्जन¦ न० खजि--मावे ल्युट् । १ विकलगतौ मेदि० कर्त्तरि
ल्यु । २ स्वनामख्याते पक्षिभेदे पुंस्त्री० स्त्रियां ङीष् ।
स्वार्थे क । तत्रार्थे । तस्य दर्शने शुभाशुभफलाद्युक्तं
वृ० सं० ४५ अ० यथा “खञ्जनको नामायं यो विहग-
स्तस्य दर्शने प्रथमे । प्रोक्तानि यानि मुनिभिः फलानि
तानि प्रवक्ष्यामि । स्थूतोऽभ्युन्नतकण्ठः कृष्णगलो भद्र-
कारको भद्रः । आ कण्ठमुखात् कृष्णः सम्पूर्णः पूरय-
त्याशाम् । कृष्णो गलेऽस्य विन्दुः सितकरटान्तः स
रिक्तकृद्रक्तः । पोतो गोपीत इति क्लेशकरः खञ्जनो
वृष्टः । अथ मधुरसुरभिफलकुसुमतरुषु सलिलाशयेषु
पुण्येषु । करितुरगभुजगमूर्घ्नि प्रासादोद्यानहर्म्येषु ।
गोगोष्ठसत्समागमयज्ञोत्वपार्थिवद्विजसमीपे । हस्तितुरङ्ग-
मशालाच्छत्रध्वजचामराद्येषु । हेमसमीपसिताम्बर-
[Page2456-b+ 38]
कमलोत्पलपूजितोपलिप्तेषु । दधिपात्रधान्यकूटेषु च
श्रियं खञ्जनः कुरुते । पङ्के स्वाद्वन्नाप्तिर्गोरससम्पच्च
गोमयोपगते । शाद्वलगे वस्त्राप्तिः शकटस्थे देशविभ्रंशः ।
गृहपटलेऽर्थभ्रशो बघ्रे बन्धोऽशुचौ भवति रोगः ।
पृष्ठे त्वजाविकानां प्रियसङ्गममावहत्याशु । महिषोष्ट्र-
गर्दभास्थिश्मशानगृहकोणशर्कराद्रिस्थः । प्राकारभस्म-
केशेषु चाशुभो मरणरुगभयदः । पक्षौ धुन्वन्न शुभः
शुभः पिबन् वारि निम्नगासंस्थः । सूर्य्योदयेऽथो शस्तो
नेष्टफलः खञ्जनोऽस्तमये । नीराजने निवृत्ते यया
दिशा खञ्जनं नृपो यान्तम् । पश्येत्तया गतस्य क्षिप्र-
मरातिर्वशमुपैति । तस्मिन्निधिर्भवति मैथुनमेति यस्मिन्
यस्मिंस्तु छर्दयति तत्र तलेऽस्ति काचः । अङ्गारमत्युप-
दिशन्ति पुरीषणेऽस्य तत्कौतुकापनयनाय खनेद्धरित्रीम् ।
मृतविकलविभिन्नरोगितः स्वतनुसमानफलप्रदः खगः ।
धनकृदभिनिलीयमानको वियति च बन्धुसमागमप्रदः ।
नृपतिरपि शुभं शुभप्रदेशे खगमवलोक्य महीतले विद-
ध्यात् । सुरभिकुसुमधूपयुक्तमर्धं शुभमभिनन्दितमेवगेति
वृद्धिम् । अशुभमपि बिलोक्य खञ्जनं द्विजगुरुसाधु-
सुरार्चने रतः । न नृपतिरशुभं समाप्नुयान् न यदि
दिनानि च सप्तं मांसभुक् । आ वर्षात् प्रथमे दर्शने
फलं प्रतिदिनं तु दिनशेषे । दिक्स्थानमूर्त्तिलग्नर्क्षशान्त-
दीप्तादिभिश्चोह्यम्” ति० त० । “कृत्वा नीराजनं राजा
बलवृद्धैर्यथाबलम् । शोभनं खञ्जनं पश्येत् जलगोगोष्ठ-
सन्निधौ । (तन्नतिमन्त्रः) “नीलग्रीव! शुभग्रीव! सर्वकाम-
फलप्रद! । पृथिव्यामवतीर्णोऽसि खञ्जरीट! नमीऽस्तु ते” ।
वसन्तराजे “दृष्टोदितेऽगस्त्यमुनौ सुदेशे सुचेष्टितं खञ्जन-
कोविदध्यात्” इत्युपक्रम्य “त्वं योगयुक्तोमुनिपुत्रकस्त्वम-
दृश्यतामेषि शिखोद्गमेन । सं दृश्यसे प्रावृषि निर्गतायां त्वं
खञ्जनाश्चर्य्यमयो नमस्ते” । एतद्वचनात् यदा शिरसि
शिखोद्गमस्तदा खञ्जनो न दृश्यते अगस्त्योदयानन्तरं
शिखाविगमात् पुनर्दृश्यते । दर्शनफलम् “अब्जेषु गोषु
गजवाजिमहोरगेषु । राज्यप्रदः कुशलदः शुचिशाद्वलेषु ।
स्मास्थिकेशनखलोमतुषेषु दृष्टोदुःखं ददाति बहुशः खलु
खञ्जरीटः” । वर्षकृत्ये “वित्तं ब्रह्मणि कार्यसिद्धिर-
तुला शक्रे हुताशे भयं, याम्येत्वग्निभयं सुरद्विषि कलि-
र्लाभः समुद्रालये । वायव्यां वरवस्त्रगन्धसलिलं दिव्या-
ङ्गना चोत्तरे ऐशान्यां मरणं ध्रुवं निगदितं दिग्-
लक्षणं खञ्जने” ।
[Page2457-a+ 38]
“अपि खञ्जनमञ्जनाञ्चिते विदधाते रुचिगर्वदुर्विधम्” नैष०
“युष्मत्कृते खञ्जनगञ्जनाक्षि! शिरोमदीपं यदि याति
यातु” “एकोहि खञ्जनवरोनलिनीदलस्थः” इति च उद्भटः ।
ततः शिवादि० अपत्यादौ अण् । खाञ्जन तदपत्यादौ
<LEND>
