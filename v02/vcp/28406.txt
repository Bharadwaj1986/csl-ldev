<L>28406<pc>4022,a<k1>नाट्योक्ति<k2>नाट्योक्ति
नाट्योक्ति¦ स्त्री नाट्ये उक्तिर्विशेषोक्तिः । लौकिकप्रसिद्धा-
<>र्थकशब्दान्तरेण नाट्ये पदार्थान्तराणामुक्तौ तथा च
<>केषाञ्चित् शब्दानामन्यार्थे पारिभाषिकत्वं नाट्ये ज्ञेयम्
<>सा च सा० द० निर्णीता यथा
<P>“अश्राव्यं खलु यद्वस्तु तदिह स्वगतं १ मतम् ।
<>सर्वश्राव्यं प्रकाशं २ स्यात्तद्भवेदपवारितम् ३ । रहस्यन्तु
<>यदन्यस्य परावृत्य प्रकाश्यते । त्रिपताककरेणान्यानप-
<>वार्य्यान्तरा कथा । अन्थोन्यामन्त्रणं यत्स्याज्जनान्ते
<>तज्जनान्तिकम् ४ । किं ब्रवीषीति यन्नाट्ये विना पात्रं ।
<>प्रयुज्यते । श्रुत्वेवानुक्तमप्यर्थं तत्स्यादाकाशभाषितम् ५ ।
<>दत्तां सिद्धाञ्च सेनाञ्च वेश्यानां नाम दर्शयेत् । दत्त-
<>प्रायाणि बणिजां चेटचेट्योस्तथा पुनः । वसन्तादिषु
<>वर्ण्यस्य वस्तुनो नाम यद्भवेत् । नाम कार्य्यं नाटकस्य
<>गर्भतार्थप्रकाशकम् । नायिकानायकाख्यानां संज्ञा-
<>प्रकरणादिषु । नाटिकासट्टकादीनां नायिकाभिर्विशेष-
<>णम् । प्रायेण ण्यन्तकः साधिर्गमेः स्थाने प्रयुज्यते ।
<>राजा स्वामीति देवेति भृत्यैर्भट्टेति चाधमैः । राजर्षि-
<>भिर्वयस्येति तथा विदूषकेण च । राजन्नित्यृषिभिर्वाच्यः
<>सोऽपत्यप्रत्ययेन च । स्वेच्छया नामभिर्विप्रैर्विप्र आर्येति
<>चेतरेः । वयस्येत्यथ वा नाम्ना वाच्यो राज्ञा विदूषकः ।
<>वाच्यौ नटीसूत्रधारावार्य्यनाम्ना परस्परम् । सूत्रधारो
<>भवेद्भाव इति वै पारिपार्श्विकः । सूत्रधारो मारिषेति
<>हण्डे इत्यधमैः समाः । वयस्येत्युचमैर्हंहो मध्यै-
<>रार्य्येति चाग्रजः । भगवन्निति वक्तव्याः सर्वैर्देवर्षि-
<>लिङ्गिनः । वदेद्राज्ञीञ्च चेटीञ्च भवतीति विदूषकः ।
<>आयुष्मन् रथिनं सूतो वदेत् तातेति चेतरः । वत्स पुत्रक
<>तातेति नाम्ना गोत्रेण वा सुतः । शिष्योऽनुजश्च
[Page4022-b+ 38]
<>वक्तव्योऽमात्य आर्य्येति चाधमैः । विप्रैरयममात्येति
<>सचिवेति च भण्यते । साधो इति तपस्वी च प्रशान्त-
<>श्चोच्यते बुधैः । अगृहीताभिधः पूज्यः शिष्याद्यैर्विनि-
<>नद्यते । उपाध्यायेति चाचार्य्यो महाराजेति भूपतिः ।
<>स्वामीति युवराजस्तु कुमारो भर्तृदारकः । सौम्य भद्र-
<>मुखेत्येवमधभैस्तु कुमारकः । वाच्या प्रकृतिभीराज्ञः
<>कुमारी भर्तृदारिका । पतिर्यथा तथा वाच्या ज्येष्ठ-
<>मध्याधमैस्त्रियः । हलेति सदृशी प्रेष्या हञ्जे वेश्या-
<>ऽर्जका तथा । कुट्टिन्यम्बेत्यनुगतैः पूज्या च जरती-
<>जनैः । आमन्त्रणैश्च पाषण्डा वाच्याः स्वसमयागतैः ।
<>शकादयश्च सम्भाष्या भद्रदत्तादिनामभिः । यस्य यत्कर्म
<>शिल्पं वा विद्या वा जातिरेव वा । तेनैव नाभ्ना
<>वाच्योऽसौ ज्ञेयाश्चान्ये यथोचितम्” । “अमरे तु
<>वासुराचार्यस्तु मारिषः” वासुरधिकः पठितः ।
<LEND>
