<L>9185<pc>1167,a<k1>उद्गातृ<k2>उद्गातृ
उद्गातृ¦ पु० उच्चैर्गायति साम उद् + गै--तृच् । १ सामवेद-
[Page1167-b+ 38]
<>गायके । अस्य च उद्गीथरूपसामावयवस्योच्चैर्गानादुद्गातृ-
<>त्वम् । यथा चास्य तथात्वं तथा उद्गीथशब्दे बक्ष्यते ।
<>षोडशसु ऋत्विक्षु मध्ये २ ऋत्विग्भेदे । ते च ऋत्विजः
<>अच्छावाकशब्दे ५४ पृ० दर्शिताः । “रथं हरेदथाध्वर्य्यु
<>र्ब्रह्माधाने च वाजिनम् । होता चापि हरेदश्वमुद्गाता
<>चाप्यनः क्रये” मनुः । राजसूये तस्य च दक्षिणाभेद
<>उक्तः “सीवर्ण्णी स्रगुद्गातुः” आश्व० ९, ४, ९ । उद्-
<>गातृप्रशंसनपूर्व्वं तत्कर्म्म च शत० ब्रा० दर्शितं यथा ।
<>“गृणाति ह वा एतद्धोता यच्छंसति । तस्मा एतद्गृणते
<>प्रत्येवाध्वर्युरागृणाति तस्मात् प्रतिगरोनाम । तं वै प्राञ्च-
<>मासीनमाह्वयते सर्वे वा अन्य उद्गातुः प्राञ्च आर्त्वि-
<>ज्यं कुर्वन्ति तथो हास्यैतत् प्रागेवार्त्विज्यं कृतं भवति ।
<>प्रजापतिर्वा उद्गाता । योषऽग्र्घोता स एतत् प्रजा-
<>पतिरुदुगाता योषायामृचि होतरि रेतः सिञ्चति-
<>यत्स्तुते तद्धोता शस्त्रेण प्रजनयति तच्छ्यति यथायं
<>पुरुषः शितस्तद्यदेनच्छ्यति तस्माच्छस्त्रं नाम” ४, ३, १, १,
<>२, ३, । उद्गीथगानकर्त्तृत्वाच्च यथाऽस्योद्गातृत्वं तथोक्तं
<>छा० उ० । “तस्यर्क् च साम च गेष्णौ तस्मादुद्गीथस्तस्मात्त्वे-
<>वोद्गार्तवास्य हि गाता” “एवमेवोद्गातारमुवाचोद्गातः! या
<>देवतोद्गीथमन्वायत्ता ताञ्चेदविद्वान् उद्गास्यसि मूर्द्धा ते विप-
<>तिष्यतीति” च । तथाज्ञानपूर्व्वकोद्गानस्य फलमपि तत्रोक्तं
<>यथा “य एवदेवं विद्वान् साम गायति उभौ स गायति
<>सोऽमुनैव स एष ये चामुष्मात् पराञ्चोलोकास्तांश्चाप्नोति
<>देवकामांश्च अथानेनैवमेवैतस्मादर्व्वाञ्चोलोकास्तांश्चाप्नोति
<>मनुष्यकामांश्च । तस्मादुहैवं विदुद्गाता ब्रूयात् कं ते
<>काममागानीति एष ह्येव कामागानस्येष्टे य एतदेवं
<>विद्वान् साम गायति” छा० उ० ।
<LEND>
