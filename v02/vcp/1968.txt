<L>1968<pc>0181,a<k1>अनुमरण<k2>अनुमरण
अनुमरण¦ न० अनु + मृ--ल्युट् । भर्त्तरि मृते तद्देहाप्राप्तौ
<>तत्पादुकादिग्रहणेन पृथक्चितारोहणेन स्त्रीणां देहत्यागे ।
<>“भर्त्त्रानुमरणं काले याः कुर्व्वन्ति तथाविधाः । कामात्
<>क्रोधात् भयाद्वापि सर्वाः पूताः भवन्ति ताः” इति स्मृतिः
<>अनुपूर्व्वकमरणस्य मरणसदृशमरणार्थकत्वेन सकर्म्मकत्वम्
<>अतएव “भवता नानुमृतापि लभ्यते” इति रघौ कर्मणि
<>क्तप्रयोगः । अनुमरणं च भर्त्तुः देशान्तरादिमरणे देहाद्य-
<>लाभे एव “देशान्तरे मृते पत्यौ साध्वी तत्पादुकाद्वयम् ।
<>निधायोरसि संशुद्धा प्रविशेज्जातवेदसमिति” स्मृतिः । तत्र
<>क्षत्रियादीनामेवाधिकारो न विप्रायाः, यथोक्तम् । “पृथक्-
<>चितां समारुह्य न विप्रा गन्तुमर्हतीति” शु० त० स्मृतौ ।
<LEND>
