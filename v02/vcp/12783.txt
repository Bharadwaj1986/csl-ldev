<L>12783<pc>1852,a<k1>काकल<k2>काकल
काकल¦ न० ईषत् कलो यस्मात् कोः कादेशः । १ ग्रीवास्थे उन्नतप्रदेशे
(टुँटि) त्रिका० । ततो वा कप् । तत्रार्थे पु० हेमच० । “एकः
काकलके नासायाञ्च” इति शरीरस्थसन्धिकथने “एकैका
काकलकगलयोः” इति पेशीसंख्यानोक्तौ च सुश्रु०
केति कलो यस्य । २ द्रोणकाके पुं स्त्री शब्दर० स्त्रियां ङीष् ।
ईषत् कं जलं लाति ला--क संज्ञायां कन् । षष्टिक-
धान्यभेदे तस्येषज्जलनिष्पन्नत्वात्तथात्वम् । “षष्टि-
ककङ्गुकमुकन्दकपीतकप्रमोदककाकलकासनपुष्पकमहाष-
ष्टिकचूर्णककुरवककेदारकप्रभृतयः षष्टिकाः” सुश्रु० ।
“गर्भस्था एव ये पाकं यान्ति ते षष्टिका मताः” । भाव-
प्रका० षष्टिकलक्षणमुक्त्वा तद्गुणा दर्शिता यथा--
“षष्टिकाः मधुराः शीताः लघवो बद्धवर्चसः । वातपित्त-
प्रशमनाः शालिभिः सदृशा गुणैः” इति एवं सुश्रुतेऽपि ।
<LEND>
