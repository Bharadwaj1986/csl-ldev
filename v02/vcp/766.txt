<L>766<pc>0094,a<k1>अञ्जन<k2>अञ्जन
अञ्जन¦ न० अज्यतेऽनेन अन्ज--करणे ल्युट् । कज्जले ।
<>“अपि खञ्जनमञ्जनमञ्जनाञ्चितमिति” नैष० । “मैत्रं
<>प्रसाधनं स्नानं दन्तधावनमञ्जनम् । पूर्व्वाह्णएव कुर्व्वीतेति”
<>स्मृतिः । “विलोचनं दक्षिणमञ्जनेन संभाव्येति” रघुः ।
<>अञ्जनविशेषाश्च सुश्रुते दर्शिता यथा
<>“चत्वार एते योगाः स्युरुभयोरञ्जने हिताः । कुब्ज-
<>काशोकशालाम्रप्रियङ्गुनलिनोत्पलैः ॥ पुष्पैर्हरेणुकृष्णाह्वा-
<>पथ्यामलकसंयुतैः । सर्पिर्मधुयुतैश्चूणै र्वेणुनाड्यामवस्थितैः ॥
<>अञ्जयेद् द्वावपि भिषक् पित्तश्लेष्मविभावितौ । आम्रजम्बू-
<>द्भवं पुष्पं तद्रसेन हरेणुकाम् ॥ पिष्ट्वा क्षौद्राज्यसंयुक्तां
<>प्रयोज्यमथ वाञ्जनम् । नलिनोत्पलकिञ्जल्कगैरिकै र्गोश-
<>कृद्रसैः ॥ गुडिकाञ्जनमेतद्वा दिनरात्र्यन्धयोर्हितम् ।
<>रसाञ्जनरसक्षौद्रतालीशस्वर्णगैरिकम् ॥ गोशकृद्रससंयुक्तं
<>पित्तोपहतदृष्टये । शीतं सौवीरकं वापि पिष्ट्वाथ रस-
<>भावितम् ॥ कूर्म्मपित्तेन मतिमान् भावयेद्रौहितेन वा ।
<>चूर्णाञ्जनमिदं नित्यं प्रयोज्यं पित्तशान्तये ॥ काश्मरी-
<>पुष्पमधुकदार्व्वीलोध्ररसाञ्जनैः । सक्षौद्रमञ्जनन्तद्वद्धितं नेत्रा-
<>मये सदा ॥ स्रोतोजं सैन्धवं कृष्णां रेणुकाञ्चापि पेष-
<>येत् । अजमूत्रेण ता वर्त्त्यःक्षणदान्ध्याञ्जने हिताः ॥
<>कालानुसारिवां कृष्णां नागरं मधुकं तथा । ताली-
<>शपत्रं क्षणदे गाङ्गेयञ्च शकृद्रसे ॥ कृतास्ता वर्त्तयः पिष्ट्वा-
<>छायाशुष्काः सुखावहाः । मनःशिलाभयाव्योषबलाका-
<>लानुसारिवाः ॥ सफेना वर्त्तयः पिष्टाश्छागक्षीरसम-
<>न्विताः । गोमूत्रपित्तमदिराशकृद्धात्रीरसे पचेत् ॥
<>क्षुद्राञ्जनं रसे चान्यद्यकृतस्त्रैफलेऽपि वा । गोमूत्राज्या-
<>णवमलपिप्पलीक्षौद्रकट्फलम् ॥ सैन्धवोपहितं युञ्ज्या-
<>न्निहितं वेणुगह्वरे । मेदोयकृद्घृतञ्छागं पिप्पल्यः
<>सैन्धवं मधु ॥ रसमामलकञ्चापि पक्वं सम्यङ्निधापयेत् ।
<>कोशे खदिरनिर्म्माणे तद्वत्क्षुद्राञ्जनं हितम् ॥ हरेणुमग-
<>धाजास्थिमज्जैलायकृदन्वितम् । शकृद्रसेनाञ्जनं वा श्लेष्म-
<>प्रहतदृष्टये ॥ विपाच्य गोधायकृदर्द्धपाटितं सुपूरितं
<>मागधिकाभिरग्निना । निषेवितं तत्सकृदञ्जनेन निहन्ति
<>नक्तान्ध्यमसंशयं खलु ॥ तथा यकृच्छागभवं हुताशने
<>विपाच्य सम्यग्मगधासमन्वितम् । प्रयोजितं पूर्व्ववदा-
<>श्वसंशयं जयेत् क्षपान्ध्यं सकृदञ्जनन्नृणाम् ॥ प्लीहा
<>यकृच्चाप्यपभक्षिते उभे प्रकल्प्य शूल्ये घृततैलसंयुतम् । ते
<>सार्षपस्नेहसमायुतेऽञ्जनं नक्तान्ध्यमाश्वेव हतः प्रयोजिते ।
<>नदीजशिम्बीकटुकान्यथाञ्जनम्मनःशिला द्वे च निशे यकृ-
[Page0094-b+ 38]
<>द्रसे । स चन्दनेयं गुटिकाथ वाञ्जनं प्रशस्यते वै दिवसेष्व-
<>पश्यताम्” इति ॥ सौवीरे, रसाञ्जने च । अञ्जनवर्णोऽस्त्यस्य ।
<>अर्श० अच् । ज्येष्ठदिग्गजे पु० उत्तरदिग्गजयोषिति
<>केशरियोषिति वानर्य्याञ्च स्त्री । “अञ्जनागर्भसम्भूतो वायु-
<>पुत्त्रो महाबल इति” तन्त्रम् । भावे ल्युट् । मिश्रीकरणे,
<>लेपने व्यक्तिकरणे मालिन्ये च न० “निरञ्जनं दिव्यमुपैति
<>साम्यमिति” निरवद्यं निरञ्जनमिति” च श्रुतिः । अञ्ज-
<>णिच्--युच् । शक्यलक्ष्यार्थातिरिक्तार्थबोधके आलङ्कारि-
<>कोक्ते व्यञ्जनावृत्तिरूपे शब्दशक्तिभेदे स्त्री० “अन्यार्थधी-
<>कृत् व्यापृतिरञ्जनेति” काव्यप्रकाशः । तत एव भावे ल्युट्
<>तत्रैवार्थे न० ।
<LEND>
