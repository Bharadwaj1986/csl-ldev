<L>6910<pc>0726,b<k1>आनन्दमयकोष<k2>आनन्दमयकोष
आनन्दमयकोष¦ पु० आनन्दमयस्य परमात्मनः कोष
इवावरकः । वेदान्तिमतसिद्धपञ्चकोषमध्ये पञ्चमे कोषे
अविद्यास्वरूपे कारणशरीरे । आनन्दमयकोषस्यरूपा-
दिकमुक्तं विवे० चू० ।
“आनन्दप्रतिविम्बचुम्बिततनुर्वृत्तिस्तमोजृम्भिता स्यादा-
नन्दमयः प्रियादिगुणकः स्वेष्टार्थलाभोदयः । पुण्य-
स्यानुभवे विभाति कृतिनामानन्दरूपः स्वयं मूत्वानन्दति
यत्र साधुतनुभृम्मात्रः प्रयत्नं विना । आनन्दमय-
कोषस्य सुषुप्तौ स्फूर्त्तिरुत्कटा । स्वप्नजागरयोरीषदिष्ट-
सन्दर्शनादिना । नैवायमानन्दमयः परात्मा सोपाधिकत्वात्
प्रकृतेर्विकारात् । कार्य्यत्वहेतोः सुकृतक्रियायां विकार-
सङ्घातसमाहितत्वात् । पञ्चानामपि कोषाणां निषेधे
युक्तितः श्रुतेः । तन्निषेधावधिः साक्षी बोधरूपोऽवशिष्यते ।
योऽयमात्मा स्वयंज्योतिः पञ्चकोषविलक्षंणः । अवस्था-
त्रयसाक्षी सन् निर्व्विकारो निरञ्जनः । सदानन्दः
स विज्ञेयः स्वात्मत्वेन विपश्चिता” ।
आनन्दमयशब्देऽधिकमुक्तम् । “गुहाहितं ब्रह्म यत्तत्
पञ्चकोषविवेकतः । बोद्धुं शक्यं ततः कोषपञ्चकं
प्रविच्यताम् । देहादभ्यन्तरः प्राणः प्राणादभ्यन्तरं
मनः । ततः कर्त्ता ततोभोक्ता गुहा सेयं परम्परा”
पञ्चद० ।
<LEND>
