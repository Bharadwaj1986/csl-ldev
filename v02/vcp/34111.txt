<L>34111<pc>4472,a<k1>प्रबाल<k2>प्रबाल
प्रबाल¦ न० प्र + बल--धान्यावरोधे ज्वलादि० ण । १ किस-
लये नवपल्लवे २ वीणादण्डे च अमरः । ३ रत्नभेदे पु०
किं रत्नं कस्य ग्रहस्य पीतिकारित्वे न दोषहरं भवतीति
प्रश्ने तदुत्तरमाह ज्यो० रत्नमालायां “माणिक्यन्तरणेः
तुजातममलं, मुक्ताफलं शीतगोर्माहेयस्य तु विद्रुमो
निगदितः, सौम्यस्य गारुत्मतम् । देवेज्यस्य च पुष्पराग
मसुराचार्य्यस्य वज्रं, शनेर्नीलं निर्भलमन्ययोर्निगदिते
गोमेदवैदूर्य्यके” । “पुंसि क्लीवे प्रबालः स्यात् पुमानेव तु
विद्रुमः” भावप्र० अत्रार्थेऽस्य पुंनपुंसकत्वमुक्तं रत्नानां
गुणास्तत्रोक्ता यथा “रत्नानि भक्षितानि स्युर्मधुराणि
सराणि च । चक्षुष्याणि च शीतानि विषघ्नानि धृ-
तानि च । मङ्गल्यानि मनोज्ञानि ग्रहदोषहराणि च” ।
युक्तिकल्पतरौ तस्योत्पत्त्यादिकं भेदादिकञ्चोक्तं यथा
“सूत उवाच आदाय शेषस्तस्यान्त्रं यमाशाकम्बला-
दिषु । चिक्षेप तत्र जायन्ते विद्रुमाः सुमहागुणाः ।
तत्र प्रधानं शशलोहिताभं गुञ्जाजवापुष्पनिभं प्रदि-
सरागम् । सनीसकं देवकरोमकञ्च स्थानानि तेषु प्रभवं
परागम् । अन्यत्र जातञ्च न तत् प्रधानं मूल्यं भवे-
च्छिल्पिविशेषयोगात् । प्रसन्नं कोमलं स्निग्धं सुरागं
विद्रुमं हि तत् । धनधान्यकरं लोके विषार्त्तिभय-
नाशनम् । परीक्षा पुलहेनोक्ता रुधिराख्यस्य वैमणेः ।
स्फटिकस्म विद्रुमस्य रत्नज्ञानाय शौनक!” इति गा-
रुडे ८ अ० । “श्चेतसागरमध्ये तु जायते वल्लरी
तु या । विद्रुमा नाम रत्नाख्या दुर्लभा वज्ररू-
पिणी । पाषाणं प्रभजत्येषा प्रयत्नात् क्वथिता सती ।
विद्रुमं नाम यद्रत्नमामनन्ति मनीषिणः । ब्रह्मादिजाति
भेदेन तच्चतुर्विधमुच्यते । अरुणं शशरक्ताख्यं कोमगं
रिग्धमेव च । प्रवालं विप्रजातिः स्यात् सखवेध्यं
[Page4472-b+ 38]
मनोरमम् । जवावन्दूकसिन्दूरदाडिमीकुसुमप्रभम् । क-
ठिनं स्निग्धदुर्वेधं क्षत्रजातिः तदुच्यते । पलाशकु-
सुमाभासं तथा पाटलसन्निभम् । बैश्यजातिर्भवेत् स्निग्धं
वर्णाद्यं मन्दकान्तिभम् । विद्रुमं शूद्रजातिः स्याद्वायु
वेध्यं तथैव च । रक्तता स्निग्धता दार्ढ्यं चिरद्युति
सुवर्णता । प्रबालानां गुणाः प्रोक्ता धनधान्यकराः पराः ।
हिमाद्रौ यत्तु संजातं तद्रक्तमतिनिष्ठुरम् । तत्र लिप्तो
भवेन्निम्बकल्कोऽतिमधुरः स्थितः । तस्य धारणमात्रेण
विषवेगः प्रशाम्यति । विवर्णता तु खरता प्रबाले दूषण-
द्वयम् । रेखा काकपदी विन्दुर्यथा वज्रेषु दोषकृत्” ।
तथा प्रबाले सर्वत्र वर्जनीयं विचक्षणैः । रेखा हन्याद्-
यशो, लक्ष्मीमावर्त्तः कुलनाशनः । पट्टलो रोगकृत् ख्यातो
विन्दुर्धनविनाशकृत् । त्रासः संजनयेत् ग्रासं नीलिका
मृत्युकारिणी । मूल्यं शुद्धप्रबालस्य रूप्यद्विगुणमु-
च्यते । धारणेऽस्यापि नियमो जातिभेदेन पूर्ववत्” ।
तथा हि “विरूपजातिं विषमं विबर्णं खरप्रबालं प्रव-
हन्ति ये ये । ते मृत्युमेवात्मनि वै वहन्ति सत्यं वद-
त्येष कृती मुनीन्द्रः” । तस्य शुभाशुभलक्षणे राजनि०
उक्ते यथा “शुद्धं दृढं घनं वृत्तं स्निग्धं पात्रसुरङ्ग-
कम् । समं गुरु सिराहीनं प्रवालं धारयेत् शुभम् ।
गौरं रङ्गजलाक्रान्तं रक्तसूक्ष्मं सकोटरम् । रूक्षकृष्णं
लधुश्वेतं प्रबालमशुभं त्यजेत्” ।
<LEND>
