<L>11321<pc>1610,b<k1>कच<k2>कच
कच¦ पु० कच--अच् । १ केशे, २ वृहस्पतिपुत्रे, ३ शुष् कव्रणे,
<>४ मेघे शब्दमा० हस्तिन्यां स्त्री० मेदिनी । भावे घ ।
<>५ बन्धे ६ शोभायाञ्च । कचार्षचरितञ्च भा०आ० ७६, ७७
<>अ० यथा “जिगीषया ततो देवा वव्रिरेऽङ्गिरसं मुनिम् ।
<>पौरोहित्येन याज्यार्थे काव्यन्तूशनसं परे । ब्राह्मणौ
<>तावुभौ नित्यमन्योन्यस्पर्द्धिनौ भृशम् । तत्र देवा निजघ्नु-
<>र्यान् दानवान् युधि सङ्गतान् । तान् पुनर्जीवयामास
<>काव्यो विद्याबलाश्रयात् । ततस्ते पुनरुत्याय योधया-
<>ञ्चक्रिरे सुरान् । असुरास्तु निजघ्नुर्यान् सुरान् सम-
<>रमूर्द्धानि । न तान् संजीवयामास वृहस्पतिरुदा-
<>रधीः । नहि वेद स तां विद्यां यां काव्यो वेत्ति वीर्य्य-
<>वान् । सञ्जीवनीं ततो देवा विषादमगमन् परम् । ते तु
<>देवा भयोद्विग्नाः काव्यादुशनसस्तदा । ऊचुः कचमुपा-
<>गम्य ज्येष्ठं पुत्रं वृहस्पतेः । भजमानान्मजस्वास्मान् कुरु
<>नः साह्यमुत्तमम् । या सा विद्या निवसति ब्राह्मणेऽ-
<>मिततेजसि । शुक्रे तामाहर क्षिप्रं भागभाङ्नो भवि-
<>ष्यसि । वृषपर्व्वसमीपे हि शक्योद्रष्टुं त्वया द्विजः ।
<>रक्षते दानवांस्तत्र न स रक्षत्यदानवान् । तमारा-
[Page1611-a+ 38]
<>धयितुं शक्तो भवान् पूर्व्ववयाः कविम् । देवयानीञ्च
<>दयितां सुतां तस्य महात्मनः त्वमाराधयितुं शक्तो
<>नान्यः कश्चन विद्यते । शीलदाक्षिण्यमाधुर्य्यैराचारेण द-
<>मेन च । देवयान्यां हि तुष्टायां विद्यां तां प्राप्स्यसि
<>ध्रुवम् । तथेत्युक्त्वा ततः प्रायाद्वृहस्पतिसुतः कचः ।
<>तदाभिपूजितो देवैः समीपं वृषपर्व्वणः । स गत्वा त्व-
<>रितो राजन्! देवैः सम्प्रेषितः कचः । असुरेन्द्रपुरे शुक्रं
<>दृष्ट्वा वाक्यमुवाच ह । ऋषेरङ्गिरसः पौत्रं पुत्रं साक्षात्
<>वृहस्पतेः । नाम्ना कचमिति ख्यातं शिष्यं गृह्णातु मां
<>भवान् । ब्रह्मचर्य्यं चरिष्यामि त्वय्यहं परमं गुरौ । अनु-
<>मन्यस्व मां ब्रह्मन्! सहस्रं परिवत्सरान् । शुक्र उवाच ।
<>कच! सुस्वागतं तेऽस्तु प्रतिगृह्णामि ते वचः । अर्च्चयिष्ये-
<>ऽहमर्च्च्यं त्वामर्च्चितोऽस्तु वृहस्पतिः । वैशम्पायन उवाच
<>कचस्तु तं तथेत्युक्त्वा प्रतिजग्राह तद्व्रतम् । आदिष्टं
<>कविपुत्त्रेण शुक्रेणोशनसा स्वयम् । व्रतस्य प्राप्तकालं
<>स यथोक्तं प्रत्यगृह्णत । आराधयन्नुपाध्यायं देवया-
<>नीञ्च भारत! । नित्यमाराधयिष्यंस्तां युवायौवनगोचरे ।
<>गायन् नृत्यन् वादयंश्च देवयानीमतोषयत् । स शील
<>यन् देवयानीं कन्यां सम्प्राप्तयौवनाम् । पुष्पैः फलैः
<>प्रेषणैश्च तोषयामास भारत! । देवयान्यपि तं विप्रं
<>नियमव्रतधारिणम् । गायन्ती च ललन्ती च रहः
<>पर्य्यचरत्तदा । पञ्चवर्षशतान्येवं कचस्य चरतो व्रतम् ।
<>तत्रातीयुरथो बुद्ध्वा दानवास्तं ततः कचम् । गा रक्षन्तं
<>वने दृष्ट्वा रहस्येकममर्षिताः । जघ्नुर्व्वृहस्पतेर्द्वेषाद्वि-
<>द्यारक्षार्थमेव च । हत्वा शालावृकेभ्यश्च प्रायच्छल्लवशः
<>कृतम् । ततो गावो निवृत्तास्ता अगोपाः स्वन्निवेशनम् ।
<>ता दृष्ट्वा रहिता गाश्च कचेनाभ्यागता वनात् । उवाच
<>वचनं काले देवयान्यथ भारत! । देवयान्युवाच । आहु-
<>तञ्चाग्निहोत्रन्ते सूर्य्यश्चास्तङ्गतः प्रभो! । अगोपाश्चागता
<>गावः कचस्तात! न दृश्यते । व्यक्तं हतो मृतो वापि कच-
<>स्तात भविष्यति । तं विना न च जोवेयमिति सत्यं
<>ब्रवीमि ते । शुक्र उवाच । अयमेहीति संशब्द्य मृतं
<>संजीवयाम्यहम् । ततः सञ्जीवनीं विद्यां प्रयुज्य कच-
<>माह्वयत् । आहूतः प्रादुरभवत् कचो हृष्टोऽथ विद्यया ।
<>हतोऽहमिति चाचख्यौ पृष्टो ब्राह्मणकन्यया । स पुन-
<>र्देवयान्योक्तः पुष्पाहारो यदृच्छया । वनं ययौ कचो
<>विप्रोददृशुर्द्दानवाश्च तम् । पुनस्तं पेषयित्वा तु समुद्रा-
<>म्भस्यमिश्रयन् । चिरं गत पुनः कन्या पित्रे तं सन्न्य-
[Page1611-b+ 38]
<>वेदयत् । विप्रेण पुनराहूतो विद्यया गुरुदेहजः ।
<>पुनरावृत्य तद्वृत्तं न्यवेदयत तद्यथा । ततस्तृतीयं हत्वा तं
<>दग्ध्वा कृत्वा च चूर्णशः । प्रायच्छन् व्राह्मणायैव सुरायाम
<>सुरास्तदा । देवयान्यथ भूयोऽपि पितरं वाक्यमव्रवीत् ।
<>पुष्पाहारः प्रेषणकृत् कचस्तात! न दृश्यते । शुक्र उवाच ।
<>वृहस्पतेः सुतः पुत्त्रि! कचः प्रेतगतिं गतः । विद्यया
<>जीवितीऽप्येवं हन्यते करवाणि किम् । भैवं शुचो मा
<>रूदो देवयानि! न त्वादृशी मर्त्यमनु प्रशोचेत् । यस्या-
<>स्तव ब्रह्म च ब्राह्मणाश्च सेन्द्रा देवा वसवोऽथाश्विनौ च ।
<>सुरद्विषश्चैव जगच्च सर्व्वमुपस्थाने सन्नमन्ति प्रभावात् ।
<>अशक्योऽसौ जीवयितुं द्विजातिः सञ्जीवितो बध्यते चैव-
<>भूयः । देवयान्युवाच । यस्याङ्गिरा वृद्धतमः पितामहो
<>वृहस्पतिश्चापि पिता तपोनिधिः । ऋषेश्च पौत्त्रं तम
<>थापि पुत्रं कथं न शोचेयमहं न रुद्याम् । स ब्रह्मचा-
<>री च तपोधनश्च सदोत्थितः कर्म्मसु चैव दक्षः । कच-
<>स्य मार्गंप्रतिपत्स्येन भोक्ष्ये प्रियो हि मे तात! कचोऽभ-
<>रूपः । वैशम्पायन उबाच । स पीडितो देवयान्या म-
<>हर्षिः ममाह्वयत् संरम्भाच्चैव काव्यः । असंशयं माम-
<>सुरा द्विषन्ति ये मे शिष्यानागतान् सूदयन्ति । अब्राह्मणं
<>कर्त्तुमिच्छन्ति रौद्रास्ते मां यथा प्रस्तुतं दानवैर्हि । अप्य-
<>स्य पापस्य भवेदिहान्तः कं ब्रह्महत्या न दहेदपीन्द्रम् ।
<>गुरोर्मीतो विद्यया चोपहूतः शनैर्वाचं जठरे व्याजहार ।
<>तमव्रवीत् केन पथोपनीतो ममोदरे तिष्ठसि ब्रूहि विप्र ।
<>कच उवाच । भवत्प्रसादान्न जहाति मां स्मृतिः स्मरामि
<>सर्व्वं यच्च यथा च वृत्तम् । न त्वेवं स्यात्तपसः सङ्क्षयो
<>मे क्लेशं ततो घोरमिमं सहामि । असुरैः सुरायां भवतो-
<>ऽस्मिदत्तो हत्वा दग्ध्वा चूर्णयित्वा च काव्य! । ब्राह्मींमा-
<>यामासुरी चैव माया त्वयि स्थिते कथमेवातिवर्त्तेत् । शुक्र
<>उवाच । किन्ते प्रियं करवाण्यद्य वत्से! वधेन मे जीवित
<>स्यात् कचस्य । नान्यत्र कुक्षेर्म्मम भेदनेन दृश्येत् कचो
<>मद्गतो देवयानि! । देवयान्युवाच । द्वौ मां शोकावग्नि-
<>तुल्यौ दहेतां कचस्य नाशस्तव चैवोपघातः । कचस्य नाशे
<>मम नस्ति शर्म्म तवोपघाते जीवितुं नास्मि शक्ता । शुक्र
<>उवाच । संसिद्धरूपोऽसि वृहस्पतेः सुत यत्वां भक्तं भजते
<>देवयानी । विद्यामिमां प्राप्नुहि जीवनीं त्वं नचेदिन्द्रः कच-
<>रूपी त्वमद्य । न निवर्त्तेत् पुनर्ज्जीवन् कश्चिदन्यो ममोद-
<>रात् । ब्राह्मणं वर्ज्जयित्वैकं तस्माद्विद्यामवाप्नुहि । पुत्रो
<>भूत्वाभावय भाबितो मामस्मद्देहादुपनिष्क्रम्य तात! । समी-
[Page1612-a+ 38]
<>क्षेथा धर्म्मवतीमवेक्षां गुरोः सकाशात् प्राप्य विद्यां स-
<>विद्यः । वैशम्पायन उवाच । गुरोः सकाशात् समबाप्य
<>विद्यां भित्त्वा कुक्षिं निर्व्विचक्राम विप्रः । कचोऽभिरूप-
<>स्तत्क्षणं व्राह्मणस्य शुक्लात्यये पौर्णमास्यामिवेन्दुः ।
<>दृष्ट्वा च तं पतितं व्रह्मराशिमुत्थापयामास मृतं कचो-
<>ऽपि । विद्यां सिद्धां तामवाप्याभिवाद्य कचस्ततस्तं गुरु-
<>मित्युवाच । यः श्रोत्रयोरमृतं स निषिञ्चेद्यो मे नवि-
<>द्यस्य यथा ममायम् । तं मन्येऽहं पितरं मातरञ्च
<>तस्मै न द्रुह्येत् कृतमस्य जानन् । ऋतस्य दातारमनु-
<>त्तमस्य निधिं निधीनां चतुरन्वयानाम् । ये नाद्रियन्ते
<>गुरुमर्च्चनीयं पापाल्लोँकांस्ते व्रजन्त्यप्रतिष्ठाः । वैश-
<>म्पायन उवाच । सुरापाणाद्वञ्चनां प्राप्य विद्वान् संज्ञा-
<>वाशं चैव महातिघोरम् । दृष्ट्वा कचञ्चापि तथाभिरूपं
<>पीतं तथा सुरया मोहितेन । समन्युरुत्थाय महानु-
<>भावस्तदोशना विप्रहितं चिकीर्षुः । काव्यः स्वयं वाक्य-
<>मिदं जगाद सुरापाणं प्रति वै जातशङ्कः । यो ब्राह्मणो-
<>ऽद्यप्रभृतीह कश्चिन्मोहात् सुरां पास्यति मन्दवुद्धिः ।
<>अपेतधर्म्मो ब्रह्महा चैव स स्यादस्मिल्लोँके गर्हितः स्यात्
<>परे च । मया चेमां विप्रधर्म्मोक्तिसीमां मर्य्यादां वै
<>स्थापितां सर्व्वलीके । सन्तो विप्राः शुश्रुवांसो गुरूणां
<>देवा लोकाश्चोपशृण्वन्तु सर्व्वे । इतीदमुक्त्वा स महानु-
<>भावस्तपोनिधीनां निधिरप्रमेयः । तान् दानवान् दैव-
<>विमूढबुद्धीनिदं समाहूय वचोऽभ्युवाच । आचक्षे घो,
<>दानवा वालिशाः स्थ सिद्धः कचो वत्स्यति मत्सकाशे ।
<>सञ्जीवनीं प्राप्य बिद्यां महार्थां तुल्यप्रभावो ब्राह्मणो
<>ब्रह्मभूतः । वैशम्पायन उवाच । एतावदुक्त्वा वचनं
<>विरराम स भार्गवः । दानवा विस्मयाविष्टाः प्रययुः स्वं
<>निवेशनम् । गुरोरुष्य सकाशे तु दशवर्षशतानि सः ।
<>अनुज्ञातः कचो गन्तुमियेष त्रिदशालयम् ।
<P>वैशम्पायन उवाच । समावृत्तव्रतं तन्तु विसृष्टं गु-
<>रुणा तदा । प्रस्थितं त्रिदशावासं देवयान्यब्रवीदिदम् ।
<>ऋषेरङ्गिरसः पौत्त्र! वृत्तेनाभिजनेन च । भ्राजसे वि-
<>द्यया चैव तपसा च दमेन च । ऋषिर्यथाङ्गिरा मान्यः
<>पितुर्म्मम महायशाः । तथा मान्यश्च पूज्यश्च मम भूयो
<>वृहस्पतिः । एवं ज्ञात्वा विजानीहि यद्ब्रवीमि तपो-
<>धन! । व्रतस्थे नियमोपेते यथा वर्त्ताम्यहं त्वयि । स
<>समावृत्तविद्यो मां भक्तां भजितुमर्हसि । गृहाण विधि-
<>वत् पाणिं मम मन्त्रपुरस्कृतम् । कच उवाच । पूज्यो मा-
[Page1612-b+ 38]
<>न्यश्च भगवान् था तब पिता मम । तथा त्वमनवद्याङ्गि!
<>पूजनीयतरा मस । प्राणेभ्योऽपि प्रियतरा भार्गवस्य
<>महात्मनः । त्वं भद्रे । धर्म्मतः पूज्या गुरुपुत्त्री सदा
<>मम । यथा मम गुरुर्न्नित्यं मान्यःशुकः पिता तव ।
<>देवयानि! तथैव त्वं नैवं मां वक्तुमर्हसि । देवयान्युवाच ।
<>गुरुपुत्त्रस्य पुत्त्रो वै ननु त्वमपि मे पितुः । तस्मात्
<>पूज्यश्च मान्यश्च ममापि त्वं द्विजोत्तम । असुरैर्हन्यमाने
<>च कच! त्वयि पुनः पुनः । तदा प्रभृति या प्रीतिस्तां
<>त्वमद्य स्मरस्व मे । सौहार्द्दे चानुरागे च वेत्थ मे भक्ति-
<>मुत्तमाम् । न मामर्हसि धर्मज्ञ । त्यक्तुं भक्तामनागसम् ।
<>कच उवाच । अनियोज्ये नियोगे मां नियुनक्षि शुभ-
<>व्रते! । प्रसीद सुभ्रु! त्वं मह्यं गुरोर्गुरुतरा शुभे! । यत्रो-
<>षितं विशालाक्षि! त्वया चन्द्रनिभानने! । तत्राहमुषितो
<>भद्रे! कुक्षौ काव्यस्य भाविनि! । भगिनी धर्मतो मे त्वं
<>मैवं वोचः सुमध्यमे! । सुखमस्म्युषितो भद्रे न मन्यु-
<>र्व्विद्यते मम । आपृच्छे त्वां गमिष्यामि शिवमाशंस मे
<>पथि । अविरोधेन धर्मस्य स्मर्त्तव्योऽस्मि कथान्तरे । अप्र-
<>मत्तोत्थिता नित्यमाराधय गुरुं मम । देवयान्युवाच ।
<>यदि मां धर्मकामार्थे प्रत्याख्यास्यसि याचितः । ततः कच!
<>न ते विद्या सिद्धिमेषा गमिष्यति । कच उवाच । गुरु-
<>पुत्त्रीति कृत्वाहं प्रत्याचक्षे न दोषतः । गुरुणा चाननु-
<>ज्ञातः काममेवं शपस्व माम् । आर्षं धर्मं व्रुवाणोऽहं
<>देवयानि! यथा त्वया । शप्तो नार्होऽस्मि शापस्य काम-
<>तोऽद्य न धर्मतः । तस्माद्भवत्या यः कामो न तथा स
<>भविष्यति । ऋषिपुत्त्रो न ते कश्चिज्जातु पाणिं ग्रही-
<>ष्यति । फलिष्यति न ते विद्या यत्त्वं मामात्थ तत्तथा ।
<>अध्यापयिष्यामि तु यं तस्य विद्या फलिष्यति । वैशम्पा-
<>यन उवाच । एवमुक्त्वा द्विजश्रेष्ठो देवयार्नी कचस्तदा ।
<>त्रिदशेशालयं शीघ्रं जगाम द्विजसत्तमः” ।
<LEND>
