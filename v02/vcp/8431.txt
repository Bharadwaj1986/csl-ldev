<L>8431<pc>0990,b<k1>इष्ट<k2>इष्ट
इष्ट¦ त्रि० इष--कर्मणि क्त । १ अभिलषिते, २ प्रिये “इष्टोऽसि
<>सखा चेति गीता० च । यज भावे क्त । ३ यज्ञादौ
<>न० कर्म्मणि, क्त । ४ पूजिते ५ एरण्डवृक्षे पु० ।
<>६ संस्कारे न० । “एकाग्निकर्म्म हवनं त्रेतायां यच्च
<>हूयते । अन्तर्वेद्याञ्च यद्दानमिष्टं तदभिधीतते ।
<>अग्निहोत्रं तपः सत्यं वेदानाञ्चानुपालनम् । आतिथ्यं
<>वैश्वदेवञ्च प्राहुरिष्टमिति स्मृतम्” जातूकर्णोक्ते ७ धर्म्म-
<>कार्य्ये न० । इष्टञ्च इच्छाविषयः तच्च द्विविधं गौणं मु-
<>ख्यञ्च । तत्र इतरेच्छानधीनेच्छाविषयोमुख्यं तत्वाघनं
<>गौणम् । तत्र मुख्यमिष्टं सुखं दुःखाभावश्च । तदिच्छाया
<>इतरेच्छानधीनत्वात् । तत्साधनं पाकभोजनादि गौणं
<>सुखदुःखाभावेच्छयैव तदिच्छायाः समुन्मेषात् अ-
<>धिकमिच्छाशब्दे ९१३ पृष्ठे उक्तम् । तत्रेच्छाविषये
<>“सह यज्ञाः प्रजाः सृष्ट्वा पुरोवाच प्रजापतिः । अनेन
<>प्रसविष्यध्वमेष वोऽस्त्विष्टकामधुक्” । “अनिष्टमिष्टं मिश्रञ्च
<>त्रिविधं कर्म्म चोच्यते” । “इष्टं हि वो देवा दास्यन्ते यज्ञ
<>भाविताः” इति च गीता । यज्ञे “पुरोडाशभुजामिष्टमिष्ट
<>कर्त्तुमलन्तराम्” माघः इष्टं यागः इष्टममीष्टं कर्त्तुमल-
<>न्तरामित्यर्थः । “इष्टं दत्तमधीतं वा विनश्यत्यनुकीर्त्तनात्”
<>देवलः । इष्टं यजनम्” शु० त० रघु० ८ कृते च “यज्ञेरिष्टं
<>क्रतुशतम्” विक्रमो० स्मृतिपरिभाषिते इष्टकर्म्मणि
<>द्विजातीनामेवाधिकारः न स्त्रीशूद्रयोः यथाह “इष्टमुक्त
<>द्विजातीनां धर्मः सामान्य उच्यते । अधिकारी भवेच्छूद्रः
<>पूर्त्तेधर्मे न वैदिके” जातूकर्णः “वैदिके वेदसाध्ये अग्नि-
<>होत्रादाविति” रत्नाकरः । “पितृव्यगुरुदौहित्रान् भर्त्तुः
<>स्वस्रीयमातुलान् । पूजयेत् कव्यपूर्त्ताभ्याम् वृद्धानाथाऽति-
<>थीन् स्त्रियः” वृहस्पतिवचने स्त्रिया पूर्त्तमात्रेऽधिकार-
<>विधानात् तत्र “जलाशयोत्सर्गरूपपूर्त्ते गोरवतारणानुम-
<>न्त्रणयायजमानकर्तृकमन्त्रपाठ विधानात् तत्र अमन्त्रकतया
<>स्त्रीशूद्रयोरनधिकारेण तद्वति यागेऽपि तयोर्नाधिकारः
<>विशेषोपदेशाभावात्” इति द्वैतनिर्णयानुसारिणः । वृषोत्सर्ने
<>तदङ्गहोम इव ब्राह्मण द्वारा तन्मन्त्रपाठसम्भवात्तयोरपि
<>तत्राधिकारः इति रघुनन्दनादयः । “अमन्त्रस्य तु शूद्रस्य
<>विप्रोमन्त्रेण गृह्यते” वराहपु० “तद्धुतमहुतञ्चाग्नौ न स्त्री
<>जुहुयादनुपेतः” आप० वचनं तु स्वयंहोमविषयम् ।
<>“श्रौतस्मार्त्तक्रियाहेतोर्वृणुयादृत्विजः स्वयम्” याज्ञ० श्रौत
<>इव स्मार्त्तोऽपि कर्मणिः ऋत्विग्वरणोक्तेः । अतएव “ऋ-
<>त्विग्वादे नियुक्तश्च समौ संपरिकीर्त्तितौ । यज्ञे स्वाम्याप्नु-
[Page0991-a+ 38]
<>यात् पुण्यं हानिं वादेऽथ वा जयमिति” वृह० उक्तेः ९ “श्रौते
<>कर्मणि न० “उद्बुध्यस्वाग्ने प्रतिजागृहि त्वमिष्टापूर्त्ते
<>संसृजेथामयञ्च” यजु० १५, ५४ इष्टापूर्त्ते श्रौतस्मार्त्ते
<>कर्मणी” वेददी० । १० इच्छया कल्पिते त्रि० “इष्ट-
<>कृतिरष्टगुणिता व्येका दलिता विभाजितेष्टेन” लीला०
<>११ यज्ञेन तोषिते परात्मनि १२ विष्णौ च पु० “इष्टो-
<>विशिष्टः शिष्टेष्टः” विष्णुस० “इष्टः परमानन्दात्मकत्वेन
<>प्रियः यज्ञेन पूजितो वेति” भा० । यज--करणे वा०
<>क्त, भावे क्त अस्त्यर्थे अच् वा । १३ इष्टकायां न० ।
<>“मरुतार्केण शुध्यन्ति पक्वेष्टरचितानि च” विष्णु० ।
<LEND>
