<L>10534<pc>1453,b<k1>ऋषिकुल्या<k2>ऋषिकुल्या
ऋषिकुल्या¦ स्त्री ऋषीणां कुल्येव । १ नद्यां त्रिका० । ऋषीणां
कृतिमा सरित् । मानससरोऽन्तिकस्थे ऋषिनिर्म्मितसरोवरे
“तांस्तु सान्त्वेन निर्ज्जित्य मानसं सर उत्तमम् । ऋषि-
कुल्यास्तथा सर्व्वा ददर्श कुरुनन्दनः । सरो मानस
मासाद्य हाटकानभितः प्रभो! । गन्धर्वरक्षितं देश
मजयत् पाण्डवस्ततः” भा० स० २७ अ० । ३ तीर्थभेदे
“ऋषिकुल्यां समासाद्य वासिष्टञ्चैव भारत! वासिष्ठी स-
मभिक्रम्य सर्वे वर्ण्णा द्विजातयः । ऋषिकुल्यां समासाद्य
नरःस्नात्वा विकल्मषः । देवान् पितॄंश्चार्चयित्वा ऋषि-
लोकं प्रपद्यते” भा० व० ८४ अ० । “भूमिभागास्तथा पुण्या
गङ्गाद्वारमथापि च । ऋषिकुल्यास्तथामेध्या नदी चित्रव-
हातथा” भा० अनु० १६५ अ० । ऋषिकुलाय हितं यत् ।
४ ऋषिकुलहिते त्रि० । “उभयोरृषिकुलपायाः सर-
स्वत्याः सुरोधसोः” भाग० ३, २२, २६ । “ऋषिकुल्यायाः
ऋषिकुलहितायाः सरस्वत्याः” श्रीधरः । ऋषिकुलतर्हीत्
[Page1454-a+ 38]
यत् । ५ऋषिकुलयोग्ये त्रि० । “अथ तस्योशतीं देवी-
मृषिकुल्यां सरस्वतीम्” भाग० ३, १६, १३, । सा च
“भूम्न ऋषिकुल्यायामुद्गीथस्ततः प्रस्तारो देवकुल्यायाम्”
भाग० ५, १५, ६ । भारतवर्षस्थे ६ महानदीभेदे तत्र-
त्यमहानदीकीर्त्तने भा० ५, १९, १८ । चन्द्रवशा ताम्र-
पर्ण्णीत्युपक्रम्य “ऋषिकुल्याऽद्रिसामा कौशिकी मन्दा-
किनीति ताः प्रदर्श्य इति महानद्य इत्युक्तम् ।
<LEND>
