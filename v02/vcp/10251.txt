<L>10251<pc>1385,a<k1>ऊरु<k2>ऊरु
ऊरु¦ पु० ऊर्णूयते आच्छाद्यते ऊर्णु--कर्मणि कु नुलोपश्च ।
जानूपरिभागे तस्य वस्त्रादिभिराच्छादनीयत्वात् तथात्वम् ।
“निशान्तनारीपरिधानधूननस्फुटागसाप्यूरुषुलोलचक्षुषः”
“करभकरोरुभिरूरुभिर्दधानैः” माघः । “कदली कदली,
करभः करभः करिराजकरः करिराजकरः । भुवनत्रितये
न बिभर्त्ति तुलामिदमूरुयुगं न चमूरुदृशः” प्रसन्नरा० ।
“धात्रीकराभ्यां करमोपमोरुः” “भुजमूर्द्धोरुबाहुल्या-
देकोऽपि धनदानुजः” रघुः अस्य उपमानपूर्व्वकत्वे उत्त-
रपदस्थस्य बहु० स० स्त्रियाम् ऊङ् । करभोरूः “करभोरु!
रतिप्राज्ञे द्वितीये पञ्चमेऽप्यहम्” विद्यासुन्द० संहितश-
फलक्षणवामपूर्वकस्यापि ऊङ् । संहितोरूः सम्यघितो-
रुका इत्यर्थः शफाविव संश्लिष्टौ ऊरू यस्याः शफोरूः ।
लक्षणयुक्तावूरू यस्याः लक्षणोरूः । वामौ मनोहरौ
ऊरू यस्याः वामोरूः “त्रस्यन्तो चलशफरीविघट्टितो-
रुर्वामोरूरतिशयमाप विभ्रमस्य” किरा० । सहितसह-
पूर्व्वकस्यापि तादृशस्य ऊङ् । सहितौ हितयुतौ ऊरू
यस्याः सहितीरूः । भारं सहेते सहावूरू यस्याः सहोरूः ।
ऊरौ भवः शरीराबयवत्वात् यत् । ऊरव्य ऊरुभवे वैश्ये
पुंस्त्री तद्भवमात्रे त्रि० । स्वाङ्गतयाऽस्मात् निष्ठान्तात्
बहु० स स्त्रियां ङीष् । ऊरुभिन्नी ।
<LEND>
