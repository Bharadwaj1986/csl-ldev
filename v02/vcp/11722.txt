<L>11722<pc>1645,b<k1>कनखल<k2>कनखल
कनखल¦ पु० । १ तीर्थभेदे तच्च तीर्थं गङ्गाद्वारसनीपस्थम् यथोक्तं
भा० व० ९१ अ० “बिभेद तरसा गङ्गां गङ्गाद्वारं युधिष्ठिर
पुण्यं तद्ध्यायतं राजन्! ब्रह्मर्षिगणसेवितम् । सनत्-
कुमारः कौरव्य! पुण्यं कनखलं तथा । पर्व्वतस्य पुरु-
र्नाम यत्र जातः पुरूरवाः” । तस्य माहात्म्यमुक्तम् “गङ्का-
द्वारे कुशावर्त्ते विल्वके नीलपर्व्वते । तथा कनखले स्रात्वा
धूतपाष्मा दिवं व्रजेत्” भा० अनु० २५ । “विशेषो वै कनखले
प्रयागे परमं महत् । यत्राकार्य्यशतं कृत्वा कृतं गङ्गा-
वसेचनम् । सर्व्व तत्तस्य गङ्गापोदहत्यग्निरिवेन्धनम्”
भा० व० ८५ अ० । “ततो गच्छेत धर्म्मज्ञ नमस्कृत्य महा-
गिरिम् । स्वर्गद्वारेण यत्तुल्यं गङ्गाद्वारं न संशयः” इत्यु
पक्रम्य “ततः कनस्यले स्नात्वा त्रिरात्रोपोषितोनरः । अश्व-
मेधमवाप्नोति स्वर्गलोकञ्च विन्दति” भा० व० ८४ । तत्तीर्थस्थ
२ समीपस्थपर्व्वते च “एते कनखला राजन्नृषीणां दयिता-
नृप! । एषा प्रकाशते गङ्गा युधिष्ठिर! महानदी” भा० व०
१३५ अ० “तस्माद्गच्छेरनुकनखलं शैलराजावतीर्णाम्” मेघ०
“तीर्थं कनखलं नाम गङ्गाद्वारेऽस्ति पावनम् । यत्र काञ्च-
नपातेन जाह्नवी देवदन्तिना उशीनरगिरिप्रस्थाद्भित्त्वात्मव-
तारिता” कथासरित्सागरः ।
<LEND>
