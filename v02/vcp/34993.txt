<L>34993<pc>4544,a<k1>प्लिहन्<k2>प्लि(प्ली)हन्
प्लि(प्ली)हन्¦ पु० प्लि--कनिन् पृषो० वा दीर्घः । (पिला)
१ वामकुक्षिपार्श्वस्थे मांसखण्डे तद्वृद्धिहेतुके २ रोगभेदे
च तन्निदानादि भावप्र० उक्तं यथा
“विदाह्यभिष्यन्दिरसस्य जन्तोः प्रदुष्टमत्यर्थमसृक्कफश्च ।
प्लोहाभिवृद्धिं कुरुतः प्रवृद्धौ त प्लीहसंज्ञं गदमामनन्ति ।
वामे स पार्श्वे परिवृद्धिमेति विशेषतः सीदति चातुरो-
ऽत्र । मन्दज्वराग्निः कफपित्तलिङ्गैरुपद्रुतः क्षीण-
बलोऽतिपाण्डु” । विदाहि कुलत्थमाषसर्षपशाकादि ।
अभिषन्दि माहिषं दध्यादि । कफपित्तलिङ्गैरुपद्रुत इ-
त्यर्थः । प्रदुष्टमत्यर्थमसृक्कफश्चेति संप्राप्तिः असृजः पि-
त्तस्य च समानधर्मत्वात् । रक्तजमाह “क्लमो भ्रमो
बिदाहश्च वैवश्र्ण्यं गात्रगौरवम् । मोहो रक्तोदरत्वञ्च
ज्ञेयं रक्तजलक्षणम्” । पैतिकस्य लक्षणमाह “सज्वरः
[Page4544-b+ 38]
सपिपासश्च सदाहो मोहसंयुतः । पीतगात्रो विशे-
षेण प्लोहा पैत्तिक उच्यते” । श्लैष्मिकलक्षणमाह
“प्लीहा मन्दव्यथास्थूल कठिनो गौरवान्वितः । अरो-
चकेन संयुक्तः प्लीहा कफज उच्यते” । वातिकमाह
“नित्यमानद्धकोष्ठः स्या(न्नित्योदावर्त्तपीडितः । वेद-
नाभिः परीतश्च प्लीहा वातिक उच्यते” । तमसाध्यमाह
“दोषत्रितयरूपोऽन्यः प्लीहाऽसाध्यो भवत्यपि” भावप्र० ।
तत्रैवान्यत्र तत्स्थानमुक्तं यथा “अथ शरीरावयवविशेषस्थ
यकृत्प्लीहस्वरूपमाह “अधो दक्षिणतश्चापि हृदयाद्यकृतः
स्थितिः । तत्तु रञ्जकपित्तस्य स्थानं शोणितजं मतम्”
<LEND>
