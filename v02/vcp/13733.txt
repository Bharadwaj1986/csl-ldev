<L>13733<pc>2058,b<k1>कीट<k2>कीट
कीट¦ पु० कीट--अच् । कृमिभ्यः स्थूले क्षुद्रजन्तुभेदे । स्वार्थे
क । तत्रार्थे २ मागधजातौ च धरणिः । ३ कठिने त्रि०
मेदिनिः । कीटभेदलक्षणादिकं सुश्रुते दर्शित यथा-
“अथातः कीटकल्पं व्याख्यास्यामः । सर्पाणां शुक्रवि-
ण्मूत्रशवपूत्यण्डसम्भवाः । वाय्वग्न्यम्बुप्रकृतयः कीटास्तु
विविधाः स्मृताः । सर्वदोषप्रकृतिभिर्युक्ताश्चापरिणामतः ।
कीटत्वेऽपि सुघोरास्ते सर्व्व एव चतुर्व्विधाः । कुम्भीन-
सस्तुण्डिकेरी शृङ्गी शतकुलीरकः । उच्चिटिङ्गोऽग्निनामा
च विच्चिटिङ्गो मयूरिका । आवर्त्तकस्तथोरभ्रसारिका-
मुखवैदलौ । शरावकुर्द्दोऽभीराजी परुषश्चित्रशीर्षकः । श-
तबाहुश्च यश्चापि रक्तराजिः प्रकीर्त्तितः । अष्टादशेति
वायव्याः कीटाः पवनकोपनाः । तैर्भवन्तीह दष्टानां
रोगा वातनिमित्तजाः । कौण्डिल्यकः कणभको वरटी
[Page2059-a+ 38]
पत्रवृश्चिकः । विनासिका ब्रह्मणिका विन्दुलो भ्रमरस्तथा ।
वाह्यकी पिच्चिटः कुम्भी वर्च्चःकीटोऽरिमेदकः । पद्मकीटो
दुन्दुभिको मकरः शतपादकः । पञ्चालकः पाकमत्स्यः
कृष्णतुण्डोऽथ गर्द्दभी । क्लीतः कृमिसरारी च यश्चा-
प्युत्क्लेशकः स्मृतः । एते ह्यग्निप्रकृतयश्चतुर्विंशाः प्रकी-
र्त्तिताः । तैर्भवत्तीह दष्टानां रोगाः पित्तनिमित्तजाः ।
विश्वम्भरः पञ्चशुक्लः पञ्चकृष्णोऽथ कोकिलः । सैरेयकः
प्रचलको बलभः किटिभस्तथा । सूचीमुखः कृष्णगोधा
यश्च काषायवासिकः । कीटगर्द्दभकश्चैव तथा त्रोटक एव
च । त्रयोदशैते सौम्याः स्युः कीटाः श्लेष्मप्रकोपणाः ।
तैर्भवन्तीह दष्टानां रोगाः कफनिमित्तजाः । तुङ्गीनासो
विचिलकस्तालको वाहकस्तथा । कोष्ठागारी क्रिमिकरो
यश्च मण्डलपुच्छकः । तुङ्गनाभः सर्षपिकोऽवल्गुली
शम्बुकस्तथा । अग्निकीटश्च घोराः स्युर्द्वादश प्राणनाश-
नाः । तैर्भवन्तीह दष्टानां वेगज्ञानानि सर्षवत् । ता-
स्ताश्च वेदनास्तीव्रारोगा वै सान्निपातिकाः । क्षाराग्नि-
दग्धवद्दंशो रक्तपीतसितारुणः । ज्वराङ्गमर्द्दरोमाञ्च-
वेदनाभिः समन्वितः । छर्द्यतीसारतृष्णा च दाहो मो-
होविजृम्भिका । वेपथुश्वासहिक्वाश्च दाहः शीतञ्च दारु-
णम् । पिडकोपचयः शोफो ग्रन्थयो मण्डलानि च ।
दद्रवः कर्णिकाश्चैव विसर्पाः किटिभानि च । तैर्भवन्तीह
दष्टानां यथास्वञ्चाप्युपद्रवाः । येऽन्ये तेषां विशेषास्तु तू-
णं तेषां समादिशेत् । दूषीविषप्रकोपाच्च तथैव विषलेप-
नात् । लिङ्गं तीक्ष्णविषेष्वेतच्छृणु मन्दविषेष्वतः ।
प्रसेकोऽरोचकश्छर्द्दिःशिरोगौरवशीतता । पिडकाको-
टकण्डूनां जन्म दोषविभागतः । योगैर्न्नानाविधैरेषां
चूर्ण्णानि गरमादिशेत् । दूषीविषप्रकाराणां तथैवाप्यनुलेप-
नात् । एकजातीनतस्तूर्द्ध्वं कीटान् वक्ष्यामि भेदतः ।
सामान्यतो दष्टलिङ्गैः साध्यासाध्यक्रमेण च । त्रिकण्ठ-
कः कुणी चापि हस्तिकक्षोऽपराजितः । चत्वार एते
कणभा व्याख्यातास्तीव्रवेदनाः । तैर्दष्टस्य श्वयथुरङ्गमर्दो
गुरुता गात्राणां दंशःकृष्णश्चभवति । प्रतिसूर्य्यं पिङ्गभासी
बहुवर्णो महाशिराः । तथा निरुपमश्चापि पञ्च गौधे-
रकाः स्मृताः । तैर्भवन्तीह दष्टानां वेगज्ञानानि सर्प-
वत् । रुजश्च विविधाकारा ग्रन्थयश्च सुदारुणाः । गलगोली
श्वेतकृष्णा रक्तराजी रक्तमण्डला सर्व्वश्वेता सर्षपिका
इत्येवं षट् ताभिर्दष्टे सर्षपिकावर्ज्जं दाहशोफक्लेदा भव-
न्ति । सर्षपिकया हृदत्यपीडातिसारश्च । शतपद्यस्तु
[Page2059-b+ 38]
परुषा कृष्णा चित्रा कपिलिका पीतिका रक्ता श्वेता
अग्निप्रभा इत्यष्टौ ताभिर्दष्टे शोफो वेदना दाहश्च हृदये
श्वेताग्निप्रभाभ्यामेतदेव दाहो मूर्च्छा चातिमात्रं
श्वेतपिडकोत्पत्तिश्च । मण्डूकाः कृष्णः सारः कुहको
हरितो रक्तो यववर्णाभो भृकुटी कोटिकश्चेत्यष्टौ
तैर्दष्टस्य दंशकण्डूर्भवति पीतफेनागमश्च वक्त्रा-
त् । भृकुटीकोटिकाभ्यामेतदेव दाहश्छर्दिर्मूर्च्छा चाति-
तिमात्रम् । विश्वम्भराभिर्दष्टे दंशः सर्षपाकाराभिः
पिडकाभिश्चीयते शीतज्वरार्त्तश्च पुरुषो भवति । अहि-
ण्डुकाभिर्दष्टेतोददाहकण्डूश्वयथवो मोहश्च । कण्डू-
मकाभिर्दष्टे पीताङ्गश्छर्द्द्यतीसारज्वरादिभिरभिहन्यते ।
शूकवृन्तादिभिर्दष्टे कण्डूकोठाः प्रवर्द्धन्ते शूकञ्चात्र
लक्ष्यते । पिपीलिकाः स्थूलशीर्षा संवाहिका ब्राह्मणि-
काङ्गुलिका कपिलिका चित्रवर्णेति षट् ताभिर्दष्टे दंशे
श्वयथुरग्निस्पर्शवद्दाहशोफौ भवतः । मक्षिकाः कान्ता-
रिका कृष्णा पिङ्गलिका मधूलिका काषायी स्थालिकेत्येवं
षट् ताभिर्दष्टस्य दाहशोफौ भवतः । स्थालिका काषायी-
भ्यामेतदेव पिडकाश्च सोपद्रवा भवन्ति । मशकाः सा-
मुद्रः परिमण्डलो हस्तिमशकः कृष्णः पार्वतीय इति पञ्च
तैर्दष्टस्य तीव्रकण्डूर्दंशशोफश्च पार्वतीयस्तु कीटैः प्राणह-
रैस्तुल्यलक्षणः । नखावकृष्टेऽत्यर्थं पिडकाः सदाह-
पाकाभवन्ति । जलौकसां दष्टलक्षणमुक्तं चिकित्सि-
तञ्च । भवन्ति चात्र । गोधेरकःस्थालिका च ये च
श्वेताग्निसंप्रभे । भृकुटीकोटिकश्चैव न सिध्यन्त्येकजातिषु ।
शवमूत्रपुरीषैस्तु सविषैरवमर्षणात् । स्युः कण्टदाहको-
ठारुः पिडकातोदवेदनाः । प्रक्लेदवांस्तथास्रावो भृशं स-
म्पाचयेत्त्वचम् । दिग्धविद्धक्रियास्तत्र यथावदवचारयेत् ।
नावसन्नं नचोत्सन्नमतिसंरम्भवेदनम् । दंशादौ विपरी-
तार्त्ति कीटदष्टं सुबाधकम् । कीटैर्दष्टानुग्रविषैः सर्पवत्
समुपाचरेत् । त्रिविधानान्तु सर्पाणां त्रैविध्येन क्रिया
हिता । स्वेदमालेपनं सेकं चोष्णमत्रावचारयेत् ।
अन्यत्र मूर्च्छिताद्दंशात् पाककोथप्रपीडितात् । विषघ्नञ्च
विधिं सर्वं कुर्य्यात् संशोधनानि च” । २ कीटाख्येषु राशिषु
<LEND>
