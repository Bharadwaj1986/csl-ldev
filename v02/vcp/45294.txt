<L>45294<pc>5231,b<k1>समाधि<k2>समाधि
समाधि¦ पु० सम् + आ + धा--कि । १ समाधायां ध्येयवस्तुनि
एकाग्रतया मनसःस्थापनरूपे २ ध्यानभेदे २ वचनाभावे
४ नियमे च अमरः । ध्यानभेदश्च समाधिः यथोक्तं पात०
सू० “तत्र प्रत्ययैकतानता ध्यानम्” सू० “तस्मिन् देशे
ध्येयालम्बनस्य प्रत्ययस्यैकतानता सदृशप्रवाहः प्रत्ययान्त-
रेणापरामृष्टो ध्यानम्” भा० “तदेवार्थमात्रनिर्भासं स्वरू-
पशून्यमिव समाधिः” सू० “ध्यानमेव ध्येयाकारनिर्भासं
प्रत्ययात्मकेन स्वरूपेण शृन्यमिव यदा भवति ध्येयस्व-
भावावेशात्तदा समाधिरित्युच्यते” भा० “व्यानसाध्यं
समाधिं लक्षयितुं व्याचष्टे ध्यानमेवेति । ध्येया-
कारनिर्भासमिति ध्येयाकारस्य निर्भासो न ध्याना-
कारस्येति अतएवाह शून्यमिति । ननु शून्यं चेत्
कथं ध्येयप्रकाशक इत्यत आह इवेति । अत्रैव हेतु-
माह ध्येयस्वभावावेशादिति । अत्रापि पुराणम् “तस्यैव
कल्पनाहीनं स्वरूपग्रहणं हि यत् । मनसा ध्याननि-
ष्पाद्यं समाधिः सोऽभिधीयते” इति । ध्येयात् ध्यानस्य
भेदकल्पना तद्धीनमित्यर्थः” विवर० ।
एकाग्रतात्मकसमाधिलक्षणं पुराणान्तरोक्तं यथा
“नित्यं शुद्धं बुद्धियुक्तं सत्यमानन्दमद्वयम् । तुरीय-
मक्षरं ब्रह्म अहमस्मिपरं परं पदम् । अहंब्रह्मेत्यव-
स्थानं समाधिरिति गीयते” गारुडे ४४ अ० । “द्वादश-
ध्यानपर्य्यन्तं मनो ब्रह्मणि यो नरः । तुष्येत संयतो
मुक्तः समाधिः सोऽभिधीयते । ध्येयमेव हि सर्वत्र
ध्याता तल्लयतां गतः । पश्यति द्वैतरहितं समाधिः
सोऽभिधीयते” २४० अ० । “इमं गुणसमाहारमनात्मत्वेन
पश्यतः । अन्तःशीतलता यस्य समाधिरिति कथ्यते”
योगवाशिष्ठे उपशमप्रक० । ५ अर्थालङ्कारभेदे अलङ्का-
रशब्दे ४०६ पृ० दृश्यम् । ६ इन्द्रियनिरोधे शब्दर० ।
७ काव्यगुणभेदे मेदि० “श्लेषः प्रसादः समता माधुर्य्यं
सुकुमारता । अर्थव्यक्तिरुदारत्वमोजःकान्तिसमाधयः ।
इति वैदर्भमार्गस्य प्राणा दश गुणाः स्मृताः ।
एषां विपर्य्ययः प्रायो दृश्यते गौडवर्त्मनि” काव्याद०
तस्यौजस्यन्तर्भावः सा० द० उक्तो यथा “श्लेषः समाघिरौ-
दार्य्यं प्रसाद इति ये पुनः । गुणश्चिरन्तनैरुक्ता ओज-
स्यन्तभवन्ति ते” । समाधिरारोहावरोहक्रमरूपः ।
[Page5232-a+ 38]
आरोह उत्कर्षः । अवरोहीऽप्रकर्षस्तयोः क्रमो वैर-
स्यानावहो विन्यासः । यथा “चञ्चद्भुजेत्यादि” । अत्र
पादत्रये क्रमेण बन्धस्य गाढता । चतुर्थपादे त्रपकर्षः” ।
<LEND>
