<L>10708<pc>1484,a<k1>एकश्रुति<k2>एकश्रुति
एकश्रुति¦ त्रि० एका श्रुतिर्यस्य । १ उदात्तानुदात्तस्वरितानाम-
विभागेनैकस्वरश्रवणायोच्चारिते शब्दभेदे कर्म्म० । २ तथैक-
स्वरश्रुतौ स्त्री । कुत्रकुत्रेकश्रुतिर्भवतीति पा० उक्तं
यथा “एकश्रुति दूरात् सम्बुद्धौ” पा० दूरात् सस्वुद्धौ
वाक्यमेकश्रुति स्यात् । उदात्ताद्यपवादः । “यज्ञकर्मण्यजप-
न्यूङ्खासामसु” पा० यज्ञक्रियायायां मन्त्र एकश्रुतिः स्यात्
जपादीन् वर्ज्जयित्वा । यज्ञेत्युक्तेः स्याध्यायकाले य-
थोक्तस्वराः प्रयोक्तव्याः । जपोनाम उपांशुप्रयोगः ।
यथा जले निमग्नस्य । न्यूङ्खानाम षोडश ओकाराः
सामानि गीतयः । एषु यथोक्तस्वरा नैकश्रुतिरिति बो-
ध्यम् । “उच्चैस्तरां वा वषट्कारः” पा० यज्ञकर्मणि
वषट्शब्द उदात्तो वा स्यात् पक्षे एकश्रुतिः । “विभाषा
छन्दसि” पा० व्यवस्थाविकल्पः संहितायां यथोक्त
[Page1484-b+ 38]
स्वराः ब्राह्मणे तु एकश्रुतिर्बह्वृचानाम् अन्येषान्तु यथा-
सम्प्रदायात् व्यवस्था । अस्यापवादः । “न सुब्रह्मण्यायां
स्वरितस्य तूदात्तः” पा० सुब्रह्मण्याख्ये निगदे “यज्ञ
कर्मणीति” “विभाषा छन्दसीति” प्राप्ता एकश्रुति र्न
स्यात् स्वरितस्योदात्तश्च स्यात् । “स्वरितात् संहिता-
यामनुदात्तानाम्” पा० स्वरितात् परेषामनुदा-
त्तानानामेकश्रुतिः स्यात् एकश्रुतेरेव प्रचयनाम” सि०
कौ० । एकश्रुतेर्भावः ष्यञ् ऐकश्रुत्य “उदात्तामुदा-
त्तस्वरितानां परःसन्निकर्ष ऐकश्रुत्यम्” आश्व० श्रौ०
१, २, ९ उक्ते उच्चारणभेदे “उदात्तानुदात्तस्वरिताना-
मभिव्यञ्जका ये प्रयत्ना आयामविश्रम्भाक्षेपास्तेषामन्यतम-
स्यैकस्यैवात्यन्तसन्निकर्षेणासजातीयप्रयत्नाव्यवधानेन यदु-
च्चारणं तदैकश्रुत्यम्” नारा० । कतिचिदृच उक्त्वा “ता एक-
श्रुतिसन्ततमनुब्रुयात्” आश्व० श्रौ० १, २, ८ । एका
श्रुतिः कर्णो यत्र । क्षेत्रव्यवहारे भुजकोटिवर्गयोगस्य मूल-
मितकर्णयुक्ते त्रिकोणादौ ३ क्षेत्रे ४ एककर्णयुक्ते त्रि० ।
एका श्रुतिर्वेदः कर्म्म० । एकस्मिन् ५ वेदवाक्ये । “उभयो-
रेकश्रुतिमूलकत्वादिति” स्मृतिनिबन्धेषु भूरिप्रयोगः ।
<LEND>
