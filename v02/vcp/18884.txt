<L>18884<pc>2801,a<k1>घृताची<k2>घृताची
घृताची¦ स्त्री घृतमुदकं कारणतयाऽञ्चति अन्च--क्विप्
नलोपे स्त्रियां ङीप् पूर्बाणोदीर्घश्च । १ अप्सरोभेदे तस्या
अद्भ्योजातत्वात् तथात्वम् । घृतस्थलाशब्दे दृश्यम् ।
सा च पौरवरौद्राश्वनृपस्य परिग्रहेदश पुत्रान् कन्याश्च
दशं । सुषुवे यथा हरिवं० ३१ अ० ।
“रौद्राश्वस्य घृताच्यां वै दशाप्सरसि सूनयः । ऋचेयुः
प्रथमस्तेषां कृकणेयुस्तथैवच । कक्षेयुः स्थण्डिलेयुश्च
सन्नतेयुस्तथैवच । दशार्णेयुर्जलेयुश्च स्थलेयुश्च महा-
वलः । वननित्योवनेयुश्च पुत्रिकाश्च दश स्त्रियः । रुद्रा
शूष्ट्रा च भद्रा च मलदा मलहा तथा । स्थलदा चैव
राजेन्द्र! नलदा सुरसाऽपि चा । तथा गोचपला च
स्त्री रत्नकूटा च ता दश” ।
२ रात्रौ निघ० तस्याः सोमरश्मिजादिशिशिरजलभूय-
स्त्वात् तथात्वम् । घृतमाज्यमञ्चति प्राप्तोति । ३ घृत-
प्राप्तरि त्रि० स्त्रियां ङीप् । “घृताच्यसि जुहूर्नाम्ना”
यजु० २ । ६ । ४ उदकयुक्ते त्रि० स्त्रियां ङीप् । ईं वहन्ति
सूर्य्यं घृताचीः” ऋ० ७ । ६० । ३ “घृताचीः उदकवत्यः”
भा० । घृतं दीप्तं रूपमञ्चति । ५ दीप्तरूपवति त्रि०
स्त्रियां ङीप् पूर्ववत् सर्वम् । “स विश्वाचीरमिचष्टे
घृताचीः” ऋ० १० । १३९ । २ । “घृताचोर्दीप्तरूपवतीः” भा० ।
<LEND>
