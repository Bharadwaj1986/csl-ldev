<L>14431<pc>2148,a<k1>कुशिक<k2>कुशिक
कुशिक¦ पु० कुशः कुशनामा नृपः जनकत्वेनास्त्यस्य ठन् । गाधि
<>नृपजनके विश्वामित्रपितामहे नृपभेदे तत् कथा यथा
<>“कान्यकुब्जे महानासीत् पार्थिवो भरतर्षभ! ! । गाधी-
<>ति विश्रुतो लोके कुशिकस्यात्मसम्भवः । तस्य धर्म्मात्मनः
[Page2148-b+ 38]
<>पुत्रः समृद्धबलवाहनः । विश्वामित्र इति ख्यातो बभूव
<>रिपुमर्द्दनः । भा० आ० १७४ अ०
<>“कुशवंशप्रसुतोऽस्मि कौशिको रघुनन्दन!” रामा० आ०
<>“कुशिकस्यात्मजः श्रीमान् गाधिर्नाम जनेश्वरः । भा० आ० ४ अ०
<>“कुशपुत्रा बभूबूर्हि चत्वारोदेववर्च्चसः । कुशिकः कुशना-
<>भश्च कुशाश्वो मूर्त्तिमांस्तथा” कुशिकस्तु तपस्तेपे” इत्यु-
<>पक्रमे “स गाधिरभवद्राजा भगवान् कौशिकः स्वयम्”
<>हरिवं० २७ । अ० कुशिकचरितं च भा० आनु० ५२ अध्या-
<>याबधि ५६ अ० पर्य्यन्ते
<>“अत्राप्युदोहरन्तीममितिहासं पुरातनम् । च्यवनस्य च
<>संवादं कुशिकस्य च भारत! । एतं दोषं पुरा दृष्ट्वा
<>भार्गवश्च्यवनस्तदा । आगामिनं महाबुद्धिः स्ववंशे मु-
<>निसत्तमः । निश्चित्य मनसा सर्वं गुणदोषं बलाबलम् ।
<>दग्धुकामः कुलं सर्व्वं कुशिकानां तपोधनः । च्यवनः
<>समनुप्राप्य कुशिकं वाक्यमब्रवीत् । वस्तुमिच्छा समुत्पन्ना
<>त्वया सह ममानध! ।
<P>कुशिक उवाच । भगवन् सह धर्म्मोऽयं पण्डितैरिह
<>धार्य्यते । प्रदानकाले कन्यानामुच्यते च सदा बुधैः ।
<>यत्तु तावदतिक्रान्तं धर्म्मद्वारं तपोधनम् । तत् कार्य्यं
<>प्रकरिष्यामि तदनुज्ञातुमर्हसि । भीष्म उवाच । अथा-
<>सनमुपादाय च्यवनस्य महामुने! । कुशिको भार्य्यया
<>सार्द्धमाजगाम यतो मुनिः । प्रगृह्य राजा भृङ्गारं
<>पाद्यमस्मै न्यवेदयत् । कारयामास सर्व्वाश्च
<>क्रियास्तस्य महात्मनः । ततः स राजा च्यवनं
<>मधुपर्कं यथाविधि । ग्राहयामास चाव्यग्रो महात्मा
<>नियतव्रतः । सत्कृत्य तं तथा विप्रमिदं पुनरथाब्रवीत् ।
<>भगवन्! परवन्तौ स्वो ब्रूहि किं करवावहै । यदि राज्यं
<>यदि धनं यदि गाः संशितव्रत! । यज्ञदानानि च तथा
<>ब्रूहि सर्व्वं ददामि ते । इदं गृहमिदं राज्यमिदं
<>धर्म्मासनञ्च ते । राजा त्वमपि शाध्युर्वीं योऽहं स प-
<>रवांस्त्वयि । एवमुक्ते ततो वाक्ये च्यवनो भार्गवस्तदा ।
<>कुशिकं प्रत्युवाचेदं मुदा परमया पुनः । न राज्यं
<>कामये राजन्न धनं न च योषितः । न च गा न च वै
<>देशान्न यज्ञं श्रूयतामिदम् । नियमं कञ्चिदारप्स्ये
<>युवयोर्यदि रोचते । परिचर्य्योऽस्मि यत्ताभ्यां युवाभ्या-
<>मविशङ्कया । एवमुक्ते तदा तेन दम्पती तौ जहर्षतुः ।
<>प्रत्यब्रूताञ्च तमृषिमेवमस्त्विति भारत । ।
<>अथ तं कुशिको हृष्ट प्रावेशयदनुत्तमम् । गृहोद्देशं
[Page2149-a+ 38]
<>ततस्तस्य दर्शनीयमदर्शयत् । इयं शय्या भगवतो यथा-
<>काममिहोष्यताम् । प्रयतिष्यावहे प्रीतिमाहर्त्तुं ते तपो-
<>षन! । अथ सूर्य्योऽतिचक्राम तेषां संवदतां तथा । अ-
<>थर्षिर्नोदयामास पानमन्नं तथैव च । तमपृच्छत्ततो राजा
<>कुशिकः प्रणतस्तदा । किमन्नजातमिष्टन्ते किमुपस्था
<>पयाम्यहम् । ततः स परया प्रीत्या प्रत्युवाच नराधि-
<>पम् । औपपत्तिकमाहारं प्रयच्छस्वेति भारत! । त-
<>द्वचः पूजयित्वा तु तथेत्याह स पार्थिवः । यथोपप-
<>न्नमाहारं तस्मै प्रादाज्जनाधिप! । ततः स भुक्त्वा भ-
<>गवान् दम्पती प्राह धर्म्मवित् । सप्तुमिच्छाम्यहं निद्रा
<>बाधते मामिति प्रभो! । ततः शय्यागृहं प्रार्थ्य भगवा-
<>नृषिसत्तमः । संविवेश नरेशस्त सपत्नीकः स्थितोऽभवत् ।
<>न प्रबोध्योऽस्मि संसुप्त इत्युवाचाथ भार्गवः । संवाहि-
<>तव्यौ मे पादौ जागृतव्यञ्च तेऽनिशम् । अविशङ्कस्तु
<>कुशिकस्तथेत्येवाह धर्म्मवित् । न प्रबोधयतान्तौ च
<>तं तथा रजनीक्षये । यथा तथा महर्षेस्तु शुश्रूषापरमौ
<>तदा । बभूवतुर्म्महाराज! प्रयतावथ दम्पती । ततः स
<>भगवान् विप्रः समादिश्य नराधिपम् । सुष्वापैकेन पा-
<>र्श्वेन दिवसानेकविशतिम् । स तु राजा निराहारः
<>सभार्य्यः कुरुनन्दन! । पर्य्युपासत तं हृष्टश्च्यवनाराधने
<>रतः । भार्गवस्तु समुत्तस्थौ स्वयमेव तपोधनः । अ-
<>किञ्चिदुक्त्वा तु गृहान्निश्चक्राम महातपाः । तमन्वगच्छ-
<>तां तौ तु क्षुधितौ श्रमकर्षिदौ । भार्य्यापती मुनिश्रेष्ठ-
<>स्तावेतौ नावलोकयन् । तयोस्तु प्रेक्षतोरेव यार्गवा-
<>णां कुलोद्वहः । अन्तर्हितोऽभूठ्राजेन्द्र! ततो राजाऽपतत्
<>क्षितौ । स मुहूर्तं सनाश्वास्य सह देव्या महाद्युतिः ।
<>पुनरन्वेषणे यत्नमकरोत् परमं तदा” ५२ अ०
<>युधिष्ठिर उवाच । तष्मिन्नत्तर्हिते विप्रे राजा किम-
<>करोत्तदा । भार्य्या चास्य महाभागा तन्मे ब्रूहि
<>पितामह! । भीष्म उवाच । अदृष्ट्वा स महीपालस्तमृषिं
<>सह भार्य्यया । परिश्रान्तो निववृते व्रीडितो
<>नष्टचेतनः । स प्रविश्य पुरीं दीनो नाभ्य-
<>भाषत किञ्चन । तदेव चिन्तवामास च्यवनस्य
<>विचेष्टितम् । अथ शून्येन मनसा प्रविश्य स्वगृहं
<>नृपः । ददर्श शयने तस्मिच्छयानं भृगुनन्दनम् । वि-
<>स्मितौ तावृषिं दृष्ट्वा तदाश्चर्य्यं विचिन्त्य च । दर्शना-
<>त्तस्य तु तदा विश्रान्तौ सम्बभूबतुः । यथास्यानन्तु तौ
<>स्थित्वा भूयस्तं संववाहतुः । अथापरेण पार्श्वेन सुष्वाप
[Page2149-b+ 38]
<>स महामुनिः । तेनैव च स कालेन प्रत्यबुध्यत् स वी-
<>र्य्यवान् । न च तौ चक्रतुः किञ्चिद्विकारं भयशङ्किता ।
<>प्रतिबुद्धस्तु स मुनिस्तौ प्रोवाच विशांपते! । तैलाभ्यङ्गो
<>दीयतां मे स्नास्येऽहमिति भारत! । तौ तथेति प्रति
<>श्रुत्य क्षुधितौ श्रमकर्षितौ । शतपाकेन तैलेन महार्हे-
<>णोपतस्थतुः । ततः सुखासीनमृषिं दम्पती संववाह-
<>तुः । न च पर्य्याप्तमित्याह भार्गवः सुमहातपाः । यदा
<>तौ निर्विकारौ तु लक्षयामास भार्गवः । तत उत्थाथ
<>सहसा स्नानशालां विवेश ह । कॢप्तमेव तु तत्रासीत् स्ना
<>नीयं पार्थिवोचितम् । असत्कृत्य च तत् सर्वं तत्रैवान्तर
<>धीयत । स मुनिःपुनरेवाथ नृपतेः पश्यतस्तदा । नासूया-
<>ञ्चक्रतुस्तौ च दम्पती भरतर्षभ! । अथ स्नातः स भगवान्
<>सिंहासनगतः प्रभुः । दर्शयामास कुशिकं सभार्य्यं
<>कुरुनन्द्रन! । स हृष्टवदनो राजा सभार्य्यः कुशिको
<>मुनिम् । सिद्धमन्नमिति प्राज्ञा निर्विकारो न्यवेदयत् ।
<>आनीयतामिति मुनिस्तञ्चोवाच नराधिपम् । स रा-
<>जा समुपाजह्रे तदन्नं सह भार्य्यया । मांसप्रकारा-
<>न् विविधांञ्छाकानि विविधानि च । रसालापूपकांश्चि-
<>त्रान्मोदकानथ खाण्डकान् । रसान् नानाप्रकारांश्च वत्यञ्च
<>मुनिभोजनम् । फलानि च विचित्राणि राजभोग्यानि
<>भूरिशः । वदरेङ्गुदकाश्मर्य्यभल्लातकफलानि च । गृह-
<>स्थानाञ्च यद्भोग्यं यच्चापि वनवासिनाम् । सर्वमाहा-
<>रयामास राजा शापभयात्ततः । अथ सर्वमुपन्यस्तम-
<>ग्रतश्च्यवनस्य तत् । ततः सर्वं सभानीय तच्च शय्यासनं
<>मुनिः । वस्त्रैः शुभैरवच्छाद्य भोजनोपस्करैः सह ।
<>सर्वमादीपयामास च्ययनो भृगुनन्दनः । न च तौ चक्रतु
<>क्रौधं दम्पती सुमहामती । तयोः सम्प्रेक्षतोरेव पुन-
<>रन्तर्हितोऽभवत् । तथैव च स राजर्षिस्तस्थौ तां
<>रजनीं तदा । सभार्य्यो वाग्यतः श्रीमान्न कोपं स
<>समाविशत् । नित्यं संस्कृतमन्नन्तु विविधं राजवेश्मनि ।
<>शयनानि च मुख्यानि परिषेकाश्च पुष्कलाः । वस्तञ्च
<>विविधाकारमभवत् समुपार्ज्जितम् । न शशाक ततो
<>द्रघुमन्तरं च्यवनस्तदा । पुनरेव च विप्रर्षिः प्रोवाच
<>कुशिकं नृपम् । सभार्य्यो मां रथेनाशु वह यत्र ब्रवी-
<>म्यहम् तथेति च प्राह नृपो निर्विशङ्कसापोधनम् ।
<>क्रीडारथोऽस्तु भगवन्नुत सांग्रामिको रथः । इत्युक्तः
<>स मुनी राज्ञा तेन हृष्टेन तद्वचः । च्यवनः प्रत्युवाचेदं
<>हृष्टः परपुरञ्जय! । सज्जीकुरु रथं क्षिप्रं यस्ते
[Page2150-a+ 38]
<>सांग्रामिको रथः । सायुघः सपताकश्च शक्तीकनकयष्टि-
<>मान् । किङ्किणीस्वननिर्घोषो युक्तस्तोरणकल्पनैः ।
<>जाम्बूनदनिबद्धैश्च परमेषुशतान्वितः । ततः स तत्त-
<>थेत्युक्त्वा कल्पयित्वा महारथम् । भार्य्यां वामे धुरि तदा
<>चात्मानं दक्षिणे तथा । त्रिदण्डं वज्रसूच्यग्रं प्रतोदं
<>तत्र चादधत् । सर्वमेतत्ततो दत्त्वा नृपो वाक्यमथाब्रवीत्
<>भगवन्! क्व रथोयातु ब्रवीतु भृगुनन्दन! । यत्र वक्ष्यसि
<>विप्रर्षे! तत्र यास्यति ते रथः । एवमुक्तस्तु भगवान् प्रत्यु-
<>वाचाथ तं नृपम् । इतः प्रभृति यातव्यं पदकं पदकं
<>शनैः । श्रमो मम यया न स्यात्तथा मे च्छन्दचारिणौ ।
<>सुसुखञ्चैव वोढव्यो जनः सर्वश्च पश्यतु । नोत्सार्य्याः प-
<>थिकाः केचित्तेभ्यो दास्ये वसु ह्यहम् । ब्राह्मणेभ्यश्च ये
<>कामानर्थयिष्यन्ति मां पथि । सर्वन्दास्याम्यशेषेण धनं र-
<>त्नानि चैव हि । क्रियतां निखिलेनैतन्मा विचारय पा-
<>र्थिव! । तस्य तद्वचनं श्रुत्वा राजा भृत्यानथाब्रवीत् । य-
<>द्यद्ब्रूयान्मुनिस्तत्तत् सर्वं देयमशङ्कितैः । ततोरत्नान्यनेका-
<>नि स्त्रियो युग्यमजाविकम् । कृताकृतञ्च कनकं गजेन्द्राश्चा-
<>चलोपमाः । अन्वगच्छन्त तमृषिं राजामात्याश्च सर्वशः ।
<>हाहाकृतञ्च तत् सर्वमासीन्नगरमार्त्तवत् । तौ तीक्ष्णा-
<>पेण सहसा प्रतोदेन प्रतोदितौ । पृष्ठे विद्धौ कटे चैव
<>निर्विकारौ तमूहतुः । वेपमानौ निराहारौ पञ्चाशद्रा-
<>त्रिकर्षितौ । कथञ्चिदूहतुर्वीरौ दम्पती तौ रथोत्तमम् ।
<>वहुशो भृशविद्धौ च वहन्तौ च क्षतोद्भवम् । ददृशाते महा-
<>राज! पुष्पिताविव किंशुकौ । तौ दृष्ट्वा पौरवर्गस्तु भृशं शो-
<>कसमाकुलः । अभिशापभयत्रस्तो न च किञ्चिदुवाच ह ।
<>द्वन्द्वशश्चाब्रुवन् सर्वे पश्यध्वं तपसो बलम् । क्रुद्धा अपि
<>मुनिश्रेष्ठं वोक्षितुं नेह शक्नुमः । अहो भगवतो वीर्यं
<>महर्षेर्भावितात्मनः । राज्ञश्चापि मभार्य्यस्य धैर्य्यं पश्यत
<>यादृशम् । श्रान्तावपि हि कृच्छ्रेण रथमेतं समूहतुः ।
<>न चैतयोर्विकारं वै ददर्श भृगुनन्दनः ।
<>“भीष्म उवाच । ततः स निर्विकारौ तु दृष्ट्वा भृगुकुलो-
<>द्भहः । बहु विश्राणयामास यथा वैश्रवणस्तथा । त-
<>त्रापि राजा प्रीतात्मा यथादिष्टमथाकरोत् । ततोऽस्य
<>भगवान् प्रीतो बभूव मुनिसत्तमः । अवतीर्य्य रथश्रेष्ठात्
<>दम्पती तौ मुमोच ह । विमोच्य चैतौ विधिवत्ततो
<>वाक्यमुवाच ह । स्निग्धगम्भोरया वाचा भार्गवः सुप्र-
<>सन्नया । ददानि वां वरं श्रेष्ठं तं ब्रूतामिति भार-
<>त! । सुकुमारौ च तौ विद्धौ कराभ्यां मनिसत्तमः ।
[Page2150-b+ 38]
<>पस्पर्शामृतकल्पाभ्यां स्नेहाद्भरतसत्तम! । अथाब्रवीन्नृपो
<>वाक्यं श्रमो नास्त्यावयोरिह । विश्रान्तौ च प्रभावात्ते
<>ऊचतुस्तौ च भार्गवम् । अथ तौ भगवान् प्राह प्रहृ-
<>ष्टश्च्यवनस्तदा । न वृथा व्याहृतं पूर्व्वं यन्मया तद्भ-
<>विष्यति । रमणीयः समुद्देशो गङ्गातीरमिदं शुभम् ।
<>किञ्चित्कालं व्रतपरो निवत्स्यामीह पार्थिव! । गम्यतां
<>स्वपुरं पुत्त्र! विश्रान्तः पुनरेष्यसि । इहस्थं मा सभा-
<>र्य्यस्त्वं द्रष्टासि श्वो नराधिष! । न च मन्युस्त्वया कार्य्यः
<>श्रेयस्ते समुपस्थितम् । यत् काङ्क्षितं हृदिस्थं ते तत्
<>सर्वं हि भविष्यति । इत्येवमुक्तः कुशिकः प्रहृष्टेना-
<>न्तरात्मना । प्रोवाच मुनिशार्द्दूलमिदं वचनमर्थवत् ।
<>न मे मन्युर्म्महाभाग! पूतौ स्वो भगवंस्त्वया । संवृत्तौ
<>यौवनस्थौ स्वो वपुष्मन्तौ बलान्वितौ । प्रतोदेन
<>व्रणा ये मे सभार्य्यस्य त्वया कृताः । तान्न पश्यामि
<>गात्रेषु स्वस्थोऽस्मि सह भार्य्यया । इमां च देवीं
<>पश्याभि वपुषाऽप्सरसोपमाम् । श्रिया परमया युक्तां
<>यथा दृष्टा पुरा मया । तव प्रसादात्सं वृत्तमिदं सर्वं
<>महामुने! । नैतच्चित्रन्तु भगवंस्त्वयि सत्यपराक्रम! ।
<>इत्युक्तः प्रत्युवाचैनं कुशिकं च्यवनस्तदा । आगच्छे-
<>थाः सभार्य्यश्च त्वमिहेति नराधिप । इत्युक्तः
<>समनुज्ञातो राजर्षिरभिवाद्य तम् । प्रययौ वपुषा युक्तो
<>नगरीं देवराजवत् । तत एनमुपाजग्मुरमात्याः सपुरो-
<>हिताः । बलस्था गणिकायुक्ताः सर्वाः प्रकृतयस्तथा ।
<>तैर्वृतः कुशिको राजा श्रिया परमया ज्वलन् । प्रवि-
<>वेश पुरं हृष्टः पूज्यमानोऽथ वन्दिभिः । ततः प्रविश्य
<>नगरं कृत्वा पूर्बाह्णिकीः क्रियाः । भुक्त्वा सभार्य्यो रज-
<>नीमुवास स महाद्युतिः । ततस्तु तौ नवमभिवीक्ष्य यौ-
<>वनं परस्परं विगतरुजाविवामरौ । ननन्दतुः शयनगतौ
<>वपुर्धरौ श्रिया युतौ द्विजवरदत्तया तदा ।
<>अथाप्यृषिर्भृगुकुलकीर्त्तिबर्द्धनस्तपोधनो वनमभिराम-
<>मृद्धिमत् । मनीषया बहुविधरत्नभूषितं ससर्ज यन्नो
<>नगरे शतक्रतोः” इति ५३ अ०
<>“भीष्म उवाच । ततः स राजा रात्र्यन्ते पतिबुद्धो म-
<>हामनाः । कृतपूर्बाह्णिकः प्रायात् सभार्य्यस्तद्वनं प्रति ।
<>ततो ददर्श नृपतिं प्रासादं सर्वकाञ्चनम् । मणिस्तम्भस-
<>हस्राद्यं गन्धर्वनगरोपमम् । तत्र दिव्यानमिप्रायान्
<>ददर्श कुशिकस्तदा । पर्व्वतान् रूप्यसानूंश्च नलिनीश्च
<>सपङ्कजाः । तत्र शालाश्च विविधास्तोरणानि च भार-
[Page2151-a+ 38]
<>त! । शाद्वलोपचितां भूमिं यथाकाञ्चनकुट्टिमाम् ।
<>सहकारान् प्रफुल्लांश्च केतकोद्दालकान् धवान् । अशो-
<>कान् सहकुन्दांश्च फुल्लांश्चैवातिमुक्तकान् । चम्पकांस्ति-
<>लकान् भव्यान् पनसान् वञ्जुलानपि । पुष्पितान् कर्णि-
<>कारांश्च तत्र तत्र ददर्श ह । श्यामान् वारणपुष्पांश्च तथा-
<>ऽष्टपादिका लताः । तत्र तत्र परिकॢप्ता ददर्श स मही-
<>पतिः । वृक्षान् पद्मोत्पलधरान् सर्वर्त्तुकुसुमांस्तथा । वि-
<>मानप्रतिमांश्चापि प्रासादाञ्छैलसन्निभान् । शीतलानि
<>च तोयानि कचिदुष्णानि भारत! । आसनानि विचि-
<>त्राणि शयनप्रवराणि च । पर्य्यङ्कान् रत्नसौवर्णान्
<>परार्द्ध्यास्तरणावृतान् । भक्ष्यभोज्यमनन्तञ्च तत्र
<>तत्रोपकल्पितम् । वीणानादाञ्छुकांश्चैव सारिकान्
<>भृङ्गराजकान् । कोकिलाञ्छतपत्रांश्च सकोयष्टिककु-
<>क्कुभान् । मयूरान् कूक्कुटांश्चापि दात्यूहान जीव-
<>जीवकान् । चकोरान् वानरान् हंसान् सारसांश्चक्रसा-
<>ह्वयान् । समन्ततः प्रमुदितान् ददर्श सुमनोहरान् ।
<>क्कचिदप्सरसां संघान् गन्धर्वाणाञ्च पार्थिव! । कान्ताभिर-
<>परांस्तत्र परिष्वक्तान् ददर्श ह । न ददर्श च ताम् भूयो दद-
<>र्श च पुनर्नृपः । गीतध्वनिं सुमधुरं तथैवाध्यापनध्वनिम् ।
<>हंसान् सुमधुरांश्चापि तत्र शुश्राव पार्थिवः । तं दृष्ट्वाऽ-
<>त्यद्भुतं राजा मनसाऽचिन्तयत्तदा । खप्नोऽयं चित्तविभ्रंश
<>उताहो सत्यमेव तु । अहो सह शरीरेण प्राप्तोऽस्मि
<>परमाङ्गतिम् । उत्तरान् वा कुरून् पुण्यानय वाऽप्यमरा-
<>वतीम् । किञ्चेदं महदाश्चर्य्यं संपश्यामीत्यचिन्तयत् । एवं
<>सञ्चिन्तयन्नेव ददर्श मुनिपुङ्गवम् । तस्मिन् विमाने सौवर्णे
<>मणिस्तम्भसमाकुले । महार्हे शयने दिव्ये शयानं भृगु-
<>नन्दनम् । तमप्ययात् प्रहर्षेण नरेन्द्रः सह मार्य्यया ।
<>अन्तर्हितस्ततो भूयश्च्यवनः शयनञ्च तत् । ततोऽन्यस्मिन्
<>वनोद्देशे पुनरेव ददर्श तम् । कौश्यां वृष्यां समासीनं
<>जपमानं महाव्रतम् । एवं योगबलाद्विप्रो मोहयामास
<>पार्थिवम् । क्षणेन तद्वनञ्चैव ते वै चाप्सरसां गणाः ।
<>गन्धर्वाः पादपाश्चैव सर्वमन्तरधीयत । निःशब्दमभवच्चाप्रि
<>गङ्गाकूलं पुनर्नृप! । कुशबल्मीकभूयिष्ठं बभूव च यथा
<>पुरा । ततः स राजा कुशिकः सभार्य्यस्तेन कर्म्मणा ।
<>विस्मयं परमं प्राप्य तद्दृष्ट्वा महदडुतम् । ततः प्रोवाच
<>कुशिको भार्य्यां हर्षसमन्वितः । पश्य भद्रे! यथा मावा
<>श्चित्रा दृष्टाः सुदुर्लभाः । प्रसादाद्भृगुमुख्यस्य किमन्यत्र
<>तपोबलात् । तपसा तदवाप्यं हि यत्तु शक्यं मनोरथैः ।
[Page2151-b+ 38]
<>त्रैलोक्यराज्यादपि हि तप एव विशिष्यते । तपसा हि
<>सुतप्तेन शक्यो मोक्षस्तपोवलात् । अहो प्रभावो ब्रह्मर्षे-
<>श्च्यवनस्य महात्मनः । इच्छयैष तपोवीर्य्यादन्यान् लो-
<>कान् सृजेदपि । ब्राह्मणा एव जायेरन् पुण्यवाग्बुद्धि-
<>कर्मणः । उत्सहेदिह कृत्वैव कोऽन्यो वै च्यवनादृते ।
<>ब्राह्मण्यं दुर्लभं लोके राज्यं हि सुलभं नरैः ।
<>ब्राह्मणस्य प्रभावाद्धि रथे युक्तौ स्व धुर्य्यवत् । इत्येवं
<>चिन्तयानः स विदितश्च्यवनस्य वै । सम्प्रेक्ष्योवाच नृप-
<>तिं क्षिप्रमागम्यतामिति । इत्युक्तः सहभार्य्यस्तु सोऽभ्य-
<>गच्छन्महामुनिम् । शिरसा वन्दनीयन्तमवन्दत च पा-
<>र्थिवः । तस्याशिषः प्रयुज्याथ स मुनिस्तं नराधिपम् ।
<>निषीदेत्यब्रवीद्धीमान् सान्त्वयन् पुरुषर्षभ! । ततः प्रकृति-
<>मापन्नो भार्गवो नृपतेर्नृप! । उवाच श्लक्ष्णया वाचा
<>तर्पयन्निव भारत! । राजन्! सम्यग् जितानीह पञ्च पञ्च-
<>स्वयं त्वया । मनःषष्ठानीन्द्रियाणि कृच्छान्मुक्तोऽसि तेन
<>वै । सम्यगाराधितः पुत्त्र! त्वया प्रवदतां वर । । न हि
<>ते वृजिनं किञ्चित् सुसूक्ष्ममपि विद्यते । अनुजानीहि
<>मां राजन्! गमिष्याभि यथागतम् । प्रीतोऽस्मि तव
<>राजेन्द्र! वरश्च प्रतिगृह्यताम् ।
<>कुशिक उवाच । अग्निमध्यगतेनेव भगवन् सन्निधौ मया ।
<>वर्त्तितं भृगुशार्द्दूल! यन्न दग्वोऽस्मि तद्वहु । एष एव
<>वरो मुख्यः प्राप्तो मे भृगुनन्दन! । यत्प्रीतोऽसि मया
<>ब्रह्मन्! कुलं त्रातञ्च मेऽनघ! । एष मेऽनुग्रहो विप्र!
<>जीविते च प्रयोजनम् । एतद्राज्यफलञ्चैव तपसश्च फलं
<>मम । यदि त्वं प्रीतिमान् विप्र! मयि वै भृगुनन्दन! ।
<>अस्ति मे संशयः कश्चित्तन्मे व्याख्यातुमर्हसि । ५४ अ०
<>“च्यवन उवाच । वरश्च गृह्यंतां मत्तो यश्च ते संशयो
<>हृदि । तं प्रब्रूहि नरश्रेष्ठ । सर्व्वं सम्पादयामि ते ।
<>कुशिक उवाच । यदि प्रीतोऽसि भगवंस्ततो मे वद भा-
<>र्गव! । कारणं श्रोतुमिच्छामि मद्गृहे वासकारितम् ।
<>शयनञ्चैकपार्श्वेन दिवसानेकविंशतिम् । अकिञ्चिदुक्त्वा
<>गमनं बहिश्च मुनिपुङ्गव! । अन्तर्द्धानमकस्माच्च पुनरेव च
<>दर्शनम् । पुनश्च शयनं विप्र! दिवसानेकविंशतिम् ।
<>तैलाभ्यक्तस्य गमनं भोजनञ्च गृहे मम । समुपानीय
<>विविधं यद्दग्धं जातवेदसा । निर्याणञ्च रथेनाशु सह-
<>सा यत् कृतं त्वया । धनानाञ्च विसर्गश्च वनस्यापि च
<>दर्शनम् । प्रासादानां बहूनाञ्च काञ्चनानां महामुने! । म-
<>णिविद्रुमपादानां पर्य्यङ्कानाञ्च दर्शनम् । पुनश्चादर्शनं तस्य
[Page2152-a+ 38]
<>श्रोतुमिच्छामि कारणम् । अतीव ह्व्यत्र सुह्यामि चिन्तयानो
<>भृगूद्वह! । नचैवात्राधिगच्छामिसर्व्वस्यास्य विनिश्चयम् ।
<>एतदिच्छामि कात्र्स्न्येन सत्यं श्रोतुं तपोधन!
<>च्यवन उवाच । शृणु सर्वमशेषेण यदिदं येन हेतुना ।
<>न हि शक्यमनाख्यातुमेवं पृष्टेन पार्थिव! । पितामहस्य
<>वदतः पुरा देवसमागमे । श्रुतवानस्मि यद्राजंस्तन्मे नि-
<>गदतः शृणु । ब्रह्मक्षत्त्रविरोधेन भविता कुलसङ्करः ।
<>पौत्त्रस्ते भविता राजस्तेजोवीर्य्यसमन्वितः । ततस्ते
<>कुलनाशार्थ महं त्वां समुपागतः । चिकीर्षन् कुशिकोच्छेदं
<>सन्दिधक्षुः कुलन्तव । ततोऽहमागम्य पुरे त्वामवोचं
<>महीपते! । नियमं कञ्चिदारप्स्ये शुश्रूषा क्रियतामिति ।
<>न च ते दुष्कृतं किञ्चिदहमासादयं गृहे । तेन जीवसि
<>राजर्षे । न भवेथास्त्वमन्यथा । एवं बुद्धिं समास्थाय दिव-
<>सानेकविंशतिम् । सुप्तोऽस्मि यदि मां कश्चिद्बोधयेदिति
<>पार्थिव! । यदा त्वया सभार्य्येण संसुप्तो न प्रवीधितः ।
<>अहन्तदैव ते प्रीतो मनसा राजसत्तम! । उत्थाय चास्मि
<>निष्क्रान्तो यदि मां त्वं महीपते! । पृच्छेः क यास्यसी-
<>त्येवं शपेयं त्वामिति प्रभो! । अन्तर्हितः पुनश्चास्मि पुनरेव
<>च ते गृहे । योगमास्थाय संसुप्तो दिवसानेकविंशतिम् ।
<>क्षुधितो मामसूयेथाः श्रमाद्वेति नराधिप! । एवं बुद्धिं
<>समास्थाय कर्षितौ वां क्षुधा मया । न च तेऽभूत् सु-
<>सूक्ष्मोऽपि मन्युर्म्मनसि पार्थिव! । सभार्ष्यस्य नरश्रे-
<>ष्ठ! तेन ते प्रीतिमान हम् । भोजनञ्च समानाय्य यत्तदा
<>दीपिसं मया । क्रुध्येथा यदि मात्सर्य्यादिति तन्मर्षि-
<>तञ्च मे । ततोऽहं रथमारुह्य त्वामवोचं नराधिप! ।
<>सभर्य्यो मां बहस्वेति तच्च त्वं कृतवांस्तथा । अविशङ्को
<>नरपते । प्रीतोऽहञ्चापि तेन ह । धनोत्सर्गेऽपि च कृते न
<>त्वां क्रोधः प्रधर्षयेत् । ततः प्रीतेन ते राजन्! पुतरेतत्
<>कृतं तव । सभार्य्यस्य वनं भूयस्तद्विद्धि मनुजाधिप्!
<>प्रीत्यर्यं तव चैतन्मे स्वर्गसन्दर्शनं कृतम् । यत्ते वनेऽ-
<>स्मिन्नपते! दृष्टं दिव्यं निदर्शनम् । स्वर्गोद्देशस्त्वया राजन्!
<>स्वशरीरेण पार्थिक । । मुहूर्त्तमनुभूतोऽसौ सभार्य्येण
<>नृषोत्तम! । निदर्शतार्थं तपसो धर्म्मस्य च नराधिप! ।
<>तत्तवासोत् स्पृहा राजं स्तच्चापि विदितं मया । ब्र-
<>ह्मण्यं काङ्क्षसे हि त्वं वपश्च पृथिवीपते! । अवमन्य नरे-
<>न्द्रत्वं देवेन्द्रत्वं नराधिप! । एवमेतद्यथात्थ त्वं ब्राह्मण्यं
<>तात! दुर्ल्लभम् । ब्राह्मणे सति चर्पित्वं ऋषित्वे च तप-
<>खिता । भविष्यत्येष ते कामः कौशिकात् कौशिको द्वि-
[Page2152-b+ 38]
<>जः । तृतीयं पुरुषं तुभ्यं ब्राह्मणत्वं गमिष्यति । वंश-
<>स्ते पार्थिवश्रेष्ठ! भृगूणामेव तेजसा । पौत्त्रस्ते भविता
<>विप्रस्तपस्वी पावकद्युतिः । यः सदेवमनुष्याणां भयमु-
<>त्पादयिग्यति । त्रयाणामेब लोकानां सत्यमेतद्व्रवीमि
<>ते । वरं गृहाण राजर्षे! यत्ते मनसि वर्त्तते । तीर्थ-
<>यात्रां गमिष्यामि पुरा कालोऽभिवर्तते ।
<>कुशिक उवाच । एष एव वरो मेऽद्य यम्त्वं प्रीतो महा-
<>मुने! । भवत्वेतत् यथात्थ त्वं भवेत् पौत्त्रो ममानथ! ।
<>ब्राह्मण्यं मे कुलस्यास्तु भगवन्नेष मे वरः । पुनश्चा-
<>ख्यातुमिच्छामि भगवन्! विस्तरेण वै । कथमेष्यति बिप्रत्यं
<>कुलं मे भृगुनन्दन । कथासौ भविता बन्धुर्मम् कश्चापि
<>सम्मतः । ५५ अ०
<>च्यवन उवाच । अवश्यं कथनीयं मे तवैतन्नरपुङ्गव! ।
<>यदर्थं त्वाहमुच्छेत्तुं संप्राप्तो मनुजाधिप! । भृगूणां
<>क्षत्त्रिया याज्या नित्यमेतज्जमाधिप! । ते च भेदं गमि-
<>ष्यन्ति दैवयुक्तेन हेतुना । क्षत्त्रियाश्च भृगून् सर्वान्
<>वधिष्यन्ति नराधिप! । आ गर्भादनुकृन्तन्तो दैवदण्डनि-
<>पीडिताः । तत उत्पत्स्यतेऽस्माकं कुलगोत्रविवर्द्धनः ।
<>जर्यो नाम महातेजा ज्वलनार्कसमद्युतिः । स त्रैलो-
<>क्यविनाशाय कोपाग्निं जनयिष्यति । महीं सपर्वत-
<>वनां यः करिष्यति भस्मसात् । कञ्चित् कालन्तु वह्निञ्च
<>स एव शमयिष्यति । समुद्रे वडवावक्त्रे प्रक्षिप्य सुमि-
<>सत्तमः । पुत्त्रं तस्य महाराज! ऋचीकं भृमुनन्दनम् ।
<>साक्षात् कृत्स्नो धनुर्वेदः समुपस्थास्यतेऽनव! । क्षत्त्रिया-
<>याणामभावाय दैवयुक्तेन हेतुना । स तु तं प्रतिमृ-
<>ह्यैव पुत्त्रे संक्रामयिष्यति । जमदग्नौ महाभागे तपसा
<>भावितात्मनि । स चापि भृगुशार्द्दूलस्तंवेदं धारयिष्यति ।
<>कुलात्तु तव धर्म्मात्मन् कन्यां सोऽधिगमिष्यति ।
<>उद्भावनार्थं भवतो वंशस्त्र भरतर्षभ! । गाधेर्दुहितरं
<>प्राप्य पौत्रीं तव महातपाः । ब्राह्मणं क्षत्रधर्म्माणं
<>पुत्रमुत्पादयिष्यति । क्षत्रियं विप्रकर्माण वृहत्पतिमिवौ-
<>जसा । विश्वामित्रं तव कुते गाधेः पुत्त्रं सुधार्मिकम् ।
<>तपसा महता युक्तं प्रदास्यति महाद्युते! । स्त्रियौ तु
<>कारण तत्र परिवर्त्ते भविष्यतः । पितामहनियो-
<>गाद्वै नान्थथैतद्भविष्यति । तृतोये पुरुषे तुभ्यं ब्राह्मण-
<>त्वमुपैष्यति” ।
<>“भीष्म उवाच ॥ कुशिकस्तु मुनेर्वाक्यं च्यवनस्य महा-
<>त्मनः । श्रुत्वा हृष्टोऽभवद्राजा वाक्यञ्चेदमुवाच ह
[Page2153-a+ 38]
<>एवमस्त्विति धर्मात्मा तदा भरतसत्तम! । च्यवनस्तु म-
<>हातेजाः पुनरेव नराधिपम् । वरार्थं नोदयामास तमु-
<>वाच स पार्थिवः । वाढमेवं करिष्यामि कामं त्वत्तो
<>महामुने! । ब्रह्मभूतं कुलं मेऽस्तु धर्म्मे चास्य मनो
<>भवेत् । एवमुक्तस्तथेत्येवं प्रत्युक्त्वा च्यवनो मुनिः ।
<>अभ्यनुज्ञाय नृपतिं तीर्थयात्रां ययौ तदा । एतत्ते क-
<>थितं सर्वमशेषेण मया नृप! । भृगूणां कुशिकानाञ्च
<>अभिसम्बन्धकारणम् । यथोक्तमृषिणा चापि तदा तदभव-
<>न्नॄप!” ५६ अ० । कुशिकस्थापत्यम् अण् । कोशिक तद-
<>पत्ये पुंस्त्री० स्त्रियां ङीप् हेमच० मुनिभेदार्थकता-
<>मालोक्य जमदग्निपित्रर्थकतोक्तिः कल्पद्र मे तन्मूला-
<>न्यत्रोक्तिश्च चिन्त्या । २ सर्ज्जवृक्षे हेमच० । ३ विभीतकवृक्षे
<>पु० विश्वः ४ केकरे त्रि० ५ अश्वक्वर्ण्णवृक्षे राजनि० ६ तैलशेषे
<>पु० शब्दमा० कुशी + स्वार्थे क । कुशिका ७ फाले स्त्री
<LEND>
