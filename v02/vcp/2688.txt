<L>2688<pc>0234,a<k1>अपरिग्रह<k2>अपरिग्रह
अपरिग्रह¦ पु० अभावे न० त० । परिग्रहाभावे, पातञ्जलोक्ते
यमभेदे च यथा “अहिंसासत्यास्तेयब्रह्मचर्य्यापरिग्रहा यमाः”
“सू० तत्रापरिग्रही नाम देहयात्रानिर्वाहकातिरिक्तभो-
गसाधनधनाद्यनङ्गीकारः । तस्य फलमपि तत्रैव दर्शितम्
यथा “अपरिग्रहस्थैर्य्ये जन्मकथन्तासंबोघः” अपरिग्रह-
शीलस्य तत्स्थैर्य्ये सति किंरूपं जन्म किंप्रकारकं, किंहेतुकं,
किंफलकम्, किमवसानमिति शरीरस्यापि परिग्रहविरो-
धिनी जिज्ञासा भवति शरीरस्यापि परिग्राह्यत्वाविशेषा-
त्कथं तत्परिग्रहो न स्यादिति जिज्ञासावश्यम्भावात् ।
ततः कार्य्यकरणसंबन्धात् पुरुषस्याज्ञस्य जन्म देवनरतिर्य्य-
कत्वप्रकारम् । क्लेशकर्म्महेतुकं, दुःखैकफलकम्, पुरुषतत्त्वाव-
सानमित्याचार्य्यादागमतश्च निश्चित्य अदेहः सन्नपरिग्रह-
यमस्य परमां काष्ठामनुभवतीत्यर्थः” इति तद्वृ० । “लोभस्य
पुरतः केऽमी? सत्यास्तेयापरिग्रहा” इति प्र० च० । नास्ति
देहयात्रानिर्व्वाहकव्यतिरिक्तस्य परिग्रहः संग्रहो यस्य ।
परिव्राजके “निराशीरपरिग्रह” इति गीता । तस्य च
कौपीनादिपरिग्रहणेऽपि तस्य शरीरयात्रानिर्वाहकत्वान्न
क्षतिः “कौपीनाच्छादनार्थं हि वासोवै बिभृयाद्यतिः ।
योगसम्भारभेदांश्च गृह्णीयात् पादुके तथेति” स्मृतौ तत्-
परिग्रहविधानात् ।
<LEND>
