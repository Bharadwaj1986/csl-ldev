<L>36474<pc>4667,a<k1>भावन<k2>भावन
भावन¦ न० भू--णिच्--ल्यु । (चालता) १ फलभेदे २ विष्णौ पु० ।
भावे ल्युट् । ३ अधिवासने ४ चिन्तायाम् ५ ध्याने ६ पर्य्या-
लोचनायां वैद्यकोक्ते ७ औषधसंस्कारभेदे । भावि--युच् ।
“व्यापारो भावना सैवोत्पादना सैव च क्रिया” उक्ते
८भवितुर्भवनानुकूलव्यापारभेदे स्त्री भट्टशब्दे दृश्यम् ।
अनुभवजन्ये स्मृतिहेतौ ९ संस्कारभेदे स्त्री । “संस्कार-
भेदो वेगोऽथ स्थितिस्थापकभावने” “अतीन्द्रियोऽसौ वि-
ज्ञेयः क्वचित् स्पन्देऽपि कारणम् । भावनाख्यस्तु सं-
स्कारो जीववृत्तिरतीन्द्रियः । उपेक्षानात्मकस्तस्य निश्चयः
कारणं भवेत् । स्मरणे प्रत्यभिज्ञायामप्यसौ हेतुरुच्यते”
भाषाप० । “भावनाख्य इति । तस्य संस्कारस्य, उपेक्षा-
त्मकज्ञानात् संस्कारानुत्पत्तेरुपेक्षानात्मकनिश्चय इत्युक्तम् ।
तेनोपेक्षान्यनिसयत्वेन संस्कारं प्रति हेतुतेति भावः ।
ननु स्मरणं प्रत्युपेक्षान्यनिश्चयत्वेन हेतुत्वं तेनोपेक्षादि-
स्थले न स्मरणम् इत्थञ्च संस्कारं प्रति ज्ञानत्वेनैव हेतुता-
स्त्विति चेन्न विनिगमनाविरहेणापि संस्कारं प्रति
उपेक्षान्यनिश्चयत्वेन हेतुतायाः सिद्धत्वात् । किञ्च उपे-
क्षास्थले संस्कारकल्पनाया गुरुत्वात् संस्कारं प्रति चोपे-
क्षान्यत्वेन हेतुतायाः सिद्धत्वात् । तत्र प्रमाणं दर्शयति ।
स्मरणे इति । असौ संस्कारः स्मरणं प्रत्यभिज्ञानञ्च
जनयति । अतः संस्कारः कल्प्यते । विना व्यापारं
पूर्वानुभवस्य स्वरणादिजननासामर्थ्यं स्वस्वव्या-
पारान्यतराभावे कारणत्वासम्भवात् । न च प्रत्यभिज्ञां
प्रति तत्तत्संस्कारस्य हेतुत्वेन प्रव्यभिज्ञायाः संस्कार-
जन्यत्वेन स्मृतित्वापत्तिरिति वाच्यम् । अप्रयोजकत्वात् ।
परे तु अनुद्बुद्धसंस्कारात् प्रत्यभिज्ञानुदयादुद्बुद्ध-
संस्कारस्य हेतुत्वापेक्षया तत्तत्स्मरणस्यैव प्रत्यभिज्ञां
पति हेतुत्वं कल्प्यत इत्याहुः” सि० सु० ।
भ--चिन्तायां युच् । १० चिन्तायां स्त्री । चिन्ता च मानस-
वृत्तिभेदः सा च त्रिविधा यथोक्तं विष्णुपु० ६ अं ७ अ० ।
“त्रिविधा भावना विप्र! विश्वमेतन्निबोधत । ब्र-
ह्माख्या कर्मसंज्ञा च तथा चैवोभयात्मिका । ब्रह्मभा-
वात्मिका ह्येका कर्मभावात्मिका परा । उभयात्मिका
तथैवान्या त्रिविथा भावभावना । सनन्दनादयो व्रह्म
भावभावनया युताः । कर्मभापनया चान्ये देवाद्याः
[Page4667-b+ 38]
स्थावराश्चराः । हिरण्यगर्भादिषु च ब्रह्मकर्मात्मिका
द्विधा । बाधाधिकारयुक्तेषु विद्यते भावभावना” ।
बुद्धशब्ददर्शितं बौद्धमतसिद्धभावनाचतुष्टयञ्च दृश्यम् ।
चु० भू--मिश्रणे भावे युच् । २ निर्यासादिना चूर्णद्रव्यस्य
मिश्रीकरणे चूर्णद्रव्यस्य निर्यासादिना संस्कारभेदो
भावना तत्प्रमाणमुक्तं भावप्र० यथा
“द्रवेण यावन्मानेन चूर्णं सर्वं प्लुतं भवेत् । भाव-
नायाः प्रमाणस्तु चूर्णे प्रोक्तं भिषग्वरैः” ।
<LEND>
