<L>40118<pc>4826,a<k1>लिङ्ग<k2>लिङ्ग
लिङ्ग¦ पु० लिगि--अच् । १ चिह्ने २ पुसोऽसाधारणचिह्ने
उपस्थेन्द्रिये अमरः । ३ अनुमानसाधने हेतौ ४ सांख्यो-
क्ते प्रधाने तस्यात्मविवेकहेतुत्वात् तथात्वम् । ५ शिवमूर्त्ति-
भेदे मेदि० ६ व्याप्ये ७ व्यक्ते शब्दानष्ठे पदसाधुताप्रयो-
जके ८ धर्मभेदे त्रिका० ९ अर्थप्रकाशनसामर्थ्ये च । “क्षमता
च लिङ्गमिति” मीसांसकाः ।
<फ्>शब्दधर्भलिङ्गं चास्माभिः शबदार्थरत्ने निरूपितं यथा
“लिङ्गत्वञ्च प्राकृतगुणगतावस्थात्मको धर्म एव तद्विशेषश्च
पुंनपुंसकत्वादिः । तथा हि सर्वेषां त्रिगुणप्रकृतिका-
र्य्यतया शब्दानामपि तथात्वेन गुणगतविशेषाच्छस्देषु
लिङ्गविशेष इति कल्प्यते स च विशेषः शास्त्रे इत्थ-
मभ्यधायि । “विकृतसत्त्वादीनां तुल्यरूपेणावस्थानात्
नपुंसकत्वं सत्त्वस्याधिक्ये पुंस्त्वम् अल्पत्वे(रज आधिक्ये)
स्त्री त्वमिति” । एवञ्च लिप्तस्य शब्दधर्मत्वेऽपि शब्देन
[Page4826-b+ 38]
सहार्थाभेदारोपात् असति बाधके अर्थेऽपि साक्षात्
तत्पारतन्त्र्येण वा सर्वत्र तस्य विशेषणत्वम् शाब्दबोधे
शब्दभानस्येष्टत्वाच्च शब्दस्य नामार्थतावत् तद्गतलिङ्ग-
स्यापि नांमार्थतौचित्यात् “न सोऽस्ति प्रत्ययो लोके यः
शब्दानुगमादृते” इति हर्य्युक्तेः “शब्दोऽपि यदि भेदेन
विवक्षा स्यात्तदा तथा । नो चेत् श्रोत्रादिभिः सिद्धो-
ऽप्यसावर्थेऽवभासते” हर्य्युक्तेश्च शब्दानां नामार्थ-
तावगतेः । तथा प्रातिपदिकार्थाभेदविवक्षायां तु
श्रोत्रादिभिरेव सिद्धः ज्ञातः सन् अर्थे प्रकारतया भा-
सते इति तदर्थः । युक्तञ्चैतत् पुंलिङ्गः शब्द इति
व्यवहारात् “स्वमोर्नपुंसकादिति” पा० सूत्रे शब्दस्यैव नपुं-
सकत्वव्यपदेशात् दारानित्यादौ पुंस्त्वान्वयबाधाच्च लिङ्गस्य
शब्दधर्मत्वमन्यथैतेषु लिङ्गाद्यनन्वयापत्तेर्व्यवहारसूत्र-
निर्देशासङ्गत्यापत्तेश्च । तथा अर्थभेदाच्छब्दभेदवत् लि-
ङ्गभेदादपि शब्दभेद इति कल्प्यते प्रागुक्तवर्मविशेषरूप-
भेदकसद्भावात् । उक्तञ्च भाष्ये “एकार्थे शब्दान्यत्वाद्
दृष्टं लिङ्गान्यत्वमिति” । एवञ्च तटादिशब्दानामनेक-
लिङ्गत्वव्यहारः समानानुपूर्वीकत्वेनैव वस्तुतस्तेषां
भिन्नानामेव भिन्नलिङ्गत्वमिति दिक्” ।
<फ्>अर्थप्रकाशनसामर्थ्यरूपलिङ्गन्तु द्वितीयादिश्रवणे
तत्तन्मन्त्रपकाश्यार्थे विनियोगसाधकं यथा “बर्हिर्देवसदनं
दानीति अत्र दानीति पदस्य दा लवने इत्यस्माद्धातो
सिद्धस्य च्छेदनप्रकाशनसामर्थ्यात् वर्हिरित्यस्य चास्तृत-
दर्भप्रकाशनसामर्थ्यात् दर्भच्छेदने समुदायमन्त्रस्य वि-
नियोगोऽवगम्यते” तत्त्वबोध० । प्रत्यक्षद्वितीयाश्रवणे तु
लैङ्गिकविनियोगस्त्यज्यते “श्रुतिलिङ्गवाक्यप्रकरणस्थानस-
माख्याना समवाये पारदौर्बल्यमर्थविप्रकर्षात्” जै० सू० ।
यथा “ऐन्द्र्या गार्हपत्यमुप्रतिष्ठते” श्रुतिः ऐन्द्री च ऋक्
“कदाचन स्तरोरसि नेन्द्र! दासुषे” अस्य मन्त्रस्य इन्द्र-
प्रकाशनसामर्थ्यम् तदेतत् निरूपितं तत्त्वबोधन्याम्
“तथा हि गार्हपत्यमिति द्वितीयारूपप्रत्यक्षश्रुत्या गार्ह-
पत्याग्निगतं क्रियाजन्यप्रीतिफलाश्रययत्वरूपं कर्मत्वं
साक्षाद्बोधितं तथा च तस्य देवतात्वं श्रुतिप्राप्तं क्रि-
याजन्यप्रीतिभागित्वेनोद्देश्यस्यैव देवतात्वादिति गार्ह-
पत्याग्नेरुपस्थानस्य शेषितावगम्यते ऐन्द्र्येति तृतीयया
ऋचः करणत्वबोधनादुपस्थानशेषत्वमवगम्यते मन्त्रलिङ्गे-
नेन्द्रस्यापि शेषत्वमित्युभयोरुपस्थानं देवतात्वञ्चावगम्यते ।
तथा च विरोधः न ह्यन्यप्रकाशकमन्त्रेणान्योपस्थानं
[Page4827-a+ 38]
विहितमिति तत्परीहाराय मन्त्रस्थेन्द्रपदे विधिवाक्य-
स्थगार्हपत्यपदे वा एकत्र लक्षणावश्यकी । तत्र गार्हपत्य
पदस्य इन्द्रे न लक्षणा गार्ह्यपत्यदेवतात्वस्य लिङ्गानिर-
पेक्षश्रुतिप्राप्तत्वात् इन्द्रदेवतात्वन्तु लिङ्गेन विलम्बबोध्यम् ।
तथा हि इन्द्रप्रकाशनसामर्थ्यान्यथानुपत्त्या इन्द्रमुपति-
ष्ठते इति कल्प्यते इति इन्द्रस्य देवतात्वं विलम्बगम्यमिति
शीघ्रबोधकत्वेन श्रुतिरेव वलयसीति लिङ्गं दुर्बलम् ।
अतएव न समुच्चयः न वा इन्द्रस्यैवेति नियमः लिङ्गः
दुर्बलत्वेन इन्द्रोपस्थानस्याप्राप्तत्वात् । एवञ्च श्रुतितोऽग्ने
रुपस्थाने सिद्धे कथमित्याकाङ्क्षायामैन्द्र्येति । ततश्च
मन्त्रस्येन्द्रप्रकाशकत्वात् तेनाग्नेरुपस्थानानुपपत्तेः न
ह्यन्योपस्थापकमन्त्रेणान्यस्योपस्थानं युक्तमित्यनुपपत्त्या-
मन्त्रस्थेन्द्रपदस्य इदि परमैश्वर्य्य इति धात्वनुसारादैश्वर्य्य-
गुणयोगादग्नौ लक्षणा” “यावदेव हि मन्त्रार्थो मन्त्रेण
प्रतिपाद्यते । मन्त्रार्थं मन्त्रतो बुद्ध्वा पञ्चाच्छक्तिर्निरूप्यते ।
मन्त्राकाङ्क्षावशेऽन्येन्द्रशेषत्वश्रुतिकल्पना । श्रुत्या प्रत्यक्षया
पूर्वं नार्हपत्यार्थतां तते । लिङ्गस्य हि प्रमाणत्वं मन्त्राका-
ङ्क्षानिबन्धनम् । ताञ्च श्रुतिर्विरुध्यन्ती ह्यविरोधेन
गच्छति । विरोधे च श्रुतिर्लिङ्गं बलीयस्त्वेन बाधते” ।
लियं लयं गच्छति पृषो० । १० सांख्योक्ते महत्तत्त्वे देह
शब्दे ३७५४ पृ० दृश्यम् । ११ सप्तदशाबयवे लिङ्गदेहे ।
<फ्>“सप्तदशैकं लिङ्गम्” सा० सू० “सूक्ष्मशरीरमप्या-
धाराधेयभावेन द्विविधं भवति तत्र सप्तदश मिलित्वा
लिङ्गशरीरं तच्च सर्गादौ समष्टिरूपमेकमेव भवतीत्यर्थः ।
एकादशेन्द्रियाणि पञ्च तन्मात्राणि बुद्धिश्चेति सप्तदश ।
अहङ्कारस्य बुद्धावेवान्तर्भावः । चतुर्थसूत्रवक्ष्यमाणप्रमा-
णादेतान्येव सप्तदशलिङ्गं मन्तव्यम् । न तु सप्तदश एकं
चेत्यष्टादशतया व्याख्येयम् उत्तरसूत्रेण व्यक्तिभेदस्यो-
पपाद्यतयात्र लिङ्गैकत्वे एकशब्दस्य तात्पर्य्यावधारणाच्च ।
“कर्मात्मा पुरुषो योऽसौ बन्धमोक्षैः स युज्यते । ससप्तदश
कनापि राशिना युज्यते च सः” इति मोक्षधर्मादौ
लिङ्गशरीरस्य सप्तदशत्वसिद्धेश्च सप्तदंशावयवा अत्र स-
न्तीति सप्तदशको राशिरित्यथः । राशिशब्देन स्थूल
देहस्यावयवित्वं निराकृतम् अवयविरूपेण द्रव्यान्तर-
कल्पवायां गौरवात् । स्थूलदेहस्य चावयवित्वमेक
तादिप्रत्यक्षानुरोधेन कल्प्यत इति । अत्र च लिङ्गदेहे
बुद्धिरेव प्रधानेत्याशयेन लिङ्गदेहस्य भोगः प्रागुक्तः ।
प्राणश्चान्तःकरणस्यैव वृत्तिभेदः । अतो लिङ्गदेहे प्राण-
[Page4827-b+ 38]
पञ्चकस्याप्यन्तर्भाव इत्यस्य सप्तदशावयवकस्य शरीरत्वं स्वयं
वक्ष्यति “लिङ्गशरीरनिमित्तक इति सनन्दनाचार्य्यः” इति
सूत्रेण । अतो भोगायतनत्वमेव मुख्यं शरीरलक्षणम् ।
तदाश्रयतया त्वन्यत्र शरीरत्वमिति पश्चाद्व्यक्तीभवि-
व्यति । चेष्टेन्द्रियार्थाश्रयः शरीरमिति तु न्यायेऽपि
तस्यैव लक्षणं कृतमिति” भा० । “तदधिष्ठानाश्रये देहे तद्-
वादाद् तद्वादः” सा० सू० । “तस्य लिङ्गस्य तदधि-
ष्ठानमाश्रयो वक्ष्यमाणभूतपञ्चकं तस्याश्नये षाट्कौशिक-
देहे तद्वादो देहवादस्तद्वादाद् तस्याधिष्ठानशब्दोक्तस्य
देहस्य वादादित्यर्थः लिङ्गसम्बन्धादधिष्ठानस्य देहत्वमधि-
ष्ठानाश्रयत्वाच्च स्थूलस्य देहत्वमिति पर्य्यवसितोऽर्थः” ।
अधिष्ठानशरीरं च सूक्ष्मं पञ्चभूतात्मकं वक्ष्यते तथा च
शरीरत्रयं सिद्धम्” “वासना भूतसूक्ष्मं च कर्मविद्ये
तथैव च । दशेन्द्रियं मनोबुद्धिरेतल्लिङ्गं विदुर्बुधाः”
इति वाशिष्ठादिवाक्येभ्यः । अत्र लिङ्गशरीरप्रतिपादन-
गैव पुर्य्यष्टकमपि व्याख्येयमित्याशयेन बुद्धिधर्माणामपि
वासनाकर्मविद्यानां पृथगुपन्यासः । भूतसूक्ष्मं चात्र
तन्मात्रा, दशेन्द्रियाणि च ज्ञानकर्मेन्द्रियभेदेन पुरद्वय-
मित्याशयः । यत् तु मायावादिनो लिङ्गशरीरे त-
न्मात्मस्थाने प्राणादिपञ्चकं प्रक्षिपन्ति पुर्य्यष्टकं चान्यथा
कल्पयन्ति तदप्रामाणिकमिति” भा० । वेदान्तिनये
“पञ्चप्राणमनोबुद्धिदशेन्द्रियसमन्वितम् । अपञ्चीकृत-
भूतोत्थं सूक्ष्माङ्गं भोगसाधनम्” इत्युक्तं सप्तदशावयवं
लिङ्गशरीरमिति भेदः ।
<LEND>
