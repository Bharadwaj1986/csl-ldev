<L>28125<pc>3982,b<k1>नल<k2>नल
नल¦ पु० नल--बन्धे अच् । १ तृणभेदे पोटगले अमरः ।
“नलस्तु मधुरस्तिक्तः कषायः कफरक्तजित् । उष्णो
[Page3983-a+ 38]
हृद्वस्तियोन्यर्त्तिदाहपित्तविसर्पजित्” भावप्र० तद्गुणाः ।
“जरठच्छेदा नलग्रन्थयः” सा० द० । २ सूर्यवंश्ये नृप-
भेदे “रामस्य तनयो जज्ञे कुश इत्यभिविश्रुतः”
इत्युपक्रमे “निषध्रस्य नलः पुत्रो नभः पुत्रो नलस्य
तु” इति “सुधन्वनः सुतश्चैव ततो जज्ञे नलो
नृपः । उक्थो नाम स धर्मात्मा नलपुत्रो बभूव
तु” । “नलौ द्वावेव विख्यातौ पुराणे भरतर्षभ! ।
वीरसेनात्मजश्चैकः यश्चेक्ष्वाकुकुलोद्भवः” हरिवं० १५ अ०
“नलौ द्वावेव विख्यातौ वंशे कश्यपसम्मवे । वीरसेन
सुतस्तद्वन्नैषधश्च नराधिपः । एते वैवस्वते वंशे राजानी
भूरिदक्षिणाः” मत्स्यपु० १२ अ० । एवं वीरसेनस्य सूर्यवं-
श्यत्वे स्थितेऽपि नैषधचरिते “हिंमाशुवंशस्य करीर-
मेव मामिति” उक्तेः चन्द्रवंश्यत्वम् तेन “आसीद्राजा
नलोनाम वीरसेनसुतो नृप!” इति भा० व० ५२ अ० उक्तो
वीरसेनः सूर्यवंश्यात् भिन्नएव भा० व० ६० अ० तत्पुत्र
नलस्य इन्द्रसेनाख्य पुत्र इत्युक्तं सूर्यवंश्ययोर्नलयोस्तु
पुत्रनामनी भिन्ने हरिवं० १५ अ० इति नास्य सूर्यवंश्यता
<फ्>भा० व० ५२ अध्यावधि ७९ अ० पर्यन्ते नलोपाख्यानं
दृश्यम् । तत० संक्षिप्य दिङ्मात्रमत्र तच्चरितं प्रद-
र्श्यते । पुरा किल वीरसेनसुतः निषधदेशाधिपो नल-
नामा आसीत् । स च कुण्डिनेश्वरभीमनृपसुतां दम-
यन्तीं स्वयंवरविधिना उब्धामुपयेमे तस्य इन्द्रसेनः पुत्रो
बभूव । स च कलिप्रवेशात् पाशाक्षदुर्व्यसनितया पुष्क-
रेण भ्रात्रा सह द्यूतदेवनात् सर्वस्वमहारयत् । अथ
स हृतराज्यो दमयन्त्या सह वनं जगाम । तत्र महाक-
ष्टमनुभवन् दयमन्तीं व्यसनासहिष्णुं मन्यमानश्च रात्रौ
सुप्तां तां व्यरित्यज्य पलायाञ्चक्रे । दमयन्ती तु प्रबुध्य
बहु विलप्य पथिकसार्थेन सह मातृस्वसृगृहं गताऽपि
लुप्तचिह्नतया मातृस्वस्राऽप्रत्यभिज्ञातेव तत्सदनमुवास ।
अथ भीमादेशेन तदन्वेषणाय प्रेरिता द्वताश्चिह्नभेदेन तां
दमयन्तीं ज्ञात्वा भीमाय न्यवेदयन् । ततस्तां ततः
स्वगृहमानाथ्य भीमो नलान्वेषणाय द्वतान् प्रजिघाय ।
नलोऽपि तत्समये अरण्ये सङ्कटापन्नं कर्कोटनागं
सङ्कटादुज्जहार । अथ प्रत्युपकाराशया नागस्तद्देहस्थं
कलिं तापयितुं तस्य पदे ददंश तेन तस्य विषज्वालया
तद्देहस्थः कसिरेव नितान्तमुत्तापितः । नलस्तुं तेन रू-
पान्तरमात्रमाप । स्वेच्छया पुनः स्वदेहप्राप्तिर्भविष्यतीति
नागेन तस्यै वरे दत्ते तदुपदेशेन ऋतुपर्णस्य नृपस्य
[Page3983-b+ 38]
बाहुकतया प्रसिद्ध आश्वसारथ्यं चकार । अथ भैमीद्वतेन
तस्य वचनविशेषेण नलत्वं सम्भाष्य दमयन्तीं प्रति
निवेदिते सा तेन स्वस्य पुनः स्वयंवरमिषेण दूतेन ऋतु-
पर्णमाजुवाव । तस्याश्वचालननैपुण्यं पथि दृष्ट्वा तन्नैपुण्यं
शिक्षितुमिच्छुः तस्मै स्वकीयाक्षहृदयज्ञानदानविनिमयं
चक्रे । अथ नमस्य तस्मादक्षज्ञानमात्रादेव देहात्
कर्कोटकविषदग्धः कलिनिर्जगाम । अथ कुण्डिनपुरे
आगते दमयन्ती परिवर्त्तितरूपमपि नलं पाकादिकौ-
शलेन तं नलं निश्चिकाय । अथ तेन रूपान्तरपरिव-
र्त्तनेन स्वरूपे गृहीते भैम्याः सह मेलने जाते नितान्तं
भीमस्तुतोष नलं च प्रेषयामास निषधदेशम् । स च
स्वदेशमागत्य स्वभ्रातारं पुष्करं देवनायाजुहाव ।
विदिताक्षज्ञानतया तं जिगाय च । इत्थं द्यूतहारि-
तराज्योऽपि पुनर्लब्धराज्योऽभूदिति । “नलः सितच्छ-
त्त्रितकीर्त्तिमण्डलः” “तृणेऽपि तन्व्या नलनामनि श्रुते”
नैष० “कर्कोटस्य नागस्य दमयन्त्या नलस्य च । ऋतुपर्णस्य
राज्ञश्च कीर्त्तनं कलिनाशनम्” भा० व० नलोपाख्याने ।
“पुण्यश्लोको नलोराजा पुण्यश्लोको युधिष्ठिरः” प्रातः-
स्परणीयकीर्त्तने । ३ पितृदेवभेदे कव्यवालशब्दे १८३४ पृ०
दृश्यम् । विश्वकर्मणः पुत्रे रामायणप्रसिद्धे ४ वानरभेदे
<फ्>“रामस्य वरदानाच्च शिवः पन्था बभूव ह । तस्मिन्
दत्ते तदा कुक्षौ समुद्रः सरितां पतिः । राथवं सर्वशास्त्र-
ज्ञमिदं वचनमब्रवीत् । अयं सोम्य! नलोनाम तनयो
विश्वकर्मणः । पित्रा दत्तवरः श्रीमान् प्रीतिमान् विश्व-
कर्मणः । एष सेतुं महोत्साही करोतु मयि वानरः ।
तमहं धारयिष्यामि यथा ह्येष पिता तथा । एवमुक्त्वो
दधिर्नष्टः समुत्थाय नलस्ततः । अब्रवीद्वानरश्रेष्ठो वाक्यं
रामो महाबलम् । अहं सेतुं करिष्यामि विस्तीर्णं
मकरालये । पितुः सामर्थ्यमासाद्य तत्त्वमाह महो-
दधिः” । “मम मातुर्वरो दत्तो मन्दरे विश्वकर्मणा ।
मया तु सदृशः पुत्रस्तव देवि! भविष्यति । औरस-
स्तस्य पुत्रोऽहं सदृशो विश्वकर्मणा । न चाप्यहमनु-
क्तोवः प्रव्रूयामात्मनो गुणान् । समर्थश्चाप्यहं सेतुं
कर्त्तुं वै बरुणालये । तस्मादद्यैव बध्नन्तु सेतुं वानरपु-
ङ्गवाः” रामा० लङ्का० २२ अ० । नलसेतुशब्देऽधिकं दृश्यम् ।
५ पद्मे न० राजनि० ।
<LEND>
