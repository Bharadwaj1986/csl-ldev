<L>11868<pc>1660,a<k1>कपिल<k2>कपिल
कपिल¦ पु० कबृ वर्णे इलच् बस्य पश्च, अपि + सिध्मा० लच् वा ।
सांख्यशास्त्रप्रवर्त्तके १ मुनिभेदे कर्द्दमप्रजापतेर्देवहूतिगर्भज-
पुत्ररूपे २ भगवदवतारभेदे । ३ वह्नौ ४ कुक्कुरे च हेम० ।
(शिलारभ) ५ लिह्लके रत्नमा० । ६ पिङ्गलवर्णे । ७ त-
[Page1660-b+ 38]
द्वति त्रि० अमरः । स च वर्णः नीलपीतमिश्रितवर्ण्ण इति
रभसः रोचनाच्छविरित्याथे । साङ्ख्यमतञ्च द्विविधं सेश्व-
रनिरीश्वरभेदात् तत्र सेश्वरसांख्यशास्त्रं भगवदवतारः
कपिलः प्रणीतवान् । निरीश्वरसांख्यन्तु अग्न्यवतारः
कपिलः” “अग्निः स कपिलो नाम सांख्यशास्त्रप्रवर्त्तकः”
इति स्मृतेः । तत्र निरीश्वरसांख्यप्रवृत्त्यादि यथा
सां० का० उक्तं यथा “पुरुषार्थ ज्ञानमिदं गुह्यम्परमर्षिणा
समाख्यातम् । स्थित्युत्पत्तिप्रलयाश्चिन्त्यन्ते यत्र भूतानाम् ।
एतत्पवित्रभग्र्यं मुनिरासुरयेऽनुकम्पया प्रददौ । आसुरि-
रपि पञ्चशिखाय तेन बहुधा कृतन्तन्त्रम् । शिष्यपर-
म्परायातमीश्वरकृष्णेन चैतदार्य्याभिः । संक्षिप्तमार्य्य
मतिना सम्यग्विज्ञाय सिद्धान्तम् । सप्तत्या किल येऽर्था-
स्तेऽर्थाः कृत्स्नस्य षष्टितन्त्रस्य । आख्यायिकाविरहिताः
परवादविवर्ज्जिताश्चापि” विवृतञ्चैतदस्माभिः सा० त०
कौ० व्याख्योपक्रमे यथा
“अथ त्रिविधदुःखात्यन्तनिवृत्तिरत्यन्तपुरुषार्थः” इत्यादिक-
सूत्रजातात्मकं षडध्यायीरूपं शास्त्रम् कपिलमुनिः आसु-
रिनामानं मुनिमुपलक्ष्यीकृत्य प्रणिनाय तेनापि ततः श्रुत्वा
तदर्थानुगुणं संक्षिप्तमपरं शास्त्रं स्वशिष्याय पञ्चशिखायो
प्रदिष्टमेवं लोके प्रचारमुपगतेऽस्मिन् शास्त्रे ईश्वरकृष्णेन
विद्वद्वर्य्येणाख्यायिकापरवादनिराकणवर्जं षष्टिपदार्थीप्रति-
पादनाय द्धासप्ततिरार्य्याः निर्म्मिताः । एतच्छास्त्रस्य तु
“सङ्क्यां प्रकुर्व्वते यस्मात् प्रकृतिं च प्रचक्षते । तत्त्वानि
च चतुर्व्विंशत् तेन साङ्क्यं प्रकीर्त्तितम्” इति महाभा-
रतवाक्यानुसारेण प्रकृतिपुरुषसम्यग्विवेकज्ञानरूप्रसङ्क्या-
याः, प्रकृत्यादिचतुर्विंशतितत्त्वसङ्ख्यायाश्च प्रतिपादनात्
साङ्ख्याशब्दाभिधेयता । तदिदं शास्त्रं चिकित्साशास्त्र-
मिव चतुर्व्यूहम् यथा रोगः रोगनिदानं रोगनिवृत्त्यु
पायः रोगनिवृत्तिरित्येते पदार्थाः चिकित्साशास्त्रगताः
एवं हेयं दुखं, तन्निदानं चित्तादि, तन्निवृत्त्युपायो विवे
कसाक्षाल्कारः, दुःखनिवृत्तिश्चेत्येते पदार्थाः अत्र शास्त्रे
प्राध्यान्येनोपदिष्टाः प्रसङ्गागताश्चान्ये । प्रछप्तेः साम्या-
बस्थापन्नगुणतयात्मि कायाः सर्गभेदेऽप्येकत्वं, खर्गामवर्गरूप-
प्रयोजनवत्त्वम्, परार्थतया प्रष्टत्तिमत्त्वञ्च, असङ्गस्य चेत-
नस्य पुरुषस्य प्रकृतिकार्य्योभ्यो भेदः, अकर्तृखं जन्ममर-
णादिव्यवस्यान्यथानुपपत्तेर्बहुत्वञ्च, प्रकृतेः पुरुषस्य चो-
भयोः अस्तित्वं, संयोगः, वियोगश्च स्थूलसूक्ष्मभूतानां
स्थितिरिव्येते दश प्रदार्थाः मौलिकाः । तथा अविद्या-
[Page1661-a+ 38]
ऽस्मितारागद्वेषाभिनिवेशात्मकाः पञ्च विपर्य्ययाः
इन्द्रियादीनां स्वस्वव्यापारेऽसामार्थ्यम् “बाधिर्य्यं कुष्ठि-
तान्धत्वं जडताऽजिघ्रता तथा । मूकता कौण्यपङ्गु-
त्वं क्लैव्योदावर्त्तमन्दता” । इत्येकादशविधम्, नवधा
तुष्टयोऽष्टधा सिद्धयः तासां विपर्य्ययः सप्तदशधा इत्येवम-
ष्टाविंशतिः नवधा तुष्टयोऽष्टौ सिद्धयैत्येवं षष्टिः पदा-
र्थाः “प्रधानास्तित्वमेकत्वमर्थवत्त्वमथान्यता । पारार्थ्यञ्च
तथानैक्यं वियोगो योग एव च । शेषवृत्तिरकर्तृत्वं मौलि
कार्थाः स्मृता दश । विपर्य्ययः प्रञ्चविधस्तथोक्ता नवतुष्टयः ।
करणानामसामर्थ्यमष्टाविंशतिधा मतम् । इति षष्टिः
पदार्थानामष्टाभिः सिद्धिभिः सह” । इति राजवार्त्ति-
कोक्ता उपदिष्टाः । प्रकृतिपुरुषविवेकोपदेशायप्रवृत्त शास्त्रं
प्रथमं चेतनाचेतनत्वेन पदार्थद्वैविध्यं सूचायाम्बभूब । तत्र
चेतनाः पुरुषा जन्मादिव्यवस्थान्यथानुपपत्तेर्बहवः । प्रकृ-
त्यादयः चतुर्विंशतिः पदार्थाः संहतपरार्थाः अचेतनाश्च ।
अचेतनाअपि प्रकृत्यादयः पुरुषस्य भोगापवर्गार्थं
वत्सवृद्ध्यर्थं क्षीरमिव प्रवर्त्तन्ते । तत्प्रवृत्तौ च अनाद्य-
विद्या मिथ्याज्ञानजन्यवासनासहकृता पुरुषेण संयोगं
सम्पादयन्ती हेतुः । पुरुषसंयुक्ता च साम्यावस्थापन्नगुण-
त्रयात्मिका प्रकृतिः महत्तत्त्वाकारेण परिणमते इदभि-
त्थमेवेतिनिश्चयात्मकवृत्तिविशिष्टमन्तःकरणमेव महत्तत्त्वसं-
ज्ञकम् । तच्च पुनः इदं मम अनेनाहं कार्य्यं निष्पादया-
मीत्येवमहङ्कारात्मकवृत्तिविशिष्टान्तःकरणरूपाऽहङ्काराकारे-
णपरिणमते । सोऽपि सूक्ष्मभूत् रूषशब्द तन्मात्रस्पर्शतन्मात्र
रूपतन्मात्ररसतन्मात्रगन्धतन्मात्राकारेण परिणमते । ता-
नि च श्रोत्रत्वङ्नयनरसनाजिह्वाख्य--पञ्चज्ञानेन्द्रिय--वाक्-
पाणिपादपायूपस्थाख्य--पञ्चकर्म्मेन्द्रिय--सङ्कल्पबिकल्पात्मकवृ-
त्तिकमनोरूपेण, आकाशवायुज्वलनजलभूमिरूपमहाभूता-
कारेण च परिणमन्ते । तएते चतुर्विंशतिः पदार्थाः “प्रकृते
र्महान्, महतोऽहङ्कारः, अहङ्कारात् पञ्च तन्मात्राणि,
तन्मात्रेभ्य एकादशेन्द्रियाणि पञ्च भूतानि चेति” सूत्रो
पदिष्टाः । तेभ्य एव च भौतिकब्रह्माण्डचतुर्विधप्राणि-
देहादीनामुत्पइः । प्रकृतिश्चैवं भूयोभूयः स्वव्यापारान्
पुरुषाय दर्शथित्वा भूयोभूयो भुज्यमानेषु तेषु क्रमशः
पुरुषस्य वैराग्यमुत्पाद्य आत्मात्मकार्य्येभ्यः पुरुषस्य विवे-
कज्ञानं साधयित्वा च दृष्टात्मविवेकं पुरुषं प्रति स्वव्या-
पारदर्शवेन कृतकृत्यतया निवर्त्तते । तन्निवृत्तौ च तत्का-
र्य्यसकलपदार्थव्यापारनिवृत्तिरित्यतः सकार्य्यप्रकृति वृत्ति-
[Page1661-b+ 38]
निवारणाय प्रयत्नः कार्य्यः । तन्निवृत्तिश्च विवेकज्ञानसाध्या
इत्येवं विवेकसाधनायेदं शास्त्रं प्रवृत्तम् । विवेकश्च
यत् वस्तु यथास्थितम् तत्तथारूपेण ज्ञानम् तत्र पुरुषस्य
निःसङ्गतया क्रियाशून्यतया चापरिणामित्वेन कर्तृत्वा-
भावात् प्रकृतिकार्य्यबुद्धिरेव कर्त्री कृतिसमानाधिकरण्येनैव
तत्फलस्य सुखदुःखादेः तन्निष्ठतैव । पुरुषेतु प्रवानकार्य्य-
बुद्धेश्चिदात्मनि प्रतिविम्बात् दुःखादेरपि पुरुषे प्रतिम्बनं
तेन च पुरुष उपतप्यते, बुद्धेर्दुःखनिवृत्तौ च नैव तस्योप-
ताप इत्यतः प्रतिविम्बरूपदुःखभोक्तृत्वेन आत्मानं जानन्
पुरुष उपतप्यमान इव भवति । ततश्च प्रकृतेर्भिन्नतया
तत्कार्य्यसुखादिशून्यतया ज्ञातः पुरुषः प्रतिविम्बाकारैः
दुःखैर्न संवध्यते इत्येवं प्रकृत्यादीनां चतुर्विंशतितत्त्वानां
पुरुषस्य च असाधारणधर्म्मविशेषकथनद्वारा तयोर्विवेकज्ञा-
नोपयोग्युपदेशायैवेदम् शास्त्रं प्रवृत्तम् यथा च तयोर्विवे-
कस्तथा शास्त्रे तन्मूलके द्वासप्ततिकारिकात्मके प्रबन्धे च
आख्यायिकापरवादनिराकरणवर्जसीश्वरकृष्णेन दर्शितम्” ।
तत्र सांख्यमतं सर्वदर्शसंग्रहे इत्यं समग्राहि
<फ्>“सङ्क्षेपेण हि साङ्ख्यशास्त्रे चतस्रो विधाः सम्भाव्यन्ते
कश्चिदर्थः प्रकृतिरेव, कश्चिद्विकृतिरेव, कश्चिद्विकृतिः प्रकृ-
तिश्च, कश्चिदनुभय इति । तत्र केवला प्रकृतिः प्रघान
पदेन वेदनीया मूलप्रकृतिः नासावन्यस्य कस्यचिद्विकृतिः,
प्रकरोतीति प्रकृतिरितिव्युत्पत्त्या मत्त्वरजस्तमोयुणानां सा-
म्यावस्थाया अभिधानात् तदुक्तं “मूलप्रकृतिरविकृतिरिति” ।
मूलञ्चासौ प्रकृतिश्च मूलप्रकृतिः महदादेः कार्य्यकलाप-
स्यासौ मूलं न त्वस्य प्रधानस्य मूलान्तरमस्ति अनवस्थापा-
तात् । न च वीजाङ्कुरवदनवस्थादोषो न भवतीति वाच्यं
प्रमाणाभावादिति भावः । विकृतयश्च प्रकृतयश्च महदहङ्का
रतन्मात्राणि । तदप्युकं “महदाद्याः प्रकृतिविकृतयः सप्तेति”
अस्यार्थः प्रकृतयश्च ताः विकृतयश्चेति प्रकृतिविकृतयः सप्त
महादादीनि तत्त्वानि तत्रान्तःकरणादिपदवेदनीयं महत्त-
त्त्वमहङ्कारस्य प्रकृतिः मूलप्रकृतेस्तु विकृतिः । एवमहङ्कार-
तत्त्वमभिमानापरनामधेयं महतो विकृतिः प्रकृतिश्च पञ्च-
तन्मात्रादीनाम् तत्राहङ्कारतत्त्वं तामसं सत् पञ्चतन्मात्राणां
सूक्ष्माभिधानां प्रकृतिः, तदेव सात्विकं सत्प्रकृतिरेकादशेन्द्रि-
याणां बुद्धीन्द्रियाणां चक्षुःश्रोत्रव्राणरसनात्वगाख्यानां,
कर्म्मेन्द्रयाणां बाक्पाणिपादपायूपस्थाख्यानामुभयात्मकस्य
ममसश्च । रजसस्तूमयत्र क्रियोत्पादनद्वारेण कारणत्वम-
स्तीति न वैयर्थ्यम् । तदुक्तमीश्वरकृष्णेन “अभिमानोऽ-
[Page1662-a+ 38]
हङ्कारस्तस्माद्द्विविधः प्रवर्त्तते सर्गः । एकादशकश्च गण-
स्तन्मात्रपञ्चकञ्चैव । सात्विकएकादशकः प्रवर्त्तते वैकृ-
तादहङ्कारात् । भूतादेस्तन्मात्रः स तामसस्तैजसादुभयम् ।
बुद्धीन्द्रियाणि चक्षुःश्रोत्रघ्राणरसनत्वगाख्यानि । वाक्पा-
णिपादपायूपस्थानि कर्म्मोन्द्रियाण्याहुः । उभयात्मकमत्र
मनः सङ्कल्पविकल्पात्मकमिन्द्रियञ्च साधर्म्म्यादिति” ।
<फ्>विवृतञ्च तत्त्वकौमुद्यामाचार्य्यवाचस्पतिभिः । केवला वि-
कृतिस्तु वियदादीनि पञ्च भूतानि एकादशेन्द्रियाणि च तदुक्तं
“षोडशकस्तु विकारः” इति षोडशसङ्ख्यावच्छिन्नो गणः
षोडशको विकार एव न प्रकृतिरित्यर्थः यद्यपि पृथिव्या-
दथो गोघटादीनां प्रकृतिस्तथापि न ते पृथिव्यादिभ्यस्त-
त्त्वान्तरमिति न प्रकृतिः तत्त्वान्तरोपादानत्वं चेह प्रकृति-
त्वमभिमतं गोघटादीनां स्थूलत्वेन्द्रियग्राह्यत्वयोः समान-
त्वेन तत्त्वान्तरत्वाभावात् । तत्र शब्दस्पर्शरूपरसगन्धतन्मा-
त्रेम्यः पूर्व्वपूर्व्वसूक्ष्मभूतसहितेभ्याः पञ्च भूतानि वियदा-
दीनि क्रमेणैकद्वित्रिचतुःपञ्चगुणानि जायन्ते । इन्द्रिय-
सृष्टिस्तु प्रागेवोक्ता । तदुक्तम् “प्रकृतेर्महांस्ततोऽहङ्कार-
स्तस्माद्गणश्च षोडशकः । तस्मादपि षोडशकात् पञ्चभ्यः
पञ्चभूतानीति” । अनुभयात्मकः पुरुषः तदुक्तं “न प्रकृ-
तिर्न विकृतिः पुरुष” इति । पुरुषस्तु कूटस्थनित्योऽपरि-
णामी न कस्यचित् प्रकृतिर्नापि विकृतिः कस्यचिदित्यर्थः ।
एतत्पञ्चविंशतितत्त्वसाधकत्वेन प्रमाणत्रयमभिमतं तदप्युक्तं
“दृष्टमनुमानमाप्तवचनञ्च सर्व्वप्रमाणसिद्धत्वात् । त्रिविथं
घ्रमाणमिष्टं प्रमेयसिद्धिः प्रमाणाद्धीति” । इह कार्य्यकारण-
भावे चतुर्द्धा विप्रतिपत्तिः प्रसरति । असतः सज्जायत
इति सौगताः सङ्गिरन्ति । नैयायिकादयः सतोऽसज्जायत
इति । वेदान्विनः सतो विवर्त्तः कार्य्यजातं न वस्तु-
सदिति । सांख्याः पुनः सतः सज्जायत इति । तत्रासतः
सज्जायत इति न प्रामाणिकः पक्षः असतो निरुपाख्यस्य
शशविषाणवत्कारणत्वानुपपत्तेः तुच्छातुच्छयास्तादात्म्यानु-
पपत्तेश्च । नापि सतोऽसज्जायते कारकव्यापारात् प्राग-
सतः शशविषाणवत्सत्तासम्बन्धलक्षणोत्पत्त्यनुपपत्तेः नहि
नीलं निपुणतमेनापि पीतं कर्त्तुं पार्य्यते । ननु सत्त्वासत्त्वें
घटस्य धर्म्माविति चेत्तदचारु असति, धर्म्मिणि तद्धर्म्म इति
व्यपदेशानुपपत्त्या धर्म्मिणः सत्त्वापत्तेः । तस्मात् कारक-
व्यापारात् प्रागपि कार्य्यं सदेव, सतश्चाभिव्यक्तिरुपपद्यते
यथा पीडनेन तिलेषु तैलस्य दोहेन सौरभेयीषु पयसः ।
असतः करणे किमपि निदर्शनं न दृश्यते । किञ्च कार्य्येण
[Page1662-b+ 38]
सम्बद्धं कारणं तज्जनकम् असम्बद्धं वा प्रथमे कार्य्यस्य सत्त्व-
मायातं सतोरेव सम्बन्ध इति नियमात् चरमे सर्वं कार्य्य-
जातं सर्वस्माज्जायेत असम्बद्धत्वाविशेषात् । तदप्यख्यायि
साङ्ख्याचार्य्यैः “असत्त्वान्नास्ति सम्बन्धः कारणैः सत्त्वस-
ङ्गिभिः । असम्बद्धस्य चोत्पत्तिमिच्छतो न व्यवस्थितिरिति” ।
अथैवं मन्येथा असम्बद्धमपि तत् तदेव जनयति यत्र यच्छक्तं
शक्तिश्च कार्य्यदर्शनोन्नेयेति तन्न सङ्गच्छते तिलेषु तैल
जननशक्तिरित्यत्र तैलस्यासत्त्वे सम्बद्धत्वासम्बद्धत्वविकल्पेन
तच्छक्तिरिति निरूपणायोगात् । कार्य्यंकारणयोरभेदाच्च
कार्य्यस्य सत्त्वं कारणात् पृथक् न भवति पटस्तन्तुभ्यो न
भिद्यते तद्धर्म्मत्वान्न यदेवं न तदेवं यथा गोरश्वः, तद्धर्मश्च
पटस्तस्मान्नार्थान्तरम् । तर्हि प्रत्येकं त एव प्रावरणकार्य्यं
कुर्य्युरिति चेत् संस्थानभेदेनाविर्भूतपटभावानां प्रावरणार्थ-
क्रियाकारित्वोपपत्तेः यथा हि कूर्मस्याङ्गानि कूर्मशरीरे
निविशमानानि तिरोभवन्ति निःसरन्ति चाविर्भबन्ति
एवं कारणस्य तन्त्वादेः पटादथो विशेषा निःसरन्त आवि-
र्भवन्त उत्पद्यन्त इत्युच्यन्ते निविशमानास्तिरोभवन्तो विन-
श्यन्तीत्युच्यन्ते न पुनरसतामुत्प्रत्तिः सतां बा विनाशः ।
यथोक्तं भगवद्गीतायाम् “नासतो विद्यते भावो नाभावो
विद्यते सतः” इति । ततश्च कार्य्यानुमानात् तत्प्रधान-
सिद्धिः । तदुक्तम् “असदकरणादुपादानग्रहणात् सर्व्वं-
सम्भवाभावात् । शक्तस्य शक्यकरणात् कारणभावाच्च सत्का-
र्य्यमिति” । नापि सतो ब्रह्मतत्त्वस्य विवर्त्तः प्रपञ्चः बाधा-
नुपलम्भात् अधिष्ठामारीप्ययीश्चिज्जडयोः कलधौतरू-
प्यादिवत् सारूप्याभावेनारोपासम्भवाच्च । तस्मात्सुखदुःस्न-
मोहात्मकस्य तथाविधकारणमवधारणीयं तथा च प्रयोगः
विमतं भावजातं सुखदुःखमोहात्मककारणकं तदन्वितत्वात्
यद्येनान्वीयते तत्तत्कारणकं यथा रुचकादिकं सुवर्णान्वितं
सुवर्णकारणकं तथाचेदं तस्मात्तथेति । तत्र जगत्कारणे
येयं सुखात्मकता तत्सत्वं, या दुःखात्मकता तद्रजः, या
च मोहात्मकता तत्तम इति त्रिगुणात्मककारणसिद्धिः तथा
हि प्रत्येकं भावास्त्रैगुण्यवन्तोऽनुभूयन्ते यथा मैत्रदारेषु
सत्यवत्यां मैत्रस्य सुखमाविरस्ति त्रं प्रति सत्वगुणप्रादुर्भा-
वात् तत्सपत्नीनां दुःखम् ताः प्रति रजोगुणप्रादुर्भावात् ।
तामलभमानस्य चैत्रस्य मोहो भवति तं प्रति तमोगुणसमु-
द्भवात् । एवमन्यदपि घटादिकं लभ्यमानं सुखाकरोति परै-
रपि ह्रियमाणं दुःखाकरोति उदासीनस्योपेक्षाविषयत्वेनो-
पतिष्टते उपेक्षानिषयत्वं नाम मोहः मुह--वैचित्त्ये इत्यु-
[Page1663-a+ 38]
स्माद्धातोर्मोहशब्दनिष्पत्तेः उपेक्षणीयेषु चित्त्वृत्त्यनुदयात् ।
तस्मात्सर्बं भावजातं सुखदुः खमोहात्मकं त्रिगुणप्रधानकार-
कणकमवगम्यते । तथाच श्वेताश्वतरोपनिषदि श्रूयते “अ-
जामेकां लोहितशुक्लकृष्णां बह्वीः प्रजा जनयन्तीं सरूपाः ।
अजोह्येको जुषमाणोऽनुशेते जहात्येनां भुक्तभोगामजोऽ-
न्यः” इति । अत्र लीहितशुक्लकृष्णशब्दा रञ्जकत्वप्रकाशक-
त्वावरकत्वसाधर्म्यात् रजस्मत्वतमोगुणत्वप्रतिपादनपराः ।
<फ्>नन्वचेतनं प्रधानं चेतनानधिष्ठितं महदादिकार्य्येन
व्याप्रियते अतः चेनचिच्चेतनेनाधिष्ठात्रा भवितव्यं तथाच
सर्व्वार्थदर्शी परमेश्वरः स्वीकर्त्तव्यः स्यादिति चेत् तदसङ्ग-
तम् अचेतनस्यापि प्रधानस्य प्रयोजनवशेन प्रवृत्त्युपपत्तेः
दृष्टञ्च अचेतनं चेतनानधिष्ठितं पुरुषार्थाय प्रवर्चमानं यथा
वत्सविवृद्ध्यर्थमचेतनं क्षीरं प्रवर्त्तते यथा जलमचेतनं लो-
कोपकाराय प्रवर्त्तते तथा प्रकृतिरचेतनापि पुरुषविमो-
क्षाय प्रवर्त्तति । तदुक्तम् “वत्सविवृद्धिनिमित्तं क्षीरस्य
यथा प्रवृत्तिरज्ञस्य । पुरुषविमोक्षनिमित्तं तथा प्रघृत्तिः
प्रधानस्येति” । यस्तु परमेश्वरः करुणया प्रवर्त्तक इति
परमेश्वरास्तित्ववादिनां डिण्डिमः स प्रायेण गतः विकल्पा-
नुपपत्तेः स किं सृष्टेः प्राक् प्रवर्त्तते सृष्ट्युत्तरकालं वा
आद्ये शरीराद्यभावेन दुःखानुत्पत्तौ जीवानां दुःखप्र-
हाणेच्छानुपपत्तिः, द्वितीये परस्पराश्रयप्रसङ्गः करुणया
सृष्टिः सृष्ट्या च कारुण्यमिति । तस्मादचेतनस्यापि
चेतनानधिष्ठितस्य प्रधानस्य महदादिरूपेण परिणामः
पुरुषार्थप्रयुक्तः प्रधानपुरुषसंयोगनिमित्तः । यथा नि-
र्व्यापारस्याप्ययस्कान्तस्य सन्निधानेन लोहस्य व्यापारः
तथा निर्वापारस्य पुरुषस्य सन्निधानेन प्रधानव्यापारो
युज्यते । प्रकृतिषुरुषसम्बन्धश्च पङ्ग्वन्धवत्परस्परापेक्षानिव-
न्धनः । प्रकृतिर्हि भोग्यतया भोक्तार पुरुषमपेक्षते पुरु-
षोऽपि भेदाग्रहाद्बुद्धिच्छायापत्त्या तद्गतं दुखत्रयं वारय-
माणः कैवल्यमपेक्षते । तत्प्रकृतिपुरुषविवेकनिबन्धबनम् । न
च तदन्तरेण युक्तयिति कैवल्यार्थं पुरुषः प्रधानमपेक्षते ।
यथा खलु कौचित् पङ्ग्वन्धौ पथि सार्थेन गच्छन्तौ दैव-
कृतादुपप्लवात् परित्यक्तसार्थौ मन्दमन्दमितस्ततः परिभ्र-
सन्तौ भयाकुलौ दैववशात् संयोगमुपगच्छेतां तत्र चान्धेन
पङ्गुः स्कन्धनारोपितः ततः पङ्गुदर्शितेन मार्गेणान्धः
समीहितं स्थानं प्राशोति पङ्गुरपि स्कन्धाधिरूढः । तथा
परस्फरापेक्षप्रधानपुरुषनिबन्धनःसर्गः । यथोक्तम् “पुरु-
षस्य दर्शनार्थं कैवल्यार्थं तथा प्रधानस्य । पङ्ग्वन्धवदुभयो-
[Page1663-b+ 38]
रपि सम्बन्धस्तत्कृतः सर्गः” इति । ननु पुरुषार्थनिबन्धना
भवतु प्रकृतेः प्रवृत्तिः निवृत्तिस्तु कथमुपपद्यते? इति चे-
दुच्यते यथा भर्त्रा दृष्टदोषा स्वैरिणी भर्त्तारं पुनर्नोपैति
यथा वा कृतप्रयोजना नर्त्तकी निवर्त्तते तथा प्रकृतिरपि ।
यथोक्तम् “रङ्गस्य दर्शयित्वा निवर्त्तते नर्त्तकी यथा
नृत्यात् । पुरुषस्य तथात्मानं प्रकाश्य विनिवर्त्तते प्रकृ-
तिरिति” । एतदर्थं निरीश्वरसाङ्ख्यशास्त्रप्रवर्त्तककपिला-
नुसारिणां मतसुपन्यस्तम्” ।
तत्र मूलीमूतमादिमं तत्त्वसमासाख्यसूत्रं तदुक्तार्थप्रवचनात्
षडध्याय्याः सांख्यप्रवचनसंज्ञेति यथोक्तं तद्भाष्ये “नन्वेवमपि
तत्त्वसमासाख्यसूत्रैः साहास्याः षडध्याय्याः पौनरूक्त्यमिति
चेत् मैवम् संक्षेपविस्तररूपेणोभयोरप्यपौनरुक्तात् अतएवाऽ-
स्याः षडध्याय्याः योगदर्शनस्येव साङ्ख्यप्रवचनसंज्ञा युक्ता ।
तत्त्वसमासाख्यं हि यत् सङ्क्षिप्तं साङ्ख्यदर्शनं तस्यैव प्रक-
र्षेणास्यां निर्वचनमिति, विशेषस्त्वयं यत् षडध्यायां तत्त्वस-
समासाख्योक्तार्थविस्तरमात्रं योगदर्शने त्वभ्युपगमवाद-
प्रतिषिद्धस्यैवेश्वरस्य निरूपणेन न्यू नतापरिहारोऽपीति”
षडध्याय्यां च क्रमेणैतेऽर्था यथा “हेयहाने तयोर्हेत
व्यूहा एते यथाक्रमम् । चत्वारःशास्त्रमुख्यार्थाः आद्या
ध्याये प्रपञ्चिताः । संक्षिप्तसांख्यसूत्राणामर्थस्यात्र प्रप
ञ्चनात् । शास्त्रं योगवदेवैतत् सांख्यप्रवचनाभिधम्” १
लिङ्गदेहस्य धटकं यत् प्रप्तदशसंख्यकम् । प्रधा-
नकार्य्यं तत्सूक्ष्मं द्वितीयाध्यायगामि च २ । अत्यन्तल
यपर्य्यन्तः कार्य्योऽव्यक्तस्य नात्मनः । तृतीयोक्तोविवेकोऽत्र
परवैराग्यसाधनम् ३ । अध्यायत्रितयोक्तस्यः विवेकस्यान्त-
रङ्गकम् । आख्यायिकाभिः संप्रोक्तं तुर्य्येऽध्याये समा-
सतः ४ । स्वसिद्धान्तविरुद्धार्थवादिनो ये कुवादिनः । पञ्चमे
तान् निराकत्य स्वसिद्धान्तो दृढीकृतः ५ । शास्त्रमुख्यार्थ-
विस्तारस्तन्त्राख्येऽनुक्तपूरणैः । षष्ठाध्याये कृतः पश्चाद्वा-
क्यार्यश्चोपसंसहृतः ।
<फ्>सेश्वरसांख्यमतन्तु पातञ्जलमतत्वेन प्रसिद्धम् तन्म-
तञ्च पतञ्जलिशब्दे दर्शयिष्यते । तदेव मतं कर्दमप्रजा-
पतेर्देवहूतावाविर्मूय भगवदतारकपिलःमातरमुपदिदेश
तच्च भाग० ३, २५, २९ अध्यायेष वर्ण्णितम यथा ।
“अथ ते संप्रवक्ष्यामि तत्त्वानां लक्षणं पृथक् । यद्विदित्वा
विमुच्यैत पुरुषः प्राकृतैर्गुणैः । ज्ञानं निःश्रेयसा-
र्थाय पुरुषस्यात्मदर्शनम् । यदाहुर्व्वार्णये तत्ते हृदत
ग्रन्थिभेदनम् । अनादिरात्मा पुरुपो निर्गुणः प्रकृतेः
[Page1664-a+ 38]
परः । प्रत्यग्धाम स्वयं ज्योतिर्विश्वं येन समन्वितम् ।
स एष प्रकृतिं सूक्ष्मां देवीं गुणमयीं विभुः । यदृच्छयै
वोपगतामभ्यपद्यत लीलया । गुणैर्विचित्राः सृजतिं सरू-
पाः प्रकृतिं प्रजाः । विलोक्य मुहुह सद्यः स इहज्ञान-
गूहया । एवं पराभिध्यानेन कर्तृत्वं प्रकृतेः पुमान् ।
कर्म्मसु क्रियभाणेषु गुणैरात्मनि मन्यते । तदस्य सं-
सृतिर्व्वन्धः पारतन्त्र्यञ्च तत्कृतम् । भवत्यकर्त्तुरी
शस्य साक्षिणो निर्व्वृतात्मनः । कार्य्यकारणकर्तृत्वे
कारणं प्रकृतिं विदुः । भोक्तृत्वे सुखदुःखानां पुरुषं
प्रकृतेः परम् । देवहूतिरुवाच । प्रकृतेः पुरुषस्यापि ल-
क्षणं पुरुषोत्तम! । ब्रूहि कारणयोरस्य सदसच्च यदात्म-
कम् । भगवान् उवाच । यत्तत् त्रिगुणमव्यक्तं नित्यं
सदसदात्मकम् । प्रधानं प्रकृतिं प्राहुरविशेषं विशेषवत् ।
पञ्चमिः पञ्चभिः ब्रह्म चर्भिर्दशमिस्तथा । एतच्चतु-
र्व्विंशतिकं गणं प्राधानिकं विदुः । महाभूतानि पञ्चैव-
भूरापोऽग्निर्म्मरुन्नभः । तन्मात्राणि च तावन्ति गन्धा-
दीनि मतानि मे । इन्द्रियाणि दश श्रोत्रं त्वग्दृग्रसन-
नासिकाः । वाक्करौ चरणौ मेद्रं पायुर्दशम उच्यते ।
मनोबुद्धिरहङ्कारश्चित्तमित्यन्तरात्मकम् । चतुर्द्धा ल-
क्ष्यते भेदोवृत्त्या लक्षणरूपया । एतावानेव संख्यातो
ब्रह्मणः सगुणस्य च । सन्निवेशोमया प्रोक्तोयः कालः प-
ञ्चविंशकः । प्रमावं पौरुषं प्राहुः कालमेके यतोभयम् ।
अहङ्कारविनूढस्य कर्त्तुः प्रकृतिमीथुषः । प्रकृतेर्गुणसा-
म्यस्य निर्व्विशेषस्य भानवि! । चेष्टा यतः स भगवान् काल
इत्युपलक्षितः । अन्तः पुरुषरूपेण कालरूपेण योबहिः ।
समन्वेत्येष सत्वानां भगवानात्ममायया । दैवात् क्षुभित
धर्म्मिण्यां स्वस्यां योनौ परः पुमान् । आधत्त वीर्य्यं
माऽसूत महत्तत्वं हिरण्मयम् । विश्वमात्मगतं व्यञ्जन् कू-
टस्थोजगदङ्कुरः । स्वतेजसाऽपिबत्तीवमात्मप्रस्वापनं तमः ।
यत्तत् सत्वगुणं स्वच्छं शान्तं भगवतः पदम् । तदाहु-
र्व्वासुदेवाख्यं चित्तं तन्महदात्मकम् । स्वच्छत्वमविकारित्वं
शान्तत्वमिति चेतसः । वृत्तिभिर्लक्षणं प्रोक्तं यथा मां
प्रकृतिः परा । महत्तत्वाद्विकुर्व्वाणाद्भगवद्वीर्य्यसम्भवात् ।
क्रियाशक्निरहङ्कारस्त्रिविधः समपद्यत । वैकारिकस्तै-
जसश्च तामसश्च यतोभयः । मनसश्चेन्द्रियाणाञ्च भूतानां
महतामपि । सहस्वशिरसं साक्षात् यमनन्तं प्रचक्षते ।
सङ्कर्षणाख्यं पुरुषं भूतेन्द्रियमनोमयम् । कर्तृत्वं क-
रणत्वञ्च कार्य्यत्वञ्चेति लक्षणम् । शान्तघोरविमढत्व-
[Page1664-b+ 38]
मिति वा स्यादहङ्कृतेः । वैकारिकाद्विकुर्व्वाणान्मनस्तत्त्वम-
जायत । यत्संकल्पविकल्पाभ्यां वर्त्तते कामसम्भवः ।
यद्विदुर्ह्यनिरुद्धाख्यं हृषीकाणामधीश्वरम् । शारदेन्दी-
वरश्यामं संराध्यं योगिमिः शनैः । तैजसात्तु विकुर्व्वाणा-
द्बुद्धितत्त्वमभूत् सति! । द्रव्यस्फुरणविज्ञानमिन्द्रियाणा
मनुग्रहः । संशयोऽथ विपर्य्यासोनिश्चयः स्मृतिरेव च ।
स्वाप इत्युच्यते बुङ्केर्लक्षणं वृत्तितः पृथक् । तैजसानी-
न्द्रियाण्येव क्रियाज्ञानविभागशः । प्राणस्य हि क्रिया
शक्तिर्बुद्धेर्व्विज्ञानशक्तिता । तामसाच्च विकुर्व्वाणाद्भगव-
द्वीर्य्यनोदितात् । शब्दमात्रमभूत्तस्मान्नमः श्रोत्रन्तु
शब्दगम । अर्थाश्रयत्वं शब्दस्य द्रष्टुलैङ्गत्वमेव च ।
तन्मात्रञ्चैव नभसोलक्षणं कवयोविदुः । भूतानां छिद्रदातृ-
त्वं बहिरन्तरमेव च । प्राणेन्द्रियात्मधिष्ण्यत्वं नभसो
वृत्तिलक्षणम् । नभसः शब्दतन्मात्रात् कालगत्या विकु-
र्व्वतः । स्पर्शोऽभवत्ततोवायुस्त्वक् च स्पर्शस्य संग्रहः ।
मृदुत्वं कठिनत्वञ्च शैत्यमुष्णत्वमेव च । एतत् स्पर्शस्य
स्पर्शत्वं तन्मात्रञ्च नभस्वतः । चालनं व्यूहनं प्राप्तिर्ने-
तृत्वं द्रव्यशब्दयोः । सर्व्वेन्द्रियाणामात्मत्वं वायोः क-
र्म्माभिलक्षणम् । वायोश्च स्पर्शतन्मात्रात् रूप दैवेरिताद
भूत् । समुत्थितं ततस्तेजश्चक्षूरूपोपलम्भनम् । द्रव्या-
कृतित्वं गुणता व्यक्तिसंस्थत्वमेव च । तेजस्त्वं तेजसः
साध्वि! रूपमात्रस्य वृत्तयः । द्योतनं पचनं पानमदनं
हिममर्द्दनम् । तेजसोवृत्तयस्त्वेताः शोषणं क्षुत्तृडेव च ।
रूपमात्राद्विकर्व्वाणात्तेजसो दैवनोदितात् । रसमात्रम-
भूत्तस्मादम्भोजिह्वा रसग्रहः । कषायोमधुरस्तिक्तः क-
ष्ट्वम्लाइति नैकधा । मौतिकानां विकारेण रसएकोवि-
भिद्यते । क्लेदनं पिण्डनं तृप्तिः प्राणनाप्यायनोदनम् ।
तापापनोदो मूयस्त्वगम्भसो वृत्तयोस्त्विमाः । रसमात्रा-
द्विकुर्व्वाणादम्भसो देवनोदितात् । गन्धमात्रमभूत्तस्मात्
पृथ्वी घ्राणस्तु गन्धगः । करम्भपूतिसौरभ्यशान्तोदग्रा-
दिभिः पृथक् । द्रव्यावयववैषम्याद्गन्ध एकोविभिद्यते ।
भावनं ब्रह्मणःसानं धारणं सद्विशेषणम् । सर्व्वसत्व-
गुणोद्भेदः पृथिवीवृत्तिलक्षणम् । नभोगुणविशेधोऽर्थो
यस्य तत् श्रोत्रमुच्यते । वायोर्गुणविशेषोऽर्थो यस्य तत्
स्पर्शनं विदुः । तेजोगुणविशेषोऽर्थो यस्य तच्चक्षुरुच्यते ।
अम्भोगुणविशेषोऽर्थो यस्य तद्रसनं विदुः । भूमेर्गुण
विशेषोऽर्थो यस्य घ्राणः स उच्यते । परस्य दृश्यते धर्म्मो-
ह्यपरस्विन् समन्वयात् । अतोविशेषो भावानां मूमा-
[Page1665-a+ 38]
वेथोपलभ्यते । एतान्यसंहत्य यदा महदादीनि सप्तवै ।
कालकर्म्मगुणोपेतो जगदादिरुपाविशत् । ततस्तेनानु-
विद्धेभ्यो युक्तेभ्योऽण्डमचेतनम् । उत्थितं पुरुषो य-
स्मात् उदतिष्ठदसौ विराट् । एतदण्डं विशेषाख्यं
क्रमवृद्धैर्यथोत्तरैः । तोयादिभिः परिवृतं प्रधानेनावृतं
बहिः । यत्र लोकवितानोऽयं रूपं भगवतोहरेः ।
हिरण्मयादण्डकोषादुत्थाय सलिलेशयात् । तमाविश्य
महादेवो बहुधा निर्बिभेद खम् । निरमिद्यतास्य प्रथमं
मुखं वाणी ततोऽभवत् । वाण्यावह्निरथोनासे प्राणतो
घ्राण एतयोः । घ्राणाद्वायुरभिद्येतामक्षिणी चक्षुरे-
तयोः । तस्मात् सूर्य्योऽन्वभिद्येतां कर्णौ श्रोत्रं ततो-
दिशः । निर्बिभेद विराजस्त्वग्रोमश्मश्र्वाद्रयस्ततः ।
ततओषधयश्चासन् शिश्नं निर्बिभेदे ततः । रेतस्तस्मादाप
आसन्निरभिद्यत वै गुदम् । गुदादपानोऽ पानाच्च मृत्यु-
र्लोकभयङ्करः । हस्तौ च निरभिद्येतां बलं ताभ्यां ततः
स्वराट् । पादौ च निरभिद्यतां गतिस्ताभ्यां ततोहरिः ।
नाड्योऽस्य निरमिद्यन्त ताभ्यो लोहितमाभृतम् । नद्यस्ततः
समभवन्नुदरं समभिद्यत । क्षुत्पिपासे ततः स्यातां
समुद्रस्त्वेतयोरभूत् । अथास्य हृदयं भिन्नं हृदयान्मन
उत्थितम् । मनसश्चन्द्रमाजातो बुद्धिर्ब्बुद्धेर्गिरां पतिः ।
अहङ्कारस्ततोरुद्रः चित्तञ्चैत्तस्ततोऽभवत् । एते ह्य-
भ्युत्थिता देवा नैवास्योत्यापनेऽशकन् । पुनराविविशुः
स्वानि तमुत्थापयितुं क्रमात् । वह्निर्वाचा मुखं भेजे नोद-
तिष्ठत्ततोविराट् । घ्राणेन नासिके वायुर्नोदतिष्ठत्ततो-
विराट् । अक्षिणो चक्षुरादित्योनोदतिष्ठत्ततोविराट् ।
हस्ताविन्द्रो बलेनैव नोदतिष्ठत्ततोविराट् । विष्णुर्गत्येव
चरणौ नोदतिष्ठत्ततोविराट् । नाडीर्नद्यो लोहितेन
नोदतिष्ठत्ततोबिराट् । क्षुत्तृड्भ्यामुदरं सिन्धुर्नोदतिष्ठ-
त्ततोविराट् । बुद्ध्या ब्रह्मापि हृदयं नोदतिष्ठत्ततोवि-
राट् । श्रोत्रेण कर्णौ च दिशोनोदतिष्ठत्ततोविराट् । त्वचं
रोमभिरोधध्यो नोदतिष्ठत्ततोविराट् । रेतसा शिश्नमा-
पस्तु नोदतिष्ठत्ततोविराट् । गुदं मृत्युरपानेन नोदति-
ष्ठत्ततोविराट । रुद्रोऽभिमत्या हृदयं नोदतिष्ठत्ततो-
विराट् । चित्तेन हृदयं चैत्तः क्षेत्रज्ञः प्राविशद्यदा ।
विराट् तदैव पुरुषः सलिलादुदतिष्ठत । यथा प्रसुप्तं
हृदयं प्राणेन्द्रियमनोधियः । प्रभवन्ति विना येन नो-
त्थापयितुमोजसा । तमस्मिन् प्रत्यगात्मानन्धिया योगवि-
वृत्तया । भक्त्या विरक्त्या ज्ञानेन विविच्यात्मनि चिन्तयेत्”
[Page1665-b+ 38]
इति भागवते तृतीयस्कन्धे षड्विंशाध्याये कपिनवचः ।
“प्रकृतिस्थोपि पुरुषोनाज्यते प्राकृतैगुर्णैः । अविकारा-
दकर्तृत्वान्निर्गुणत्वाज्जलार्कवत् । सएष यर्हि प्रकृते-
र्गुणेष्वपि विसज्जते । अहङ्क्रियाविमूढात्मा कर्त्तास्मी-
त्यभिमन्यते । तेन संसारपदवीमवशोऽभ्येत्य निर्व्वृतः ।
प्रासङ्गिकैः कर्म्मदोषैः सदसन्मिश्रयोनिषु । अर्थेह्यवि-
द्यमानेऽपि संसृतिर्न निवर्त्तते । ध्यायतो विषयानस्य
स्वप्नोनार्थागभोयथा । अतएव शनैश्चित्तं प्रसक्तमसतां
पथि । भक्तियोगेन तीव्रेण विरक्त्या च नयेद्वशम् ।
यमादिभिर्योगपथैरभ्यसन् श्रद्धयान्वितः । मयि भावेन
सत्येन मत्कथाश्रवणेन च । सर्व्वभूतसमत्वेन निर्वेरेणा-
ऽप्रसङ्गतः । ब्रह्मचर्य्येण मौनेन स्वधर्म्मेण महीयसा ।
यदृच्छयोपलब्धेन सन्तुष्टोमितभुङ्मुनिः । विविक्तशरणः
शान्तोमैत्रः करुण आत्मवान् । सानुबन्धे च देहेऽ-
स्मित् न कुर्व्वन्नसदाग्रहम् । ज्ञानेन दृष्टतत्त्वेन प्रकृतेः
पुरुषस्य च । निवृत्तबुद्ध्यवस्थानोदूरीभूतान्यदर्शनः ।
उपलभ्यात्मनात्मानं चक्षुरेकाग्रमात्मदृक् । मुक्तलिङ्गं सदा-
भासमसति प्रतिपद्यते । सतो बन्धुमसच्चक्षुः सर्वानुष्यूवम-
द्वयम् । यथा जलस्थ आभासः स्थलस्थेनावदृश्यते ।
स्वाभासेन तथा सूर्य्यो जलस्थेन दिविस्थितः । एवं त्रिवृद
हङ्कारो मूतेन्द्रियमनोमयैः । स्वाभासैर्लक्षितोऽनेन सदा
भासेन सत्यदृक् । भूतसूक्ष्मेन्द्रियमनीबुद्ध्यादिष्विह निद्र-
या । लीनेष्वसति यस्तत्र विनिद्रो निरहङ्क्रियः । मन्य
मानस्तदात्मानमनष्टो नष्टवन्मृषा । नष्टेऽहङ्करणे द्रष्टा-
वित्त इवातुरः । एवं प्रत्यवदृश्यासावात्मानं प्रतिपद्यते
साहङ्कारस्य द्रव्यस्य योऽवस्थानमनुग्रहः । देवहूतिरुवाच ।
पुरुषं प्रकृतिर्ब्रह्मन्! न विमुञ्चति कर्हिचित् । अन्योन्यो-
पाश्रयत्वाच्च नित्यत्वाच्चानयीः प्रमी! यथा गन्धस्य मूमेश्च-
न भावो व्यतिरेकतः । अपां रसस्य च यथा तथा बुद्धेः
परस्य च । अकर्त्तुः कर्म्मबन्धोऽयं पुरुषस्य यदाश्रयः ।
गुणेषु सत्सुप्रकृतेः कैवल्यं तेष्वतः कथम्? । कच्चित्तत्त्वा-
वमर्शेन निवृत्तं भयभुल्वणम् । अनिवृत्तनिमित्तत्वात् पुनः
प्रत्यवतिष्ठते । श्रोभगवानुवाच । अनिमित्तनिमित्तेन
स्वधर्मेणामला त्मना । तीव्रया मयि भक्त्या च श्रुतसंभृतया-
चिरम् । ज्ञानेन दृष्टतत्त्वेम वैराग्येण बलीयसा । तपोयु
क्तेन योगेन तीव्रेणात्मसमाधिना । प्रकृतिः पुरुषस्येह द-
ह्यमाना त्वहर्न्निशम् । तिरोभवित्री शनकैरग्नेर्योनि रि-
वारणिः । भुक्तभोगा परित्यक्ता दृष्टदोषा च नित्यशः ।
[Page1666-a+ 38]
नेश्वरस्याशुभं धत्ते स्वे महिम्रि स्थितस्य च । यथा
ह्यप्रतिबुद्धस्य प्रस्वापोबह्वनर्थकृत् । स एव प्रतिबुद्धस्य न
विमोहाय कल्पते । एवं विदितत्त्वस्य प्रकृतिर्मयि मान-
सम् । युञ्जतोनापकुरुते आत्मारामस्य कर्हिचित् । यदैव-
मध्यात्मरतः कालेन बहुजन्मना । सर्व्वत्र जातवैराग्य
आ ब्रह्मभवनान् मुनिः । मद्भक्तः प्रतिबुद्धार्थोमत्प्रसादेन
भूयसा । निःश्रेयसं स्वसंस्थानं कैवल्याख्यं मदाश्रयम् ।
प्राप्नोतीहाञ्जसा धीरः स्वदृशा च्छिन्नसंशयः । यत् गत्वा न
निवर्त्तेत योगी लिङ्गविनिर्गमे । यदा न योगोपचितासु-
चेतो मायासु सिद्धस्य विसज्जतेऽम्ब! । अनन्यहेतुष्वथ मे गतिः
स्यादात्यन्तिकी यत्र न मृत्युहासः” भाग० ३ स्क० २७ अ०
“योगस्य लक्षणं वक्ष्ये सवीजस्य नृपात्मजे! । मनो येनैव
विधिना प्रसन्नं याति सत्पथम् । स्वधर्माचरणं शक्त्या वि
धर्माच्च निवर्त्तनम् । दैवाल्लब्धेन सन्तोष आत्मविच्चरणार्च्च
नम् । ग्राम्यधर्म्मनिवृत्तिश्च मोक्षधर्मरतिस्तथा । मितमे-
ध्यादनं शश्वद्विविक्तक्षेमसेवनम् अहिंसा सत्यमस्तेयं
यावदर्थपरिग्रहः । ब्रह्मचर्य्यं तपः शौचं स्वाध्यायः पु-
रुषार्चनम् । मौनं सदासनजयः सथिर्य्यं प्राणजयः
शनैः । प्रत्याहारश्चेन्द्रियाणां विषयान्मनसा हृदि । स्व-
धिष्ण्यानामेकदेशे मनसा प्राणधारणा । वैकुण्टलीलामि-
ध्यानं समाधानं तथात्मनः । एतैरन्यैश्च पथिभिर्म्मनोदुष्टम-
सत्पथम् । बुद्ध्या युञ्जीत शनकैर्जितप्राणोह्यतान्त्रितः । शुचौ
देश प्रतिष्ठाम्प विजितासनआसनम् । तस्मिन् स्वस्तिकमा-
सीन ऋजुकायः समभ्यसेत् । प्राणस्य शोधयेन्मागं पूरकु-
म्भकरेचकैः । प्रतिकूलेन वा चित्तं यथास्थिरमचञ्चलम् ।
मनोऽचिरात् स्याद्विरजं जितश्वासस्य योगिनः । वाय्वग्नि-
भ्यां यथा लोहं ष्मातं त्यजति वै मलम् । प्राणायामैर्द
हेद्दोषान् धारणाभिश्च किल्विषान् । प्रत्याहारेण संसर्गान्
ध्यानेनानीश्वरान् गुणान् । यदा मनः सुविरजं योगेन सु
समाहितम् । काष्ठां भगवतो ध्यायेत् स्वनासाग्रावलोकनः ।
प्रसन्नवदनाम्भोजं पद्मगर्भारुणेक्षणम् । नीलोत्पलदलश्यामं
शङ्खचक्रगदाधरम् । लमत्पङ्कजकिञ्जल्कपीतकौशेयवास-
सम् । श्रीवत्सवक्षसं भ्राजत्कौस्तुभासुक्तकन्धरम् ।
मत्तद्विरेफकलया परीतं वनमालया । परार्द्धहारवलयाकि-
रीटाङ्गदनूपुरम् । काञ्चीगुणोल्लसोच्छ्रोणिं हृदयाम्भोज
विष्टरम् । दर्शनीयतमं शान्तं मनीनयनवर्द्धनम् । अपा-
च्यदर्शनं शश्वत् सर्वलोकगमस्कृतम् । सन्तं वपसि कैशोरे-
भृत्यानुग्रहकातरम् । कार्त्तन्यतीर्थयशसं पुण्यश्लोकयशस्क-
[Page1666-b+ 38]
रम् । ध्यायेदेवं समग्राङ्गं यावन्न च्यवते मनः । स्थितं
व्रजन्तमासीनं शयानं वा गुहाशयम् । प्रेक्षणीये हितं
ध्यायेत् शुद्धभावेन चेतसा । तस्मिन् लब्धपदं चित्तं
सर्वावयवसंस्थितम् । विलक्ष्यैकत्र संयुञ्ज्यादङ्गे भगवतो
मुनिः! । सञ्चिन्तयेद्भगवतश्चरणारविन्दं वज्राङ्कुशध्वज-
सरोरुहलाञ्चनाढ्यम् । उत्तुङ्गरक्तविलसन्नखचक्रवाल-
ज्योत्स्नाभिराहतमहद्धृदयान्धकारम् । यच्छौचनिःसृत-
सरित्प्रवरीदकेन तीर्थेन मूर्द्ध्न्यधिकृतेन शिवः शिवोऽभूत् ।
ध्यातुर्म्मनःशमनशैलनिसृष्टवज्रं ध्यायेच्चिरं भगवत
श्चरणारविन्दम् । जानुद्वयं जलजलोचनया जनन्या
लक्ष्म्याखिलस्य सुरवन्दितया विधातुः । ऊर्वो-
र्निधाय करपल्लवरोचिषा यत् संलालितं हृदि विभो-
रभवस्य कुर्य्यात् । ऊरू सुपर्णभुजयोरधिशोभमानावोजो
निधी अतसिकाकुसुमावभासौ । व्यालम्बिपीतवरवाससि
वर्त्तमानकाञ्चीकलापपरिरम्भिनितम्बविम्बम् । नाभीहदं
भुवनकीषगुहोदरस्थं यत्रात्मयोनिधिषणाखिललोकप-
द्मम् । व्यूढं हरिन्मणिवृषस्तनयोरमुष्य ध्यायेत् द्वयं
विशदहारममूढगौरम् । वक्षोधिवासमृषभस्य महा-
विभूतेः पुंसां मनोनयननिर्व्वृतिमादधानम् । कण्ठञ्च
कौस्तुभमणेरधिभूषणार्थं कुर्य्यान्मनस्यखिललोकनमस्कृ-
तस्य । बाहूंश्च मन्दरगिरेः परिवर्त्तनेन निर्णिक्तबा-
हुवलयानधिलोकपालान् । संचिन्तयेद्दशशतारमसह्यतेजः
शङ्खञ्च तत् करसरोरुहराजहंसम् । कौमोदकीं भगवतो
दयितां स्मरेत दिग्धामरातिभटशोणितकर्द्दभेन । मालां
मधुव्रतवरूथगिरोपघुष्टां चैत्यस्य तत्त्वममलंमणिमस्य कण्ठे ।
भृत्यानुकम्पितधियेह गृहीतमूर्त्तेः सञ्चिन्तयेद्भगवतोवदना-
रविन्दम् । यद्विस्फुरन्मकरकुण्डलवल्गितेन विद्योतिता-
मलकपोलमुदारलासम् । यत् श्रीनिकेतमणिभिः परिषे-
च्यमानम् भृत्या स्वया कुटिलकुण्डलवृन्दजुष्टम् । मीनद्वया
श्रयमधिक्षिपदब्जनेत्रम् ध्यायेन्मनोमयमतन्त्रितौल्लसद्भ्रु ।
तस्यावलीकमधिकं कृपयाऽतिघोरतापत्रयोपशमनायनिसृ-
ष्टमक्ष्णोः । स्निग्धुस्मितानुगुणितं विपुलप्रसादम् ध्याये-
जिरं विततभावनया गुहायाम् । हासं हरेरवनताखिल-
लोकतीव्रशोकाश्रुसागरविशोषणमित्युदारम् । संमोहनाय
रचितं निजमाययास्य भूमण्डलं मुनिकृते मकरध्वजस्य ।
ध्यानायनं प्रहसितं बहुलाधरोष्ठभासारुणायिततनु-
द्विजकुन्दपंक्ति । ध्यायेत् स्वदद्रुकुहरेव सितस्य विष्णोर्भ-
क्त्यार्द्रयार्पितमना न पृथक् दिवृक्षेत् । एवं हरौ भगवति
[Page1667-a+ 38]
प्रतिलब्धभावोभक्त्याद्रवद्धृदय उत्पुलकप्रमोदात् । औत्-
कण्ठ्यवाष्पकलया मुहुरर्द्यमानस्तच्चापि चित्तवडिशं शन-
कैर्व्वियुङ्क्ते । मुक्ताश्रयं यदि तु निर्व्विषयं विरक्तं निर्व्वाण
मृच्छति मनःसहसा यथार्च्चेः । आत्मानमत्र पुरुषेऽव्यवधा-
नमेकमन्वीक्षते प्रतिनिवृत्तगुणप्रवाहः । सोऽद्येतया चर
मयामनसोनिवृत्त्या तस्मिन्महिम्न्यवसितः सुखदुःखबाह्ये ।
हेतुत्वमप्यसति कर्त्तरि दुःखयोर्यत्स्वात्मन्! विधत्त उप-
लब्धपरात्मकाष्ठः । देहञ्च तन्न चरमः स्थितमुत्थितं वा
सिद्धो विपश्यति यतोऽध्यगमत् स्वरूपम् । दैवादपेतमुत दै-
ववशादुपेतं वासोयथा परिहृतं मदिरामदान्धः । देहोऽपि
दैववशगः खलु कर्म्म यावत् स्वारम्भकं प्रतिसमीक्षत एव
सासुः । तं सप्रपञ्चमधिरूढसमाधियोगः स्वाप्नं पुनर्न भजते
प्रविबुद्धवस्तु । यथा पुत्राच्च वित्ताच्च पृथङ्मर्त्यः प्रतीयते ।
अप्यात्मत्वेनाभिमताद्देहादेः पुरुषस्तथा । यथोल्मुकाद्वि-
स्फुलिङ्गाद्धूमाद्वापि स्वसम्भवात् । अप्यात्मत्वेनाभिमता-
द्यथाग्निः पृथगुल्मुकात् । भूतेन्द्रियान्तः करणात् प्रधाना-
ज्जीवसंज्ञितात् । आत्मा तथा पृथग्द्रष्टा भगवान् ब्रह्मसं-
ज्ञितः । सर्व्वभूतेषु चात्मानं सर्वभूतानि चत्मनि । ईक्षेता-
नन्यभावेन भूतेष्वपि तदात्मताम् । स्वयोनिषु तथा ज्यो-
तिरेकं नाना प्रतीयते । योनीनां गुणवैषम्यात् तथा-
त्मा प्रकृतिस्थितः । तस्मादिसां स्वां प्रकृतं देवीं सदसदा
त्मिकाम् । दुविभाव्यां पराभाव्य स्वरूपेणावतिष्ठते” इति
भा० ३ स्क० २८ अ० ।
“देवहूतिरुवाच । लक्षणं महदादीनां प्रकृतेः पुरु-
षस्य च । स्वरूपं लक्ष्यतेऽभीषां येन तत् पारमार्थिकम् ।
यथा सांख्येषु कथितं यन्मूलं तत् प्रचक्षते । भक्तियो-
गस्य मे मार्गं ब्रूहि विस्तरतः प्रभो! । विरागी येन पुरु-
षो भगवन्! सर्वतोभवेत् । आचक्ष्व जीवलोकस्य विविधा
मम संसृतीः । कालस्येश्चररूपस्य परेषाञ्च परण्य ते ।
स्वरूपं वत कुर्बन्ति यद्धेतोः कुशलञ्जनाः । लोकस्य मि
थ्याभिमतेरचक्षुषश्चिरं प्रसुप्तस्य तमस्यानाश्रये । श्रान्त-
स्यं कर्म्मस्वनुवद्ध्या धिया त्वमाविरासीः सिल योगभा-
स्करः । श्रीमैत्रेय उवाच । इति मातुर्वचः श्लक्ष्णं प्रति-
नन्द्य महामुनिः । आनमाषे कुरुश्रेष्ठ! प्रीतस्तां करुणा-
र्द्रितः । श्रीभगवानुवाच । भक्तियोगो बहुबिधोमार्गै
र्भवति! भाव्यते । स्वभावगुणमार्गेण पुंसां भावोविमि-
द्यते । अभिसन्धाय यद्धिंसां दम्भं मात्सर्य्यमेव वा ।
संरम्भी भिद्भद्वग्भावं मयि कुर्य्यात् स तामसः । वि-
[Page1667-b+ 38]
षयानभिसन्धाय यश ऐश्वर्य्यमेव वा । अर्च्चादावर्च्चयेद्-
योमां पृथग्भावः स राजसः । कर्म्म निर्हारमुद्दिश्य
परस्मिन् वा तदर्पणम् । यजेत् यष्टव्यमिति वा पृथग्भावः
ससात्विकः । मद्गुणश्रुतिमात्रेण मयि सर्वगुहाशये ।
मनोगतिरविच्छिन्ना यथा गङ्गाम्भसोऽम्बुधौ । लक्षणं
भक्तियोगस्य निर्गुणस्य ह्युदाहृतम् । अहैतुक्यव्यवहि-
ता या भक्तिः पुरुषोत्तमे । सालोक्यसार्ष्टिसामीप्यसा-
रूप्यैकत्वमप्युत । दीयमानं न गृह्णन्ति विना मत्सेवनञ्ज-
नाः । सएव भक्तियोगाख्य आत्यन्तिक उदाहृतः ।
येनातिव्रज्य त्रिगुणां मद्भावायोपपद्यते । निषेविता
निमित्तेन स्वधर्म्मेण महीयसा । क्रियायोगेन शस्तेन
नातिहिंस्रेण नित्यशः । मद्धिष्ण्यदर्शनस्पर्शपूजास्तुतिनि-
बन्धनैः । भूतेषु मद्भावनया सत्वेनासङ्गमेन च । महतां
बहुमानेन दीनानामनुकम्पया । मैत्र्या चैवात्मतुल्येषु यमेन
नियमेन च । आध्यात्मिकानुश्रवणान्नामसंकीर्त्तनाच्च मे ।
आर्जवेनार्य्यसङ्गेन निरहङ्क्रियया तथा । मद्धर्म्मणो गुणै-
रेतैः परिसंशुद्धआशयः । पुरुषस्याञ्जसाभ्येति श्रुतिमात्र-
गुणं हि माम् । यथा वातरथोघ्राणमावृङ्क्ते गन्धआशयात् ।
एवं योगरतं चेत आत्मानमविकारि तत् । अहं सर्वेषु मू-
तेषु भूतात्मावस्थितः सदा । तमवज्ञाय मां मत्युः कुरुतेऽ-
र्च्चाविडम्बनम् । यो मां सर्वेषु भूतेषु सन्तमात्पानमीश्वरम् ।
हित्वार्च्चां भजते मौढ्यात् भस्मन्येव जुहोति सः । द्वि-
षतः परकाये मां मानिनो भिन्नदर्शिनः । भूतेषु बद्धवैर-
स्य न मनः शान्तिमृच्छति । अहमुच्चावचैद्रव्यैः क्रिययोत्
पश्नयाऽनधे! । नैव तुष्येऽर्चितोऽर्चायां भूतग्रामावमानिनः ।
अर्चादावर्चयेत्तावदीश्वरं मां स्वकर्मकृत् । यावन्न वेद स्वहृ-
दि सर्वभूतेष्ववस्थितम् । आत्मनश्च परस्यापि यः करोत्यन्त-
रोदरम् । तस्य भिन्नदृशोमृत्युर्विदधे भयमुल्वणम् । अथ
मां सर्वभूतेषु भूतात्मानं कृतालयम् । अर्हथेद्दानमानाभ्यां
मैत्र्यभित्रेन चक्षुषा । जीवाः श्रेष्ठाह्यजीवानां ततः प्रा-
णभृतः शुभे । ततः सचित्ताः प्रवराः ततश्चेन्द्रियवृत्तयः ।
तत्रापि स्पर्शवेदिभ्यः प्रवरा रसवेदिनः । तेभ्यो गन्धविदः
श्रेष्ठास्ततः शब्दविढोवराः । रूपभेदविदस्तत्र ततश्चोभयतो-
दतः । तेषां बहुपदाः श्रेष्ठाश्चतुष्पादस्ततोद्विपात् ।
ततो वर्णाश्च चत्वारस्तेषां ब्राह्मण उत्तमः । ब्राह्मणेप्यपि
वेदज्ञोह्यर्थज्ञोऽभ्यधिकस्ततः । अर्थज्ञात् संशयच्छेत्ता ततः
श्रेयान् स्वकर्मकृत् । मुक्तसङ्गस्ततोभूयान् दोग्धान धर्ममात्मनः
तस्मिन्मय्यर्पिताशेषक्रियार्थात्मा निरन्तरः । मय्यर्षितात्मनः
[Page1668-a+ 38]
पुंसोमयि संन्यस्तकर्मणः । न पश्यामि परं भूतमकर्त्तुः
समदर्शनात् । मनसैतानि भूतानि प्रणमेद्बहु मानयन् ।
ईश्वरो जीवकलया प्रविष्टो भगवानिति । भक्तियोगश्च यो-
गश्च मया मानव्युदीरितः । ययोरेकतरेणैव पुरुषः पूरुषं
ब्रजेत् । एतद्भगवतोरूपं व्रह्मणः परमात्मनः । परं प्र-
धामं पुरुषं दैवं कर्म विचेष्टितम् । रूपभेदास्पदं दिव्यं
काल इत्यभिधीयते । भूतानां महदादीनां यतोभिन्नदृशां
भयम् । योऽन्तः प्रविश्य भूतानि मूतैरत्त्यखिलाश्रयः । स-
विष्ण्वाख्योऽधियज्ञोऽसौ कालः कलयतां प्रभुः । नचास्यक-
श्चिद्दयितो न द्वेष्यो न च बान्धवः । आविशत्यप्रमत्तोऽसौ
प्रमत्तजनमन्तकृत् । यद्भयाद्वाति वातोऽयं सूर्य्यस्तपति यद्भ-
यात् । यद्भयाद्वर्षते देवो भगणो भाति यद्भयात् । यद्वन-
खतयोभीता लताश्चोषधिभिः सह । स्वे स्वे कालेऽ-
भिगृह्णन्ति पुष्पाणि च फलानि च । स्रवन्ति सरितो भी-
तानोत्सर्पत्युदधिर्यतः । अग्निरिन्धे सगिरिभिर्भूर्न मज्जति
यद्भयात् । अदोददाति श्वसतां पदं यन्नियमान्नमः । लोकं
स्वदेहं तनुते महान् सप्तभिरावृतम् । गुणाभिमानिनो
देवाः सर्गादिष्वस्य यद्भयात् । वर्त्तन्तेऽनुयुगं येषां वश एत-
च्चरारम् । सोऽमन्तोऽन्तकरः कालोऽनादिरादिकृदव्ययः ।
जनञ्जनेन जनयन् मारयन् मृत्युनान्तकम्” भाग० २९ अ० ।
<फ्>भगवदवतार एव कपिलः सगरसन्ततीर्हुङ्कारेण भस्मीचकार
यथोक्तं रामा० आ० ४० अ० “यस्येयं वसुधा कृत्स्ना वा-
सुदेवस्य धीमतः । महिषी माधवस्यैषा स एष भगवान्
प्रभुः । कापिलं रूपमास्थाय धारयत्यनिशं धराम् ।
तस्य कोपाग्निना दग्धा भविष्यन्ति नृपात्मजाः । पृथिव्या-
श्चापि निर्भेदो दृष्ट एव सनातनः । सगरस्य च पुत्राणां
विनाशोऽदीर्घदर्शिनाम्” इति ब्रह्मवाक्यमुपवर्ण्य रामं प्रति
विश्वामित्रेणोक्तम् । “ततः प्रागुत्तरां गत्वा सागराः
प्रथितां दिशम् । रोषादत्यखनन् सर्वे पृथिवीं सगरात्मजाः ।
ते तु सर्वे महात्म नो भीमवेगाः महावलाः । ददृशुः
कपिलं तत्र वासुदेवं सनातनम् । हयञ्च तस्य देवस्य चरन्त
सविदूरतः । प्रहर्षमतुलं प्राप्ताः सर्वेते रघुनन्दन! ।
ते तं यज्ञहनं ज्ञात्वा क्रोधपर्य्याकुलेक्षणाः । खनित्र-
लाङ्गलधरा नानावृक्षशिलाधराः । अभ्यधावन्त संक्रुद्धा-
स्तिष्ठतिष्ठेति चाव्रुपन् । अन्माकं त्वं हि तुरगं यज्ञियं
हृतवानांस । दुर्नेधस्त्रं हि संपाप्तान् धिद्धि नः सगरा-
त्मजान् । श्रुत्वा तद्वचनं तेषां कपिलो रधुनन्दन! ।
रोषेण महताविष्टो हुङ्कारमकरोम्भुनिः । ततस्तेनाप्रमेयेण
[Page1668-b+ 38]
कपिलेन महात्मना । भस्मराशीकृताः सर्वे काकुत्स्थ! स-
गरात्मजाः” । अत्र प्रागुत्तरामिति भूमध्यस्थलङ्कापेक्षया त-
त्स्थानस्य तथात्वात् । वस्तुतः सिद्धेशः कपिलोऽपि भ-
गवदवतारसवः । “पञ्चमे कपिलो नाम सिद्धेशः काल-
विप्लुतम् । प्रोवाचासुरये सांख्यं तत्त्वग्रामविनिर्ण्णयम्”
भा० १, ३, ११ उक्तेः “सिद्धानां कपिलो मुनिः” गी-
तोक्तेश्च अग्न्यवतारकथनन्तु कल्पभेदाभिप्रायमित्य-
विरोधः । स च प्रत्यहं तपेणियर्षिभेदः “सनकश्च
सनन्दश्च तृतीयश्च सनातनः । कपिलश्चासुरिश्चैव
वोढुः पञ्चशिखस्तथा” ब्रह्मपु० तर्पणमन्त्रलिङ्गात् ।
“कपिलः पिङ्गलः पिङ्गः” इत्यमरे पिङ्गलक-
पिलयोः पर्य्यायत्वेऽपि तयोरीषद्भेदोऽस्त्येव अत-
एव सुश्रुते “अत ऊर्द्ध्वं व्रणवर्णान् वक्ष्याम् इत्यु-
पक्रम्य नीलः पीतः हरितः श्यामः कर्वुरः कृष्णः
रक्तः कपिलः पिङ्गलः इति कपिलपिङ्गलयोर्भे-
देन निर्देशः । “वाताय कपिला विद्युत्” सि० कौ० ।
८ सुश्रुतोक्ते भूषिकभेदे “पूर्व्वमुक्ताः शुक्रविषा मू-
षिका ये समासतः । नामलक्षणभैषज्यैरष्टादश निबोध
मे । लालनः पुत्रक इत्यादिना “श्वेतेन महता सार्धं
कपिलेनाखुना तथेति विभज्य! तद्दंशोपद्रवचिकित्सा
तत्रोक्ता यथा “कपिलेन व्रणकोथो ज्वरो ग्रन्थ्युद्गमस्तथा ।
क्षौद्रेण लिह्यात्त्रिफलां श्वेतां चापि पुनर्णवाम्”
सुश्रुतोक्ते ९ लूताभेदे स्त्री यथा ।
“विश्वामित्रो नृपवरः कदाविदृषिसत्तमम् । वशिष्ठं को-
पयामास गत्वाश्रमपदं किल । कुपितस्य मुनेस्तस्य ल-
लाटात्स्वेदविन्दवः । अपतन्दर्शनादेवमधस्तात्तीत्त्स्णवर्च्चसः ।
लूने तृणे महर्षीणां धेन्वर्थं सम्भृतेऽपि च । ततो
जातास्त्विमा घोरा नानारूपा महाविषाः । अपका-
राय वर्त्तन्ते नृपसाधनवाहने । यस्माल्लूनंतृणं प्राप्ता
मुनेः प्रस्वेदविन्दवः । तस्नाल्लूतेति भाव्यन्ते सङ्ख्यया
ताश्च षोडश । कृच्छ्रसाध्यास्तथाऽसाध्या लूताश्च द्विविधाः
स्मृताः । तासामष्टौ कृच्छ्रसाध्या वर्ज्यास्तावत्य एव तु ।
त्रिमण्डला तथा श्वेता कपिला पीतिका तथा । आ-
लमूत्रविषा रक्ता कसना चाष्टमी स्मृता । ताभिर्दष्टे
शिरोदुः खं कण्डूर्दंशे च वेदना । भवन्ति च विशेषेण
गदाः श्लैष्मिकयातिकाः । सौवर्णिका स्वाजावर्णा जालिन्ये-
णीपदी तथा । कृष्णाग्निवर्णा काकाण्डा मालागुणाष्टमो
स्मृता । ताभिर्दष्टे दंशकोथः प्रवृत्तिः क्षतजस्य च । ज्वरो-
[Page1669-a+ 38]
दाहोऽतिसारश्च गदाःस्युश्च त्रिदोषजाः । पिडका विवि-
धाकारा मण्डलानि महान्ति च । शोफा महान्तो मृदवो
रक्ताःश्यावाश्चलास्तथा । सामान्यं सर्वलूतानामेतदादंश-
लक्षणम् । विशेषणक्षणं तासां वक्ष्यामि सचिकित्सितम्”
इत्युपक्रम्य “आदंशे पिडका ताम्रा कपिलायाः स्थिरा
भवेत् । शिरसो गौरवं दाहस्तिमिरं भयमेव च” १० गोवि-
शेषे स्त्री कपिलादानशब्दे विवृतिः । कपिलानां नरश्रेष्ठ ।
शतस्य फलमश्नुते” भा० व० ८३ अ० । “क्षत्रियश्चैव वृत्त-
स्थो वैश्यः शूद्रोऽथ वा पुनः । यः पिबेत् कपिलाक्षीरं
न ततोऽन्योऽस्त्यपुण्यकृत्” प्रा० वि० आप० । “कापिलं यः
पिबेच्छूद्रो नरकेण विपच्यते” प्रा० वि० भवि० पु० तत्र शू-
द्रस्य कपिलाक्षीरपाणं महापातकं तत्पाननिषेधस्तु
क्षत्रियवैश्ययोपीति भेदः । ११ नदीभेदे स्त्रो “कज्जला-
चलशैलात्तु पूर्वस्मिन् शुभपर्वतः । शच्या सह पुरा रेमे
यत्र शक्रः सुरेश्वरः । तत्पूर्वस्यां महादेवि! नदी
कपिलसंज्ञिता । तां च स्नात्वा नरोगङ्गास्नानजं फल-
माप्नुयात्” कालिपु० ८१ अ० १२ कपिलपुष्मायां शिंश-
पायां स्त्री राजनि० । १३ रेणुकाणामगन्धद्रव्ये १४ पुण्ड-
रीकदिग्गजस्त्रियाञ्च हारा० १५ गृहकन्यायां १६ शिंशपा-
मात्रे १७ राजनीतो च स्त्री राजनि० । कपिलवर्ण्णायां
स्त्रियां तु टाबेव वर्ण्णवाचित्वेऽपि अनुदात्तत्वाभावात्
“नोद्वहेत कपिलां कन्याम्” मनुः कुक्कुरजातिस्त्रियान्तु
जातित्वात् ङीष् । कूर्म्मविभागे नैरृतदिक्स्थे १८ देश-
भेदे पु० “नैरृत्यां दिशि देशाः” इत्युपक्रन्य “कपिलना-
रेमुखानर्त्ताः” इति वृह० सं० । अत्र कपिलनारीमुख
इत्येकं नाम इत्यन्ये ।
<LEND>
