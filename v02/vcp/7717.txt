<L>7717<pc>0834,b<k1>आशय<k2>आशय
आशय¦ पु० आ--शी--अच् । १ अभिप्राये, २ आधारे, ३ विभवे,
४ पनसवृक्षे वैद्यकोक्ते ५ स्थानभेदे च । आ फलविपाकात्
चित्तभूमौ शेते इति कर्त्तरि अच् कर्मजन्ये ६ वासनारूपे
संस्कारे, “क्लेशजन्मकर्मविपाकाशयैरप्ररामृष्टः पुरुषविंशेष
ईश्वरः” पात० सू० धर्माधर्मरूपे ८ अदृष्टे च । अधारे अच् ।
आशयवति ९ चित्ते । “अहमात्मागुडाकेश । सर्व्व-
भूताशयस्थितः” गीता० । भावे अच् । १ ० शयने ११ स्थाने
च “यो वक्ता नेदृगाशयः” किरा० “ग्रहीतुकामादरिणाश-
येन” नैष० विषमोऽपि विगाह्यते नयः कृततीर्थः पयसा-
मिवाशयः” किरा० “गृहीत्वैतानि संयाति वायुर्गन्धा-
निवाशयात्” वैद्यकोक्ताः देहान्तर्वर्त्तिन आशयास्तु सप्त
यथा ह” सुश्रुते “त्वंचः सप्त, कलाः सप्त, आशयाः
सप्त” इति विभज्य आशयास्तु वाताशयः पित्ताशयः
श्लेष्माशयः रक्ताशयः आमाशयः पक्वाशयः मूत्राशयः,
स्त्रीणां गर्भाशयोऽष्टम” इति । एषां स्थानानि भावप्र० ।
“उरोरक्ताशयस्तस्मादधःश्लेष्माशयः स्मृतः । आमा-
शयस्तु तदधः तल्लिङ्गं चरकोऽवदत्” नाभिस्तना-
न्तरं जन्तोराहुरामाशयं बुधाः । आमाशयादधः
पक्वाशयादूर्द्ध्वं तु या कला । ग्रहणीनामिका सैव
कथितः पावकाशयः । ऊर्द्ध्वमग्न्याशयो नाभेर्मध्य-
भागे व्यवस्थितः । तस्योपरि विलं ज्ञेयं तदधः पवना-
शयः । पक्वाशयस्तु तदधः सएव च मलाशयः । तदधः
कथिता वस्तिः सा हि मूत्राशयो मतः । पुरुषेभ्योऽधिका-
श्चान्ये नारीणामाशयास्त्रयः । एकोगर्भाशयः प्रोक्तः पित्त-
पक्वाशयान्तरे । स्तनौ प्रसिद्धौ तावेव बुधैःस्तन्याशयौ
स्मृतौ” । १ २ कोष्ठागारे १३ बौद्धमतसिद्धे आलयविज्ञान
रूपे विज्ञानसन्ताने १४ आश्रये १५ किंपचाने पशुधार-
णार्थगर्त्तरूपे १६ खातभेदे च । “अयञ्च पार्थो वीभत्सु-
र्वरिष्ठोज्याविकर्षणे । आस्ते परमसन्तप्तो नूनं सिंह इवा-
शये” भा० व० ३५ अ० ।
<LEND>
