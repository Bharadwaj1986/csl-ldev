<L>25785<pc>3672,b<k1>दृष्ट<k2>दृष्ट
दृष्ट¦ त्रि० दृश--कर्मणि क्त । १ दर्शनकर्मणि विलोकिते
“दृष्टदोषेऽपि विषये ममत्वाकृष्टसेतनः” देवीमा० “द्यूतमेतत्
पुराकल्पे दृष्टं वैरकरं महत्” “तस्येह भागिनौ दृष्टौ
वीजी क्षेत्रिकएव च” मनुः २ ज्ञातमात्र च “दृष्ट-
वदानुश्रविकः स ह्यविशुद्धिक्षयातिशययुक्तः” सा० का०
“दृष्टानुश्रविकविषयवितृष्णा वशीकारसंज्ञा वैराग्यम्”
पात० सू० “दृष्टं श्रुतञ्चेत्युपासीत” छा० उप० । भावे
क्त । ३ दर्शने ४ राज्ञां स्वराष्ट्रस्थात् चौरादेर्भये ५ पररा-
ष्ट्रात् दाहविलोपादेर्भये च न० अमरः । ६ साक्षात्कारे न०
“दृष्टमनुमानमाप्तवचनं च सर्वप्रमाणसिद्धत्वात् । त्रिविधं
प्रमाणमिष्टम्” सा० का० उद्दिश्य तल्लक्षितं यथा
<फ्>“प्रतिविषयाध्यवसायो दृष्टं, त्रिविधमनुमानमा-
ख्यातम्” सा० का० “अत्र दृष्टमिति लक्ष्यनिर्द्देशः
परिशिष्टन्तु लक्षणं समानासमानजातीयव्यवच्छेदोल-
क्षणार्थः । अवयवार्थस्तु विषण्वन्ति विषयिणमनुबघ्नन्ति
[Page3673-a+ 38]
स्वेन रूपेण निरूपणीयं कुर्वन्तीति यावत् विषयाः
पृथिव्यादयः सुखादयश्च अस्मदादीनामविषयाश्च तन्मा-
त्रलक्षणा योगिनामूर्द्धस्रोतसाञ्च विषयाः । विषयं
विषयं प्रति वर्त्तते इति प्रतिविषयमिन्द्रियवृत्तिश्च
सन्निकर्षः अर्थसन्निकृष्टमिन्द्रियमित्यर्थः तस्मिन्नध्यवसाय-
स्तदाश्रितैत्यर्थः अध्यवसायश्च बुद्धिव्यापारो ज्ञानम् ।
उपात्तविषयाणामिन्द्रियाणां वृत्तौ सत्यां बुद्धेस्तमोऽभि-
भवे सति यः सत्वसमुद्रेकः सोऽध्यवसायैति वृत्तिरिति
ज्ञानमिति चाख्यायते इदं तावत् प्रमाणम् । अनेन
यश्चेतनाशक्तेरनुग्रहस्तत् फलं प्रमाबोधः । बुद्धि-
तत्त्वं हि प्राकृतत्वादचेतनमिति तदीयोऽध्यवसायोऽप्य-
चेतनो घटादिवत्, एवं बुद्धितत्त्वस्य सुखादयोऽपि परि-
णामभेदा अचेतनाः । पुरुषस्तु सुखाद्यननुषङ्गी चेतनः
सोऽयं बुद्धितत्त्ववर्त्तिना ज्ञानसुखादिना तत्प्रतिविग्बि-
तस्तच्छायापत्त्या ज्ञानसुखादिमानिव भवतीति चेतनो-
ऽनुगृह्यते चितिच्छायापत्त्या चाचेतनापि बुद्धिस्तद-
ध्यवसायोऽपि चेतन इव भवतीति । तथा च वक्ष्यति
“तस्मात्तत्संयोगादचेतनं चेतनावदिव लिङ्गम् । गुण-
कर्तृत्वेऽपि तथा कर्त्तेव भवत्युदासीनः” इति । अत्रा-
ध्यवसायग्रहणेन संशयं व्यवच्छिनत्ति संशयस्य अनवस्थि-
तग्रहणेनानिश्चितरूपत्वात् निश्चयोऽध्यवसाय इत्य-
नर्थान्तरम् । विषयग्रहणेन चासद्विषयं विपर्य्ययमपा-
करोति, प्रतिग्रहणेन चेन्द्रियार्थसन्निकर्षसूचनादनुमान-
स्मृत्यादयः पराकृता भवन्ति । तदेवं समानासमान-
जातीयव्यवच्छेदकत्वात् प्रतिविषयाध्यवसाय इति दृष्टस्य
सम्पूर्णं लक्षणम्” तत्त्वकौ० ।
<LEND>
