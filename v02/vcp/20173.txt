<L>20173<pc>2969,a<k1>चोर<k2>चोर
चोर¦ पु० चुर--अच् । १ स्तेयकर्त्तरि परद्रव्यापहारके शब्दर० ।
<>२ गन्धद्रव्यभेदे, हेमच० ३ कृष्णशठ्याञ्च हड्डचन्द्रः । ब्राह्मणा०
<>कर्म्मणि ष्यञ् । चौर्य्य तत्कर्म्मणि परद्रव्यापहरणे ।
<>“सा च द्रव्यवशा कुतस्तव धनं द्यूतेन चौर्य्येण वा
<>चौर्य्यद्यूतपरिग्रहोऽपि भवतो नष्टस्य काऽन्या गतिः”
<>उद्गटः । चोरस्य भावः मनोज्ञा० वुञ् । चौरिका चोर-
<>भावे स्त्री । ४ कविभेदे पु० कविरमरुः कविरमरः कवी
<>चोरमयूरकौ” उद्भटः । तत्कृतग्रन्थश्च चोरपञ्चाशिका” ।
<>तत्र चौर्य्यपदार्थो निर्ण्णीय प्रदर्श्यते । परमात्रस्वत्ववद्द्रव्य
<>हरणमेव चौर्य्यं तेन साधारणधनापहारे न चौर्य्यम् ।
<>यथाह दायभागे “य एव हि परस्येदमिति विशेषं
<>जानानः परस्वे स्वत्वहेतुमन्तरेणैव स्वत्वमारोपयति स
<>स्तेन इति लोकप्रसिद्धोऽर्थः न चात्रेदं परकीयम् इदं
<>वा ममेति विवेक्तुं शक्नोति द्रव्यस्याविभक्तत्वात् ।
<>यथा यदेव हि ममेदमिति विशेषं जानानः परस्वत्वा-
<>पत्तये स्वामी त्यजति, परश्च विशेषेणेदं ममेति खत्वं
<>प्रत्येति तत्रैव दाननिष्पत्तिः । न च साधारणधने
<>तथा सम्भवतीति साधारणधनमदेयमुक्तं तथा स्तेय-
<>मपि नैतन्मम धनं परस्येदमिति जानत एव भवतीति न
<>माधारणधनापहारे स्तेयनिष्पत्तिः” । “परद्रव्य-
[Page2969-b+ 38]
<>हरणं स्तेयमिति परशब्दात् आत्मीयत्वव्यवच्छेदेनैव-
<>परकीयत्वस्यावगमात् साधारणासाधारणयोश्चासाधा-
<>रणस्यैव शीघ्रप्रतीतेः । चोरचौर्य्यभेदलक्षणदण्ड-
<>भेदादिकं च वीरमित्रोदये दर्शितं यथा ।
<>“मनुः स्यात्साहसं त्वन्वयवत् प्रसभङ्कर्म यत् कृतम् ।
<>निरन्वयम्भवेत् स्तेयं हृत्वापह्नूयते च यदिति” अस्या-
<>यमर्थः । अन्वयवद्द्रव्यरक्षकराजाद्यध्यक्षादिसमक्षं बल-
<>वष्टम्भेन यत्परधनापहरणादिकं क्रियते तत् साह
<>सम् । स्तेयं पुनर्निरत्वयं स्वाम्याद्यसमक्षं यद्वञ्चयित्वा
<>परधनाद्यपहरणं तदुच्यते । यच्च राजाद्यध्यक्षादि
<>समक्षमपहृत्य न मयेदं कृतमिति भयान्निह्नूयते तदपि
<>स्तेयमिति । अतएव नारदः “उपायैर्विविधैरेषां
<>छलयित्वाऽपकर्षणम् । सुप्तमत्तप्रमत्तेभ्यः स्तेयमाहुर्म-
<>नीषिण” इति ॥ एषा मित्येतत् क्षुद्रादिनिर्देशान्तस्तान्याह
<>स एव “मृद्भाण्डासनखट्वास्थिदारुचर्मतृणादि यत् ।
<>शमीधान्यं कृतान्नञ्च क्षुद्रं द्रव्यमुदाहृतम् । वासः कौषे-
<>यवर्ज्जञ्च गोवर्जं पशवस्तथा । हिरण्यवर्ज्जं लोहञ्च
<>मध्यं व्रीहियवादि च । हिरण्यरत्नकौषेयस्त्रीपुङ्गो-
<>गजवाजिनः । देवब्राह्मणराज्ञाञ्च विज्ञेयन्द्रव्यमुत्तम-
<>मिति” । बलात्कारकृतमपहरणं साहसान्तर्गतं स्ते-
<>यमित्याह स एव “तस्यैव भेदः स्तेयः स्याद्विशेष
<>स्तत्र तूच्यते । आधिः साहसमाक्रम्य स्तेयमाधिश्छले-
<>न तु” इति । तस्यैव साहसस्यैव । आधिः पीडा
<>धनापहरणादिद्वारा आक्रम्य प्रसह्य परस्य क्रियमाणः
<>क्लेशः साहसरूर्प स्तेयम् । छलेन क्रियमाण आधिः
<>केवलस्तेयमित्यर्थः । तस्करज्ञानोपायमाह याज्ञवल्क्यः
<>“ग्राहकैर्मृह्यते चौरो लोप्त्रेणाथ पदेन वा ।
<>पूर्वकर्मापराधी च तथा चाशुद्धवासकः । अन्येऽपि
<>शङ्कया ग्राह्या जातिनामादिनिह्नवैः । द्यूतस्त्रीपान
<>सक्ताश्च शुष्कभिन्नमुखखराः । परद्रव्यगृहाणाञ्च
<>पृच्छका गूढचारिणः । निराया व्ययवन्तश्च विनष्ट-
<>द्रव्यविक्रयाः” इति! ग्राहकैराजपुरुषैर्लोप्त्रेणापहृत
<>भाजनादिना, अशुद्धवासः अप्रज्ञातस्थानवासी ।
<>जातिनिह्नवो नाहं शूद्रैत्येवंरूपः । नामनिह्नवो
<>नाहं डित्थ इत्येवं रूपः । आदिग्रहणात् स्वदेश-
<>ग्रामकुलाद्यपलापेन च लक्षिता ग्राह्याः । द्यूत-
<>पण्याङ्गनामद्यपानादिष्वतिप्रसक्ताः तथा कुतोऽसि
<>त्वमिति चोरग्राहिभिः पृष्टो यदि शुष्कमुखोभिन्नस्वरो
[Page2970-a+ 38]
<>वा भवति । बहुवचनात् स्विन्नललाटादीनां ग्रहणम् ।
<>तथा ये निष्कारणङ्कियदस्य द्रव्यं किं वास्य गृहमित्येबं
<>पृच्छन्ति ये चाकारणेनात्मानङ्गूढयित्वा चरन्ति । ये
<>चायाभावेऽपि वहुव्ययकारिणः । ये च विनष्टद्रव्याणा-
<>ञ्जीर्णवस्त्रभिन्नभाजनादीनामनिर्ज्ञातस्वामिकानां विक्र-
<>यकारिणः, ते सर्वेऽपि चौर्यसम्भावनया ग्राह्या
<>इत्यर्थः । एवंविधलिङ्गयुक्तान् पुरुषान् गृहीत्वैते चौरा
<>भवन्ति नवेति सम्यक् परीक्षत न तावन्मात्रेण निश्चिनु-
<>यात् अचौरस्यापि लिङ्गसम्बन्धसम्भवात् । अतएव
<>नारदः “अन्यहस्तात्परिभ्रष्टमकामादुत्थितम्भुवि ।
<>चोरेण वा परिक्षिप्तं लोप्त्रं यत्नात् परीक्षयेत् ।
<>असत्याः सत्यसङ्काशाः सत्याश्चासत्यसन्निभाः । दृश्यन्ते
<>विविधा भावास्तस्माद्युक्तं परीक्षणमिति” । स्तेयस्य
<>त्रैविध्यमाह स एव “तदपि त्रिविधं ज्ञेयं द्रव्यापेक्ष-
<>म्मनीषिभिः । क्षुद्रमध्योत्तमानां तु द्रव्याणामपकर्ष-
<>णादिति” । चौरस्य द्वैविध्यमाह वृहस्पतिः “प्रका-
<>शाश्चाप्रकाशाश्च तस्करा द्विविधाः स्मृताः । प्रज्ञासाम-
<>र्थ्यमायाभिः प्रभिन्नास्ते सहस्रधेति” । प्रकाशतस्करा-
<>नाह स एप । “नैगमा वैद्यकितवाः सभ्योत्कोचकव-
<>ञ्चकाः । दैवोत्पादविदो भद्राः शिल्पज्ञाः प्रतिरूपकाः ।
<>अक्रियाकारिणश्चैव मध्यस्थाः कूटसाक्षिणः । प्रकाश-
<>तस्करा ह्येते तथा कुहकजीविनः” इति प्रतिरूपकाः
<>प्रतिरूपकराः । अतएव नारदः “प्रकाशवञ्चकास्तत्र कूट-
<>मानतुलाश्रिताः । उत्कोचकाः सोपधिका वञ्चकाः परयो-
<>षितः । प्रतिरूपकराश्चैव मङ्गलादेशवृत्तयः । इत्येवमादयो
<>ज्ञेयाः प्रकाशतस्करा भुवीति” । नैगमादिव्याजेन ये
<>परद्रव्यापहारकास्ते नैगमाद्याः । अप्रकाशतस्करस्वरूप-
<>भेदानाह व्यासः “साधनाङ्गान्विता रात्रौ विचरत्न्य-
<>विभाविताः । अविज्ञातनिवासाश्च ज्ञेयाः प्रच्छन्नत-
<>स्कराः । उत्क्षेपकः सन्धिभेता पान्वमुड्ग्रन्थिभेदकः ।
<>स्त्रीपुङ्गोश्च पशुस्तेयी चौरो नवविधः स्मृतः” इति ।
<>रात्राविति प्रायिकम् अरण्यादौ दिवापि सम्भवात् ।
<>उत्क्षेपकः धनिनामनवधानतां निश्चित्य तत्समीपस्थं
<>धनमुत्कृत्य ग्राहकः । सन्धिभेत्ता गृहयोः सन्धौ
<>स्थित्वा तत्रत्यभित्तिभेत्ता । पान्थमुट् कान्तारादौ प-
<>थिकानान्धनप्रत्यपहारकः । ग्रन्थिभेदकः परिधा-
<>नीयादिग्रथितं धनं ग्रहीतुं तद्ग्रन्थिमोचक इति ।
<>प्रकाशतस्कराणां दण्डमाह स एव “स्त्रीपु य
[Page2970-b+ 38]
<>यन्तीह मङ्गलादेशवृत्तयः । गृह्णन्ति छद्मना चर्य्य
<>मनार्य्यास्त्वार्यलिङ्गिनः । नैगमाद्या भूरिधना दण्ड्या
<>दोषानुरूपतः । यथा तेन निवर्त्तन्ते तिष्ठन्ति सन्नये
<>तथेति” । दोषानुरूपतो दण्ड्या नतु धनानुरूपत
<>इत्यभिप्रायः । केषाञ्चित् प्रकाशतस्कराणां दण्डमा-
<>ह वृहस्पतिः “प्रच्छाद्य दोषं व्यामिश्र्य पुनः सं-
<>स्कृत्य विक्रयी । पण्यं तद्द्विगुणं दाप्यो वणिग् दण्डं
<>च तत्समम् । अज्ञातौषधिमन्त्रस्तु यश्च व्याधेरतत्त्ववित् ।
<>रोगिभ्योऽर्थं समादत्ते स दण्ड्यश्चोरवद्भिषक् । कूटाक्ष-
<>देविनः क्षुद्रा राजलभ्यहराश्च ये! गणका वञ्चका-
<>श्चैव दण्ड्यास्ते कितवाः स्मृताः । अन्यायवादिनः
<>सभ्यास्तथेवोत्कोचजीविनः । विश्वस्तवञ्चकाश्चैव निर्वास्याः
<>सर्वएव ते । ज्योतिर्ज्ञानन्तथोत्पातमतिदित्वा तु ये
<>नृणाम् । श्रावयन्त्यर्थलोभेन विनेयास्ते प्रयत्नतः ।
<>दण्डाजिनादिभिर्युक्तमात्मानं दर्शयन्ति ये । हिंसन्ति
<>छद्मना नॄणां वध्यास्ते राजपूरुषैः । अल्पमूल्यञ्च
<>संस्कृत्य नयन्ति बहुमूल्यताम् । स्त्रीबालकान् वञ्ज-
<>यन्ति दण्ड्यास्तेऽर्थानुसारतः । हेमरत्नप्रबालाद्यान्
<>कृत्रिमान् कुर्वते तु ये । क्रेतुर्मूल्यं प्रदाप्यास्ते राज्ञा
<>तद्दिगुणं दमम् । मध्यस्थं वञ्चयन्त्येकं स्नेहलोभा-
<>दिना यदा । साक्षिणश्चान्यथा ब्रूयुर्दाप्यास्ते द्विगुण-
<>न्दममिति” । राजलभ्यः करविशेषः । मनुरपि “सर्व-
<>कण्टकपापिष्ठं हेमकारन्तु पार्थिवः । प्रवर्त्तमान
<>मन्याये छेदयेल्लवशः क्षुरैरिति ।” विष्णुरपि “द्यूते
<>च कूटाक्षदेविनां करच्छेदः” इति । अप्रकाशतस्कराणां
<>दण्डमाह सएव “उत्क्षेपकस्य सन्दंशश्छेत्तव्यो
<>राजपुरुषैः” । सदंशोऽत्र करः तथा च याज्ञवल्क्यः
<>“उत्क्षपकग्रन्थिभेदौ करसन्दशर्हीनकौ । कार्य्यौ
<>द्वितीयापराधे करपादैकहीनकाविति” । अङ्गुष्ठतर्ज-
<>ग्योर्ग्रन्थिमोचने साधकतमत्वेनात्र सन्दंशशब्देन
<>तयोर्ग्रहणम् । प्रथमापराधे तौ क्रमेण पाणि
<>सन्दंशाभाववन्तौ कर्त्तव्यौ, द्वितीयापराधे उभावप्येकपा-
<>णिपादाभावाबेतौ कर्त्तव्यावित्यर्थः । सन्धिभेत्तॄणां दण्ड-
<>माह मनुः “सन्धिम्भित्त्वा तु ये चौर्य्यं रात्रौ कुर्वन्ति
<>तस्कराः । तेषां छित्त्वा नृपो हस्तौ तीक्ष्णशूले निवेश-
<>येदिति” । तानिति शेषः । वृहस्पतिरपि “सन्धिच्छेदकृतो
<>ज्ञात्वा शूलमाग्राहयेत् प्रभुरिति” । आग्राहयेत् आरो-
<>पयेदित्यर्थः । पान्थमुषि दण्डमाह स एव “तथा
[Page2971-a+ 38]
<>पान्थमुषं वृक्षं गले बद्ध्वावलम्बयेदिति” । पान्थमुषं पथि-
<>लुण्ठकम् । ग्रन्थिभेदकस्य दण्डमाह मनुः “अङ्गुली
<>ग्रन्थिभेदस्य छेदयेत् प्रथमे ग्रहे । द्वितीये हस्तचरणौ
<>तृतीये बधमर्हतीति” । अङ्गुली तर्जन्यङ्गुष्ठौ । द्वितीये
<>हस्तस्य चरणस्य च छेदः तृतीये बध इत्यर्थः । अतएव
<>नारद आह” “प्रथमे ग्रन्थिभेदानामङ्गुष्ठहस्तयोर्बधः”
<>इति । स्त्रीहर्त्तुर्द्दण्डमाह व्यासः “स्त्रीहर्त्ता लोह
<>शपथे दग्धव्यो वै कटाग्निनेति” । पुंहर्त्तुर्दण्डमाह स
<>एव “नरहर्त्तुर्हस्तपादौ च्छित्त्वा स्थाप्यश्चतुष्पथे” इति ।
<>गोहर्त्तुर्दण्डमाह वृहस्पतिः “गोहर्त्तुर्नासिकां छित्त्वा
<>बद्धाम्भसि निमज्जयेदिति” । नारदः “सर्वस्वं हरतो
<>नारीं, कन्यां तु हरतो वधः । वाजिवारणलो-
<>हानां चाददीत वृहस्पतिरिति” । सर्वस्वमित्यनुषङ्गः ।
<>पशुहर्त्तुर्दण्डमाह व्यासः” “पशुहर्त्तुस्त्वर्द्धपादं
<>तीक्ष्णशस्त्रेण कर्त्तयेदिति” । पशुहर्त्ता पश्वनुसारेण
<>दण्डनीय इत्याह नारदः “महापशून् स्तेनयतो
<>दण्डमुत्तमसाहसम् । मध्यमपशून् पूर्वन्तु क्षुद्रपशून्
<>तथा हृतः इति । हृत इति पष्ठी । वन्दीग्रहादीनां
<>दण्डमाह याज्ञवल्क्यः “वन्दिग्रहांस्तथा वाजि
<>कुञ्जराणां च हारिणः । प्रसह्यघातिनश्चैव शूलमारो-
<>पयेन्नृपः” इति । अङ्गच्छेदादयः उत्तमसाहसत्वाद् ब्राह्मण
<>व्यतिरिक्तेषूत्तमद्रव्यापहारविषयाः “साहसेषु य
<>एवोक्तस्त्रिषु दण्डोमनीषिभिः । स एव दण्डः स्तेयेऽपि
<>द्रव्येषु त्रिष्वनुक्रमादिति” नारदेनोत्तमसाहसस्योचम-
<>द्रव्यविषयत्वेन व्यवस्थापनात्तेन क्षुद्रमध्यमद्रव्याक्षे-
<>पकादीनां तदनुरूपो न करच्छेदादिः । तस्करस्यापहृतं
<>धनन्तत्स्वामिने दापयित्वा दण्डः कर्त्तव्य इत्याह
<>याज्ञवल्क्यः “चौरं प्रदाप्यापहृतं घातयेद्विविधैर्बधैरिति”
<>धान्याद्यपहरणे दण्डमाह मनुः “धान्यं दशभ्य कुम्भे-
<>भ्यो हरतोऽभ्यधिकं बधः । शेषे त्वेकादशगुणं दाप्यस्तस्य
<>च तद्धनमिति” । कुम्भो विंशतिप्रस्थाः शेषे दशकुम्भाधि-
<>कान्न्यूने, तस्य धान्यस्वामिनः । रत्नहरणे दण्डमाह
<>स एव “मुख्यानाञ्चैव रत्नानां हरणे बधमर्हतीति” ।
<>स एव । “सुवर्णरजतादीनामुत्तमानाञ्च वाससाम् । पञ्चा-
<>शतस्त्वभ्यघिके हस्तच्छेदनमिष्यते । शेषे त्वेकादशगुणं
<>मूल्याद्दण्डं प्रकल्पयेत् । पुरुषाणां कुलीनानान्नारी-
<>णाञ्च विशेषतः” इति । अत्र सुवर्णादीनां संख्या कर्षमिते-
<>त्याहुः वृद्धाः इति मदनरत्ने । अत्राङ्गच्छेदादिदण्डो
[Page2971-b+ 38]
<>ब्राह्मणव्यतिरिक्तविषयः “सचिह्नं ब्राह्मणं कृत्वा
<>स्वराष्ट्राद्विप्रवासयेदिति” याज्ञवल्क्यस्मरणात् । चिह्नं
<>ललाटे श्वपदाकाराङ्कनम् । तथा च मनुः “गुरुतल्पे
<>भगः कार्य्यः सुरापाणे सुराध्वजः । स्तेये च श्वपदं
<>कार्य्यं ब्राह्मणस्य शिरः पुमानिति” । एतच्च प्रायश्चि-
<>त्तमकुर्वतां दण्डोत्तरकालं न तु प्रायश्चित्तं चिकीर्षताम् ।
<>“प्रायश्चित्तञ्च कुर्वाणाः सर्वे वर्णा यथोदितम् । नाङ्क्या
<>राज्ञा ललाटे तु दाप्यमुत्तससाहसमिति” मनुस्मर-
<>णात् । जात्यादिभेदेन च दण्डतारतम्यमाह स एव
<>“अष्टापाद्यन्तु शूद्रस्य स्तेये भवति किल्विषम् । षोडशैव-
<>तु वैश्यस्य द्वात्रिंशत् क्षत्रियस्य तु । ब्राह्मणस्य चतुः-
<>षष्टिः पूर्णं वापि शतम्भवेत् । द्विगुणा वा चतुःषष्टि
<>स्तद्दोषगुणवेदिनः” इति । यस्मिन्नपराधे यो दण्ड
<>उक्तः स शूद्रकर्त्तृके तस्मिन्नष्टगुणः दापनीयः वैश्यकर्त्तृके
<>षोडशगुणः, क्षत्रियकर्त्तृके द्वात्रिंशद्गुणः । ब्राह्मणकर्त्तृके
<>चतुःषष्ठिगुणः शतगुणो वा अष्टाविंशत्युत्तरशतगु-
<>णोवेत्यर्थः । माषान्यूनमूल्यानां क्षुद्राणां मूल्यात्
<>पञ्चगुणीदम इत्याह नारदः “काष्ठभाण्डतृणादीनां
<>मृण्मयानान्तथैव च । वेणुवैणवभाण्डानां तथा स्नाय्व-
<>स्थिचर्म्मणाम् । शाकानामार्द्रमूलानां हरणे फल-
<>मूलयोः । गोरसेक्षुविकाराणां तथा लवणतैलयोः । पक्वा-
<>न्नानां कृतान्नानां मत्स्यानामौषधस्य च । सर्वेषामल्पमूल्या-
<>नां मूल्यात्पञ्चगुणो दमः” इति । यत्पुनः क्षुद्रद्रव्यविषये
<>द्विगुणदण्डप्रतिपादकं मनुवचनम् “सूत्रकार्पासकि-
<>ण्वानां गोमयस्य गुडस्य च । दध्नः क्षीरस्य तक्रस्य पा-
<>नीयस्य तृणस्य च । वेणुवैणयभाण्डानां लवणानान्त-
<>थैव च । मृण्मयानां च हरणे मृदोभस्मन एव च ।
<>अजानां पक्षिणाञ्चैव लवणस्य वृतस्य च । मांसस्य
<>मधुनश्चैव यच्चान्यत् पशुसम्भवम् । अन्येषाञ्चैवमादीनां
<>मद्यानामोदनस्य च । पक्वान्नानाञ्च सर्वेषां तन्मूल्याद्-
<>द्विगुणोदमः” इति । तदल्पप्रयोजनविषयम् । पान्था-
<>दीनामल्पप्रयोजनद्रव्यापहरणे न दण्डः यथाह स
<>एव “द्विजोऽध्वगः क्षीणवृत्तिर्द्वाविक्षू द्वे च मूलके ।
<>आददानः परक्षेत्रान्न दण्डं दातुमर्हति । चणक
<>व्रीहिगोधूमयवानां मुद्गमाषयोः । अनिषिद्धैर्ग्रहीत-
<>व्या मुष्टिरेका पथि स्थितैः । तथैव सप्तमे भक्ते भक्तानि
<>षडनश्नता! अश्वस्तनविधानेन हर्त्तव्यं हीनकर्म्मणः”
<>इति । न केवलं चौरस्यैव दण्डः किन्त्वचौरस्यापि
[Page2972-a+ 38]
<>चौरोपकारिणः इत्याह याज्ञवल्क्यः “भक्तावकाशा-
<>ग्न्युदकमन्त्रोपक्तरणव्ययान् । दत्त्वा चौरस्य वा हन्तु
<>र्जानतो दम उत्तम” इति । भक्तम् अशनम् । अवकाशो-
<>निवासस्थानम् । अग्निश्चौरस्य शीतापनोदनाद्यर्थः ।
<>उदकन्तृषितस्य । मन्त्रः चौर्यप्रकारोपदेशः, उपकरणं
<>चौर्यसाधनम् । व्ययः अपहारार्थन्देशान्तरङ्गच्छतः पा-
<>थेयम् । एतानि चौरस्य हन्तुर्वा दुष्टत्वं जानन्नपि यः
<>प्रयच्छति तस्योत्तमसाहसोदण्ड इत्यर्थः । कात्यायनोऽपि
<>“चौराणां भक्तदा ये स्युस्तथाग्न्युदकदायिनः । दातारश्चैव
<>भाण्डानां प्रतिग्राहिण एव च । समदण्डाः स्मृता
<>ह्येते ये च प्रच्छादयन्ति तानिति” । चीरोपेक्षाकारिणं
<>प्रत्याह नारदः “शक्ताश्च य उपेक्षन्ते तेऽपि तद्दोषभा-
<>गिनः । उत्क्रोशताञ्जनानान्तध्रियमाणे धवे तथा ।
<>श्रुत्वा ये नामिधावन्ति तेऽपि तद्दोषभागिनः”
<>इति । द्रव्यभेदेन चौर्य्यप्रायश्चित्तं प्रायश्चित्तशब्दे
<>दृश्यम् । तत्कर्म्मविपाकश्च कर्म्मविपाकशब्दे १७४२ पृ०
<>दृश्यः ।
<LEND>
