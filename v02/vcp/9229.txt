<L>9229<pc>1175,a<k1>उद्दीपन<k2>उद्दीपन
उद्दीपन¦ न० उद् + दीप--णिच्--ल्युट् । १ प्रकाशने, २ उत्ते-
[Page1175-b+ 38]
जने च । ल्यु । अलङ्कारोक्ते रसाद्युद्दीपके “उद्दीपन-
विभावास्ते रसमुद्दीपयन्ति ये” “रत्याद्युद्बोधकालोके
विभावाः काव्यनाट्ययोः । आलम्बनोद्दीपनाख्यौ तस्य भेदा
बुभौ स्मृतौ” आलम्बनस्य चेष्टाद्या देशकालाद-
यस्तथा” सा० द० उक्ते आलम्बनस्य ३ चेष्टादौ विभावे
यथा शृङ्गारे रसे “चन्द्रचन्दनरोलम्बरुताद्युद्दीपनं मतम्”
हासे “विकृताकारवाक्चेष्टं यदालोक्य हसेज्जनः । तद-
त्रालम्बनं प्राहुस्तच्चेष्टोद्दीपनं मतम्” । करुणे “शोऽ-
कोऽत्र स्थायिभावः स्याच्छोच्यमालम्बनं मतम् । तस्य दाहा-
दिकावस्था भवेदुद्दीपनं पुनः” । वीरे “आलम्बनविभा-
वास्तु विजेतव्यादयोमताः । विजेतव्यादिचेष्टाद्यास्तस्यो-
द्दीपनरूपिणः” । भयानके “यस्मादुत्पद्यते भीतिस्त-
दत्रालम्बनं मतम् । चेष्टा घोरतरास्तस्य भवेदुद्दीपनं पुनः” ।
जुगुप्सायाम् “दुर्गन्धमांसपिशितमेदांस्यालम्बनं मतम् ।
तत्रैव कृमिपाताद्यमुद्दीपनमुदाहुतमु” । अद्भुते “पीत-
वर्णो, वस्तु लोकातिगमालम्बनं मतम् । गुणानां तस्य
महिसा भवेदुद्दीपनं पुनः” । शान्ते “परमात्मस्वरूप वा
तस्यालम्बनमिष्यते । पुण्याश्रमहरिक्षेत्रतीर्थरम्यवनादयः ।
महापुरुषसङ्गाद्यास्तस्योद्दीपनरूपिणः” सा० द० ।
<LEND>
