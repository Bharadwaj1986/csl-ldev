<L>1933<pc>0177,a<k1>अनुपात<k2>अनुपात
अनुपात¦ पु० अनुरूपः त्रैराशिकेन पातः । पाटीगणितोक्तेन
त्रैराशिकेन युक्तसंख्यापाते । “पुरान्तरं चेदिदमुत्तरं स्यात्
तदक्षविश्लेषलवैस्तदा किम्? । चक्रांशकैरित्यनुपात-
युक्त्या युक्तं निरुक्तं परिधेः प्रमाणम्” सि० शि० ॥ “निरक्ष-
देशः स्वदेशाद्यथा यथा दक्षिणतो भवति तथा तथा खस्व-
स्तिकाद्विषुवद्वृत्तं नतम् तयोरन्तरेऽक्षांशाः । ते च
निरक्षदेशजापसारयोजनैरनुपातेनोत्पद्यन्ते । अतः कस्मिं-
श्चित् पुरेऽक्षांशान् ज्ञात्वा तस्मात् पुरादुत्तरतोऽन्यस्मिन्
पुरे ज्ञेयाः । ततस्तेषामन्तरांशैः पुरान्तरयोजनैश्चानुपातः ।
यद्यन्तरांशैः पुरान्तरयोजनानि लभ्यन्ते तदा चक्रांशैः ३६०
किमिति फलं भूपरिधियोजनानि” इति प्रमि० । तदा-
नयनञ्च “प्रमाणमिच्छा च समानजाती आद्यन्तयोः स्तः,
फलमन्यजाति मध्ये, तदिच्छाहतमाद्यहृत् स्या” दित्युक्त
त्रैराशिकरीत्या अन्तरयोजनसंख्याङ्केन राशिचक्रसंख्या-
३६० ऽङ्के गुणिते पुरान्तरयोजनाङ्केन विभक्ते लब्धं
परिधिमानसंख्या । पश्चात्पतने च । अनुगतः पातं
राहुंरूपग्रहभेदम् । पातग्रहानुगते । अनु + पत--णिच्
णमुल् । पश्चाद्पातयित्वेत्यर्थे अव्य० । किन्तु कर्म्मोपपदेन
सह “अमैवाव्ययेनेति” पा० नित्यसमासः “लतानुपातं
कुसुमान्यगृह्णादिति” भट्टिः ।
<LEND>
