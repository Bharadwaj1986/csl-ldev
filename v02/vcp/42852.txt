<L>42852<pc>5074,a<k1>शक्ति<k2>शक्ति
शक्ति¦ स्त्री शक--क्तिन् । १ सामर्य्ये २ स्त्रीदेवतायां देवी-
मूर्त्तौ । न्यायाद्युक्ते कारणनिष्ठे कार्य्योत्पादनयोग्ये
३ धर्मभेदे । ३ शव्दनिष्ठे अर्थवोधकतारूपे बोध्यत्वप्रकार-
केच्छाविषयत्वरूपे वृत्तिभेदे शर्वलाख्ये ४ अस्त्रभेदे च अमरः ।
मीमांसकमते शक्तिः पदार्थान्तरम् यथोक्तम् अनुमा० चि० ।
“स्यादेत् ईश्वरवत् कार्य्येणैव शक्तिरप्यनुमीयते तथा हि-
यादृशादेव करानलसंयोगाद्दाहो जायते तादृशादेव सति
प्रतिबन्धके न जायते अतो यदभावात् कार्य्याभावस्तद्व-
ह्न्यादावभ्युपेयं तेन विना तदभावात् यत्तद्भावानु-
पपत्तेर्व्यतिरेकमुखेन शक्तिसिद्धिः” । न्ययमते तन्निरा-
सस्तत्रैव ईश्वरवादग्रन्थे दर्शितो यथा
“तृणारणिमणिफुत्कारादिव्यक्तीनामानन्त्येन प्रतिव्यक्ति
भावहेतुजानन्तशक्तिस्वीकारे गौरवं तावदनन्तव्यक्तिजन्या-
वान्तरवह्निव्यक्तिषु जातित्रयकल्पने लाघवमिति तदेव
कल्प्यते । न च जातौ योग्यानुपलन्धिबाधः गोमयप्रभव-
वृश्चिकयोर्वा पाटलत्वकपिलत्वव्यङ्ग्यवैजात्यस्य प्रत्यक्ष-
सिद्धत्वात् तृणजन्यनानावह्निषु तृणजन्यत्वज्ञानानन्तरं
मणिजन्यव्यावृत्त्याऽनुगतबुद्धिरस्त्रि जातिविषया । तृण-
जन्यत्वेनोपाधिनाऽसाविति चेन्न बाघकं विनानुगतबुद्धे-
[Page5074-b+ 38]
स्तद्व्यङ्ग्यजातिविषयत्वनियमात् । न च गोमयवृश्चिक-
प्रभववृश्चिकजातिपरम्परायामनगतजात्यापत्तिः गोमय-
जन्यवृश्चिकप्रभवत्वजातेः सत्त्वात् वह्निमात्रे च दाहस्पर्श
वानवयकः तत्संयोगः सेवनादिश्च कारणानि न तु
तृणादिकं विनापि, तदुत्पत्तिप्रसङ्गः विशेषसामग्रीमा-
दायैव साध्यसामग्र्याजनकत्वात्” ।
एवमाधेयशक्तिरपि मीमांसकमतेन पूर्वपक्षीकृत्य तत्र
निरस्ता यथा तच्च प्रोक्षणप्रतिष्ठाशब्दयोर्दर्शितम् अधिकं
किञ्चिदत्र प्रदर्श्यते यथा
“कामिनीचरणामिघातदोहदादिभिरशोकपुष्पोत्कर्षदर्श-
नादपि नाधेयशक्तिः समयविशेषावच्छिन्नचरणदोहा
दिसंयोगध्वंसस्यैव कारणत्वात् चरणाभिधाताकृष्टभागा-
न्तजनितवृक्षादेव वा तदुपपत्तिः कालान्तरे पुष्पाद्युत्क-
र्षात् । दुःखावयवोपचयावश्यम्भावेन वृक्षभेदावश्यकत्वात् ।
नापि ताम्बकांस्यादावम्लभस्मसंयोगादिजन्यशुद्धिरूपा
आधेयशक्तिः तत्संयोगध्वंसस्य संयोगसमानकालीना-
स्पृश्यस्पर्शादिप्रतियोगिकयावदनादिसंसंर्गाभावसहितस्य
शुद्धिपदार्थत्वात् । भस्मादिसंयोगजनितः कांस्याद्युपभोक्तृ
निष्ठः संस्कार एव शुद्धिरित्यन्थे । अभिमन्त्रितपयः
पल्लवादावपि समयविशेषावच्छिन्नाभिमन्त्रणध्वंस एव
व्यथाद्यपनायकः तत्तन्मन्त्रदेवतासन्निधिरेव वा । कल-
मवीजाटीनामापरमाण्वन्तभङ्गे तत्र चावान्तर-
जात्यभावे नियतकलमजातीयादिसिद्धिरपि । परमाणु-
षाकजविशेषादेव कार्य्यवृत्तिरूपादि सजातीयस्य पूर्बरूपा-
दिविजातीयस्य परमाणौ पाकजरूपादैरुभयासिद्धत्वात्
यथा हि कमलवीजं यवादिजात्या व्यावर्त्त्यते तथा
तत्परमाणवोऽपि पाकजैरेव । एवं माघकर्षणजनितात्
परमाणुपाकपरम्पराविशेषादेव हैमन्तिकशस्योत्पत्तिः ।
एतेन लाक्षारसावसेकादयो वाख्याताः । निमित्तविशेष-
जनितपाकजात्तत्फलविशेषः यथा हारीतमांसं हरिद्रा-
मलसाधितमुपयोगात् सद्योष्यापादयति नान्यथा साधि-
तमित्यादि । यत्र च तोयतेजोवायुषु न पाकजोविशेष-
स्तत्रोद्भवानुद्गवद्रवकठिनत्वादयोविशेषास्तत्तदुपनायकादृ-
ष्टविशेषादेव । तुलादौ चाधिवासपूर्वकतुलारोहणसामग्री
तुल्यस्य सत्यासत्यप्रतिज्ञत्वसहिता प्राचीनाधर्माधर्मफले
तज्जयमङ्गौ जनयति । यद्वा अयं निष्पापः पापवान्
वेति तुलारूढाभिशस्तज्ञानविशेषसहिता सा तथा, त-
दाहुः, “तांस्तु देवाः प्रपश्यन्ति स्वश्चैबान्तरपुरुषः” इति
[Page5075-a+ 38]
अथ वा प्रतिज्ञाशुद्ध्यशुद्धी अपेक्ष्य तया घर्माधर्मौ ज-
न्येते ताभ्याञ्च जयपराजयौ सत्यासत्यप्रत्यभिज्ञाभिशस्त-
तुलारोहणस्येष्टानिष्टफलत्वे नार्थतो विधिनिषेधात् । अ-
भिशस्तः सत्यपतिज्ञोविजयकामस्तुलामारोहेदित्यसत्यप्र-
तिज्ञो न तुलामारोहेदिति श्रुतेरुन्नयनात् । यद्वा तया
दवतासन्निधिः क्रियते ताश्च कर्मानुरूपलिङ्गमभिव्यञ्ज-
यन्ति” । तत्र च शक्तिपदार्थस्वरूपादिकमुक्तं यथा
“कस्तर्हि शक्तिपदार्थः कारणत्वं तच्च स्वस्वव्याप्येतरस-
कलसंपत्तौ कार्य्याभावव्यापकाभाबाप्रतियोनित्वम् । अथ
वा यत्र कार्य्याभावव्याप्यता इतराभावावच्छिन्ना तत्का-
रणवीजे अङ्कुराभावव्याप्यता न वोजत्वेनावच्छिद्यते
इतरसमवधाने सति वोजादङ्कुरसत्त्वात्, किन्त्वि तरा-
भावेनावच्छिद्यते इतराभावावच्छिन्ना तत्कारणवीजे अ-
ङ्कुराभावव्याप्यता न वीजत्वेनावच्छिट्यते इतराभावे
वीजस्याङ्कुराभावनियमात् । शिलाशकलेष्वङ्कुरामाव-
व्याप्यता शिलात्वेनैषावच्छिद्यते । यद्वा अन्यासमवधाना-
वच्छिन्नकार्य्यानुत्पत्तिव्याप्यत्वं कारणत्वं, रासभादेः का-
र्य्याभावव्याप्यया अन्यासमवधानस्य वैयर्थ्येनानवच्छेदक-
त्वात् । अनन्यषासिद्धनियतपूर्ववर्त्तिजातीयत्वं वा तत्त्वम् ।
अन्यथासिद्धञ्च त्रिधा येन सहैव यस्य यं प्रति पूर्व-
वर्त्तित्वमवगम्यते, यथा घटं प्रति दण्डरूपस्य, (१) अन्यं
प्रति पूर्ववर्त्तित्वे ज्ञाते एव यं प्रति यस्य पूर्ववर्त्तित्व-
मवगम्यते यथा शब्दं प्रति पूर्ववर्त्तित्वे ज्ञाब एव ज्ञानं प्र-
त्याकाशस्य (२) । अन्यत्र कॢप्तनियतपूर्ववर्त्तिन एव कार्य्य-
सम्भवे तत्सहभूतत्वम् (३) यथा गन्धवति गन्धागुत्पादा-
दुगन्धं प्रति तत्प्रागभावस्य नियतपूर्ववर्त्तित्वकल्पनात्
पाकजस्थले गन्घं प्रति रूपादिप्रागभावादीनामप्यन्यथा-
सिद्धत्वम् एतत्त्रितयव्यतिरेके नियतपूर्ववर्त्तित्वं कारण-
त्वम् । यागापूर्वयोस्तु यागपूर्ववर्त्तित्वेऽवगते न त्वगम्य-
माने यत्र जन्यस्य पूर्ववर्त्तित्वेऽवगते जनकस्य पूर्वभावो-
ऽवगम्यते तत्र जन्येन जनकस्यान्यथांसिद्धिः । यत्र च
जनकस्य तथात्वेऽवगते जन्यस्य पूर्वभावावगतिस्तत्र तद्-
द्वारा तस्य जनकत्वमेव । दण्डसंयोगभ्रमणयोस्तु युग-
पदेव पूर्वभावितत्वग्रहः । स्वस्वानन्तरोत्पत्तिकसकलसम-
वधाने सत्यपि यस्याभावात् कार्य्यं न जायते सति च
जायते तज्जातीयं प्रति तदनन्यथासिद्धम् । अनन्यथा-
सिद्धनियतपूर्बवर्त्तित्वं कारणत्वमित्यन्यै तन्न ईश्वरतद्-
बुद्ध्यादीनामसंग्रहात् तद्ज्वतिरेकस्य तत्समवधान-
[Page5075-b+ 38]
व्यतिरेकस्य वाऽभावात् । कार्य्यस्यान्यथानुपपद्यमानताव्य-
वस्थाप्यत्वं वाऽनन्यथासिद्धम् । नन्वेवमतिरिक्तशक्तौ
साधकबाधकप्रमाणाभावान्नित्यं संशयः न च साधका-
भावस्य बाधकत्वं बाधकाभावस्य साधकत्वादिति चेन्न
साधकाभावेन वह्नावन्यत्र सिध्यतीन्द्रियधर्माभावसाधने
लाधवं बाधकाभावेनातीन्द्रियधर्मसाधने गौरवमिति
साधकाभावात्तदभाव एव सिध्यतीति” ।
“इच्छा क्रिया तथा ज्ञानं गौरी ब्राह्मी तु वैष्णवी ।
त्रिधा शक्तिः स्थिता यत्र तत्परं ज्योतिरोमति” गोरक्षसं० ।
सत्त्वरजस्तमोगुणत्रयाधीने ईश्वरस्य क्रमेण ज्ञानेच्छा-
क्रियारूपे ७ शक्तित्रये । “एषा त्रिशक्तिरुद्दिष्टा नर-
सिद्धान्तगामिनी । एषा श्वेता परा सृष्टिः सात्त्विको
ब्रह्मसंस्थिता । एषैव रक्ता रजसि वैष्णवी परिकीर्त्तिता ।
एषैव कृष्णा तमसि रौद्री देवी प्रकीर्त्तिता । परमात्मा
यथा देव एकएव त्रिधार्पितः । प्रयोजनवशाच्छक्तिरेकैव
त्रिविधाऽभवत्” वराहपु० । प्रकृतिशक्तिश्च ईश्वरस्य
सृष्टिकर्त्तृत्वप्रवर्त्तिता “शिवः शक्त्या युक्तो यदि भवति
शक्तः प्रभवितुम्” आमन्दल० । तन्त्रोक्ते ५ पीठाधिष्टा-
तृदेवताभेदे देवभेदे पीठशक्तयो भिन्नास्तन्त्रसारादौ उक्ताः ।
राज्ञां प्रभावोत्साहमन्त्रजाते ६ सामर्ध्ये च अमरः ।
८ गौर्य्यां मेदि० ९ लक्ष्म्यां शब्दमा० ।
वृत्तिभेदशक्तिश्च अर्थबोधानुकूलः पदपदार्थसम्बन्धः स च
इदं पदममुमर्थं बोधयतु, अस्मात् शब्दादयमर्थो बोद्धव्य
इत्येवंरूपः इच्छात्मकः सङ्केतः, घटादिपदार्थविशेष्यक
घटादिपदजन्यबोधविषयताप्रकारकेच्छाषिषयोवा । मी-
मांसकास्तु अभिधा नाम पदार्थान्तरं सङ्केतग्राह्यं शक्ति-
रित्याहुः । पदपदार्थयोः सम्बन्धान्तरं शक्तिरिति शा-
ब्दिकाः । सा च शक्तिस्त्रिविधा रूढिर्योगः योगरूढिश्चेति
तत्राद्या घटादिपदेषु, द्वितीया पाचकादिपदेषु, तृतीया
पङ्कजादिपदेषु । प्राभाकरमते शक्तिर्द्विविधा अनुभाविका
स्मारिका च तत्राद्या कार्य्यत्वान्विते, द्वितीया तु जातौ ।
तत्र गवादिपदानां जात्याकृतिविशिष्टव्यक्तौ शक्तिरिति
नैयायिकाः । व्यक्तावेव शक्तिरिति नव्याः । जात्था-
कृतिव्यक्तिषु तिसृषु शक्तिरिति वैयाकरणाः जातावेव
शक्तिर्व्यक्तेर्भानं त्वाक्षेपादिति भाट्टादयः । जातौ थ्यक्तौ
चोभयत्र शक्तिः किन्तु जात्यंशे ज्ञाता व्यक्त्यंशे स्वरूप-
सती प्रत्यायिकेति । कार्य्यान्वितव्यक्तौ शक्तिरिति प्राभा-
कराः । धातोस्तु फलावच्छिन्नव्यापारे शक्तिरिति
[Page5076-a+ 38]
नैयायिकाः । फल एव शक्तिरिति मण्डनादयः ।
व्यापारे शक्तिरिति रत्नकोषकृत् । आख्यातस्य कृतौ
शक्तिरिति नैयायिकाः । कर्त्तरि शक्तिरिति शाब्दिकाः ।
व्यापारमात्रे शक्तिरिति मीमांसकाः । चतुर्विधविषय-
त्वात् तस्याश्चातुर्विध्यं शब्दश० प्र० अलङ्कारिमते दर्शितं
यथा
“जातिद्रव्यगुणस्पन्दैर्धर्मैः सङ्केतवत्तया । जातिशब्दादि-
भेदेन चातुर्विध्यं परे जगुः” । गोगवयादीनां गोत्वा-
दिजात्या, पश्वाद्यादीनां लाङ्गूलधनादिद्रघ्येण, धन्यपि-
शुनादीनां पुण्यद्वेषादिगुणेन चलचपलादीनाञ्च श-
ब्दानां कर्मणावच्छिन्नशक्तिमत्त्वाच्चातुर्विध्यमेब रूढाना-
मिति तदुक्तं दण्ड्याचार्यैः “शब्दैरेव प्रतीयन्ते जाति-
द्रव्यगुणक्रियाः । चातुर्विध्यादमीषान्तु शब्द उक्तश्चतु-
र्विधः” इति ।
तदेतन्निरासितं तत्रैव “तदेतज्जडमूकमूर्खादीनामन्यशू-
न्यादीनाञ्च शब्दानामपरिग्रहापत्त्या परित्यक्तमस्माभिः” ।
<LEND>
