<L>7312<pc>0772,b<k1>आयाम<k2>आयाम
आयाम¦ पु० आ + यम--भावे घञ् । दीर्घपरिमाणभेदे “अणु-
महध्रस्वदीर्घभेदात् परिमाणचातुर्विध्यमिति वैशेषि-
कादयः स्वीचक्रुः । अणुमहद्रूपं परिमाणद्वयमिति
साङ्ख्याः ह्रस्वदीर्घयोर्महत्त्वरेवान्तर्भावात् । तत्र अल्प-
संख्यकावयवत्वमणुत्वम् अधिकावयवजन्यत्वं महत्त्वम् तेषु च
अवयवप्रचयेषु ययोः पार्श्वयोराधिक्यं तत्र दीर्घत्व-
व्यवहारः यत्र च पार्श्वयोरल्पत्वं तत्र विस्तीर्ण्णत्वं ह्रस्वत्वं
च व्यवह्रियते “अस्थूलमनण्वह्रस्वमदीर्घमिति” श्रुतौ च
अवान्तरभेदमाश्रित्यैव परिमाणचातुर्विध्योक्तिर्द्रष्टव्या अस्य
गुणमात्रवाचित्वम् न तुं अणुमहदादिवत् गुणगुण्युभयवा-
चकत्वमपि इतिभेदः । “आयामवद्भिः करिणां घटाशतैः”
माघः “यावानूर्द्ध्व बाहुकः पुरुषस्तावदायामः” आश्व० गृ०
“यस्यचायामः” पा० “शीतवृद्धतरायामास्त्रियामा यान्ति
साम्प्रतम्” रामा० । आ + यम + णिच्--अच् । २ नियमने
प्राणायामः प्राणवायोर्नियमनम् “प्राणायामैस्त्रिभिः
पूतस्तत ओङ्कारमर्हति” “एकाक्षरं परं ब्रह्म प्राणा-
यामः परं तपः” मनुः । आयामोऽस्त्यस्य बला० वा
इनि पक्षे मतुप् । आयामी आयामवान् आयामयुक्ते
त्रि० स्त्रियां ङीप् । यामशब्दस्याङा मर्य्यादायाम्
अव्ययीभावः । ३ प्रहरपर्य्यन्ते अव्य० ।
<LEND>
