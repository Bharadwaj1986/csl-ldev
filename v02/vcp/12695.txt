<L>12695<pc>1839,b<k1>कषायपाक<k2>कषायपाक
कषायपाक¦ पु० सुश्रुतोक्ते द्रव्यविशेषाणां क्वाथभेदे । तत्-
प्रकारो यथा “केचिदाहुस्त्वक्पत्रमूलादीनां भागन्तच्च-
तुर्गुणजलमावाप्य, चतुर्भागावशेषं निःक्वाथ्यापहरेदित्येषः
कषायपाककल्पः” इति परमतमुक्त्वा “एतत्तु न सम्यक्” इति
तन्मतं दूषयित्वा द्रव्यपरिमाणभेदं दर्शयित्वा च “तत्रान्य-
तमषरिमाणसम्मितानां यथायोगं त्वक्पत्रमूलादीनामात-
पपरिशोषितानां छेद्यानि खण्डशश्छेदयित्वा, भेद्यानि
अणुशोभेदयित्वाऽवकुट्याष्टगुणेन षोडशगुणेन वा जलेनाभि-
षिच्य स्थाल्यां चतुर्भागावशिष्टं क्वाथयित्वाऽपहरेदित्येष
कषायपाककल्पः” इति स्वमतेनोक्त्वा पक्षान्तरमप्युक्तम्
“अथ वा तत्रोदकद्रोणे त्वक्पत्रमूलादीनां तुलामावाप्य-
चतुर्भागावशिष्टं निःक्वाथ्यापहरेदित्येष कषायपाककल्पः”
इति, । अयञ्च कल्पो विशेषानुक्तविषये विशेषनिर्देशे तु
तथैव ग्राह्यः” यथाह तत्रैव “स्नेहभेषजतीयानां प्रमाणं
यत्र नेरितम् । तत्रायं विधिराख्येयो निर्दिष्टे तत्तदेव तु ।
अनुक्तद्रव्यकार्य्ये तु सर्वत्र सलिलं मतम् । कल्कक्वाथाव-
निर्देशे गणात्तस्मात् विनिर्देशेत्” ।
<LEND>
