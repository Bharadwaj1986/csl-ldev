<L>9570<pc>1210,a<k1>उपदेश<k2>उपदेश
उपदेश¦ पु० उप + दिश--घञ् । १ अनुशासने, २ हितकथने,
<>प्रवर्त्तकवाक्ये च । “चन्द्रसूर्य्यग्रहे तीर्थे सिद्धक्षेत्रे
<>शिवालये । मन्त्रमात्रप्रकथनमुपदेशः सौच्यते” म०
<>त० रामार्च्चनचन्द्रिकोक्ते ३ दीक्षाभेदे । तद्विस्तारस्तु
<>तन्त्रसारे कलावत्यादिदीक्षाप्रकरणे दृश्यः । तदशक्तौ तु
<>“तत्राप्यशक्तः कश्चिच्चेदब्जमभ्यर्च्य साक्षतम् । तदम्बु नाभि-
<>षिच्याष्टवारं मूलेन के करम् । निधायाष्टौ जपेत् कर्ण्णे
<>उपदेशे त्वयं विधिः” । विश्वसारतन्त्रोक्तः प्रकारोऽनु-
<>ष्ठेयः । अब्जम् शङ्खं के मस्तके । “यथासंख्य मुपदेशः समा-
<>नाम्” पा० । “बधनिर्धूतशापस्य कबन्धस्योपदेशतः” रघुः ।
<>“स्थिरोपदेशामुपदेशकाले” “तपस्विनामप्युपदेशतां गतम्”
<>कुमा० । “आर्षं धर्म्मोपदेशञ्च वेदशास्त्राविरोधिना ।
<>यस्तर्केणानुसंधत्ते स धर्म्मं वेद नेतरः” । “धर्म्मोपदेशं
<>दर्पेण विप्राणामस्य कुर्व्वतः” मनुः । प्रायश्चित्तोपदेश
<>प्रकारस्तु मिता० दर्शितो यथा । “विख्यातदोषः कुर्व्वीत
<>पर्षदोऽनुमतं व्रतम्” या० स्मृ० । “योदोषो यावत्कर्त्तृ-
<>सम्याद्यस्ततोऽन्यैर्विख्यातो विज्ञातो दोषो यस्यासौ पर्ष-
<>दुपदिष्टं व्रतं कुर्य्यात् । यद्यपि स्वयं सकलशास्त्रार्थ-
<>विचारचतुरस्तथापि पर्षत्समीपमुपगम्य तया सह विचार्य
<>तदनुमतमेव कुर्य्यात् । तदुपगमने चाङ्गिरसा विशेष
<>उक्तः । “कृते निःसंशये पापे न भुञ्जीतानुपस्थितः ।
<>भुञ्जानो वर्द्धयेत् पापं यावन्नाख्याति पर्षदि । सचेलं
<>वाग्यतः स्नात्वा क्लिन्नवासाः समाहितः । पर्षदोऽनुमतस्तच्च
<>सर्व्वं विख्यापयेन्नरः । व्रतमाधाय भूयोऽपि तथा स्नात्वा
<>व्रतञ्चरेदिति” । विख्यापनञ्च पर्षद्दक्षिणादानानन्तरं
<>कार्य्यम् । यथाह पराशरः । “पापम्प्रख्यापयेत्पापी दत्त्वा
<>धेनुन्तथा वृषमिति” । एतच्चोपपातकविषयम् । महा-
<>पातकादिष्वधिकङ्कल्प्यम् । यत्तूक्तम् । “तस्माद्द्विजः प्राप्त
<>पापः सकृदाप्लुत्य वारिणि । विख्याप्य पापं वक्तृभ्यः कि-
<>ञ्चिद्दत्त्वा व्रतञ्चरेदिति” । तत्प्रकीर्णकविषयम् । पर्ष-
<>त्स्वरूपञ्च मनुना दर्शितम् । “त्रैविद्योहैतुकस्तर्की निरुक्तो
<>धर्म्मपाठकः । त्रयश्चाश्रमिणः पूर्व्वे पर्षदेषा दशावरा” ।
<>हैतुकोमीमांसार्थतत्त्वज्ञः । तर्की न्यायशास्त्रकुशलः ।
<>तथान्यदपि पर्षद्द्वयन्तेनैव दर्शितम् । “ऋग्वेदविद्य-
<>जुर्वेदी सामवेदविदेव च । त्र्यवरा पर्षद्विज्ञेया धर्म्म-
<>संशयनिर्ण्णये” इति । तथा । “एकोऽपि वेदविद्धर्मं यं व्यव-
<>स्येत्समाहितः । स ज्ञेयः परमोधर्म्मो नाज्ञानामुदितो
<>ऽयुतैरिति” । आसाञ्च पर्षदां सम्भवापेक्षया व्यवस्था ।
[Page1210-b+ 38]
<>महापातकाद्यभेक्षया वा । यत्तु स्मृत्यन्तरेऽभिहितम् ।
<>“पातकेषु शतम्पर्षत्सहस्रं महदादिषु । उपपापेषु पञ्चा-
<>शत्स्वल्पे स्वल्पा तथा भवेदिति” । तदपि महापातकादिदी-
<>षानुसारेण पर्षदो गुरुलघुभावप्रतिपादनपरं न पुनः
<>संख्यानियमार्थं मन्वादिमहास्मृतिविरोधप्रसङ्गात् । तथा
<>देवलेन चात्र विशेषो दर्शितः । “स्वयन्तु ब्राह्मणा
<>ब्रूयुरल्पदोषेषु निष्कृतिम् । राजा च ब्राह्वणाश्चैव मह-
<>त्सु सुपरिक्षितमिति” । तया च पर्षदा अवश्यं व्रतमुपदेष्ट
<>व्यम् । “आर्त्तानां मार्गमाणानाम्प्रायश्चित्तानि ये द्विजाः ।
<>जानन्तो न प्रयच्छन्ति ते यान्ति समतां तु तैः” इत्यङ्गिरः-
<>स्मरणात् । तथा तया पर्षदा ज्ञात्वैव व्रतमुपदेष्ट-
<>व्यम् । “अज्ञात्वा धर्म्मशास्त्राणि प्रायश्चित्तन्ददाति यः ।
<>प्रायश्चित्ती भवेत् पूतः किल्विषम्पर्षदं व्रजेदिति” वशिष्ठ
<>स्मरणात् । क्षत्रियादीनान्तु कृतैनसां धर्मोपदेशे विशेषोऽङ्गिर
<>सा दर्शितः । “न्यायतो ब्राह्मणः क्षिप्रं क्षत्रियादेः कृतै-
<>नसः । अन्तरा ब्राह्मणं कृत्वा व्रतं सर्व्वं समादिशेत् ।
<>तथा शूद्रं समासाद्य सदा विप्रपुरस्सरम् । प्रायश्चित्त-
<>म्प्रदातव्यञ्जपहोमविवर्जितमिति” । तत्र च यागाद्यनुष्ठान-
<>शीलानाञ्जपादिकं वाच्यमितरेषान्तु तपः । “कर्म्मनिष्ठास्त-
<>पोतिष्ठाः कदादित् पापमागताः । जपहोमादिकन्तेभ्यो
<>विशेषेण प्रदीयते । ये नामधारका विप्रा मूर्खा धनविव-
<>र्ज्जिताः । कृच्छ्रचान्द्रायणादीनि तेभ्योदद्याद्विशेषतः”
<>तत्र च सत्येशपूजनप्रदक्षिणे कर्त्तव्ये इति विधानपरिजा-
<>तादयः तन्मूलं तत्र दृश्यम् । मत्कृततुलादानादिपद्धतौ
<>च प्रायश्चित्तप्रकरणे तत्प्रकारोदृश्यः । प्रा० त० “तोष-
<>यित्वा द्विजोत्तमान्” देवलवचने तोषयित्वेति श्रवणात्
<>तस्यानतिकरत्वेन तद्ग्रहणे न दोषः प्रायश्चित्तद्रव्यग्रहणे
<>च दोष इति” व्यवस्थापितम् । प्रा० वि० तत्प्रपञ्चितं यथा
<>“नन्वेतद्द्रव्यग्रहणस्य पापजनकत्वे प्रमाणं नास्ति । न च
<>पापक्षयार्थत्वात् पापजनकत्वं, प्रमाणाभावात् तुलापुरुष
<>प्रतिग्रहस्यापि गर्हितत्वापत्तेः । तत्र च “अथातः संप्रव-
<>क्ष्यामि महापातकनाशनम्” इत्यनेन पापक्षयश्रवणात् ।
<>अथ प्रायश्चित्तश्रवणात् पापजनकत्वं यथा याज्ञवल्क्यः ।
<>“पात्रे धनं वा पर्य्याप्तं दत्त्वा शुद्धिमवाप्नुयात्” आदातुश्च
<>विशुद्ध्यर्थमिष्टिर्वैश्वानरी स्मृता” । एतस्य महापातकविष-
<>यत्वादन्यस्य गर्हितत्वं न स्यात् । अत एव “नाददीत नृपः
<>साधुर्म्महापातकिनोधनमिति” राज्ञोधनग्रहणनिषेधो
<>महापातक एव मनुनोक्तः । पतितद्रव्यग्रहणस्यैव
[Page1211-a+ 38]
<>पापजनकचम् “पतितानां गृहं गत्वा भुक्त्वा च प्रतिगृह्य
<>चेति” वृहस्पतिवचनादिति चेन्न पातकेतरप्रायश्चित्त
<>द्रव्यस्य ग्राह्यत्वापत्तेः उच्यते । “आदातुर्विशुद्ध्यर्थमिति”
<>महापातके श्रवणेऽपि लाघवात् सामान्यश्रुतिरेव कल्पनीया
<>पापक्षयमात्रसाधनत्वेन यदुत्सृष्टं तत् प्रायश्चित्तद्रव्यं न
<>ग्राह्यमिति, होलाकाधिकरणन्यायात् । अत एव न तुला-
<>पुरुषादावतिव्याप्तिस्तस्य पापक्षयमात्रफलत्वाभावात्
<>स्वर्गादिफलस्यापि तस्य श्रुतत्वात् अत उक्तयाज्ञवल्क्यवचना-
<>न्महापातकिप्रायश्चित्तद्रव्यग्रहे सकृत्कृते वैश्वानरीष्टिः ।
<>अत्यन्तावृत्त्या द्रव्यत्यागश्च जले क्षेपणीयः ब्रह्मचारिणे वा
<>देयः । यद्यपि प्रायश्चित्तेतरपतितद्रव्यग्रहणे वृहस्पतिना
<>चान्द्रायणमासोपवासौ विहितौ तथापि तावभ्यासविषयौ
<>ज्ञेयौ लघुपापप्रायश्चित्तद्रव्यग्रहणे तु “यद्गर्हितेनार्जय-
<>न्ति कर्भणा ब्राह्मणा धनम् । तस्योत्सर्गेण शुद्ध्यन्ति जप्येन
<>तपसैव चेति” मनूक्तगायत्रीसहस्रजपमासैकगोष्ठवासपयः
<>पानव्रतमाचरणीयम् । लघुतरपापप्रायश्चित्तग्रहणे तु “प्रति-
<>गृह्याप्रतिग्राह्यं भुक्त्वा चान्नं विगर्हितम् । जपंस्तरत्-
<>समन्दीयं मुच्यते मानवस्त्र्यहादिति” मनूक्तं दिनत्रयं
<>तरत्समन्दीयजपशतं कुर्य्यादिति” । तरत्समन्दीयञ्च पाव-
<>मानसूक्तान्तर्गतं सूक्तं तच्च मत्कृततुलादानादिपद्धतौ
<>१८० । १ पृष्ठे दृश्यम् ।
<LEND>
