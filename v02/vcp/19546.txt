<L>19546<pc>2907,b<k1>चषाल<k2>चषाल
चषाल¦ पु० न० चष--आलच् अर्द्धर्च्चादि । यूपकटके यज्ञिय-
पशुबन्धनार्थे यूपमध्येदेये बलयाकारे काष्ठमये लौह-
मये वा पदार्थे अमरः । तल्लक्षणादिकमुक्तं का० श्रौ०
६ । १ । २८ । सूत्रादौ
“अग्राच्चषालं पृथमात्रमष्टाश्रि मध्यसंगृहीतम्” २८ सू०
“यूप परिवासनानन्तरं यदवशिष्टं पृथक्कृतमग्रम् ततश्चषा-
लं कर्त्तव्यम् प्रसारिताङ्गुलिः पाणिरामणिवन्धनान् पृथक्
इत्युच्यते चषालमिति संज्ञा सं व्यवहारार्था “आ चषाले-
क्षणात्” इत्यादौ । अष्टाश्रि अष्टकोणम् तदपि तक्षणेनाष्ट-
कोणं कुर्य्यात् तक्षैव । उलूखलवन्मध्ये संकुचितम्” कर्कः ।
“ऊर्द्धमग्रे प्रतिमुञ्चति” २९ सू० “तच्चषालं यूपस्याग्रे ऊर्द्ध्वं
प्रतिमुञ्चति अतएवोर्द्धप्रतिमोकविधानाच्चषालस्य तथा
बेधः कार्यः । प्रतिमुञ्चतीति वचनाच्च चूडाग्रो यूपः
चषालं च ससुषिरमिति गम्यत इति हरिस्वामिनः
तथा चाहापस्तम्बः “मूलतोऽतष्टमुपरम् अष्टाश्रिरनु
पूर्वोऽग्रतोऽणीयान् प्रज्ञाताष्टाश्रिरिति” कर्क०
“द्व्यङ्गुलं त्र्यङ्गुलं वां तर्द्मातिक्रान्तं यूपस्य” ३० सू०
“यूपस्य यूपाग्रस्य द्व्यङ्गुलं त्र्यङ्गुलं वा चषालं तर्द्माति-
क्रान्तं चषालच्छिद्राग्रवेधादतिक्रान्तं भवति अतिक्रम्योर्द्ध्वं
निःसृतं भवति तथा चषालस्योर्द्धं प्रवयणं कर्त्तव्यम्
यथा चषालो यूपाग्रादधो द्व्यङ्गुले त्र्यङ्गुले वा तिष्ठ-
तीत्यर्थः” कर्कः “भूश्चषालतुलिताङ्गुलीयकम्” माघः
<LEND>
