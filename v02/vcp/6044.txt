<L>6044<pc>0571,a<k1>अस्मिता<k2>अस्मिता
अस्मिता¦ स्त्री अस्मि--भावः तल् । अहमिति ममेतिवेत्यभिमाने
<>“अविद्यास्मितारागद्वेषाभिनिवेशाः” पात० सू० सचाभि-
<>मानोमोह इत्युच्यते यथाह सां० कौ० । “देवा ह्यष्टवि-
<>धमैश्वर्य्यमासाद्यामृताभिमानिनोऽणिमादिकमात्मीयं शाश्व-
<>तिकमभिमन्यन्ते इति सोऽयमस्मितामोहोऽष्टविधैश्वर्य्य
<>विषयत्वादष्टविधः” तल्लक्षणमुक्तं पात० सू० । “दृग्दर्शन
<>शक्त्योरेकात्मतेवास्मिता” दृक्शक्तिः पुरुषः दृश्यते इति
<>दर्शनं तच्छक्तिः बुद्धिः शक्तिशब्दोयोग्यतार्थः भोक्तृभोग्ययो
<>रत्यन्तविविक्तयोर्दृग्दृश्ययोरविद्याकृता आत्मता तादात्म्यम्
<>इवशब्देन अहमस्मीत्यस्य भ्रान्तिकृतत्वम् तादात्म्यस्य
<>द्योतितम् सास्मितेत्यर्थः इयं हृदयग्रन्थिरित्युच्यते
<>ब्रह्मवादिभिः इति” वृत्तिः ।
<LEND>
