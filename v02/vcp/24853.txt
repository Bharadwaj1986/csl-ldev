<L>24853<pc>3561,a<k1>दास<k2>दास
दास¦ त्रि० दन्स--दशने “दंसेष्टटनौ नस्य आत्” उणा०
१ ज्ञातात्मनि २ शूद्रे ३ धीवरे च पुंस्त्री स्त्रियां ङीष् ।
दास्यते भृतिरस्मै दासति ददात्यङ्गं स्वामिने उपचा-
राय वा दास अच् वा । ४ भृत्ये (चाकर) । दास--दाने
सम्प्रदाने घञ ५ दानपात्रे सम्प्रदाने ६ शूद्राणां नामान्त
प्रयोज्योपाधिभेदे “शर्म्मान्त ब्राह्मणस्य स्यात् वर्म्मान्तं
क्षक्षियस्य तु । गुप्तदासान्तकं नाम प्रशस्तं बैश्यशूद्रयोः”
उद्वाह० त० । दासशब्दनिरुक्तिभेदादिक वीरमित्रोदये
दर्शितं यथा
[Page3561-b+ 38]
<फ्>“शिष्यान्तेवासिभृतकाधिकर्मकरेभ्यो दासानाम्भेद
न्दासशब्दव्युत्पत्तिप्रदर्शनमुखेनाह कात्यायनः “स्वतन्त्र
स्यात्मनोदानाद्दासत्वं दारवद्भृगुरिति” । “यथा भर्त्तुः
सम्भोगार्थं स्वशरीरदानाद्दारत्वम् । तथास्वतन्त्रस्यात्मनः
परार्थत्वेन दानाद्दासत्वमिति भृगुराचार्योमन्यत इत्यर्थः ।
“अनेनात्यन्तपारार्थ्यमासाद्य शुश्रूषका दासाः । पारा-
र्थ्यमात्रमासाद्य शुश्रूषकास्तु कर्मकरा इति भेदोऽप्युक्त
इत्यवगन्तव्यम् । अत्यन्तपारार्थ्यं तु तेषाम्भवति यैः
स्वपुरुषार्थवृत्तिनिरोधेन परार्थत्वमाश्रितमिति स्मृति
चन्द्रिका । दासत्वं ब्राह्मणव्यतिरिक्तेष्वेव “त्रित्यु
वर्णेषु विज्ञेयं दास्यं विप्रस्य न क्वचिदिति” तेनैवाभिधा-
नात् । अनेन दासानां जातितो भेद उक्तः । विप्रेतरे-
ष्वपि दास्यमानुलोम्येनैव भवति “वर्णानामानु-
लोम्येन दास्यन्न प्रतिलोमतः । राजन्यवैश्यश्रूद्राणान्त्य-
जताञ्च स्वतन्त्रतामिति” तेनैवोक्तत्वात् । स्वतन्त्रतां त्यज-
ताम् अत्यन्तपारार्थ्यम्भजतामित्यर्थः । न प्रतिलोमत
इति स्वधर्मपरित्यागिभ्योयतिभ्योऽप्यन्यत्र द्रष्टव्यम् । अ-
तएव नारदः” “वर्णानां प्रातिलोम्येन दासत्वन्न विधी-
यते । स्वधर्भत्यागिनोऽन्यत्र दारवद्दासता मतेति” ।
“यथोत्तमवर्णं प्रति हीनवर्णा सवर्णावा भार्या भवति न
पुनर्हीनवर्णं प्रत्युत्तमवर्णा तथैव दासोऽपि भवेदित्यर्थः ।
एतच्च प्रव्रज्यावसितो हीनवर्णस्यापि दासोभवतीत्य-
भिधानं क्षत्रियवैश्यप्रव्रज्यावसितविषयन्न तु ब्राह्मण
प्रव्रज्यावसितविषयम् तस्य निर्वास्यत्वाभिधानेन दासत्वा-
भावात् । तस्य निर्वास्यत्वं दर्शितं कात्यायनेन” “प्रब-
ज्यावसिता यत्र त्रयो वर्णा द्विजातयः । निर्वासं कारये-
द्विप्रं दासत्वं क्षत्रविट् भृगुरिति” । “कारयेद्राजेति शेषः
क्षत्रञ्च विट्च क्षत्रविट् सर्वोद्वन्द्वोविभाषैकवद्भवतीति वचना
देकवद्भावः । निर्वासनञ्च श्वपदेनाङ्कयित्वा कर्त्तव्यमित्या-
हतुर्दक्षनारदौ” “पारिव्रज्यं गृहीत्वा तु यः स्वध-
र्मे न तिष्ठति । श्वपदेनाङ्कयित्वा तु राजा शीघ्रं प्रवा-
सवेदिति” । न चैवं सति “राज्ञ एव तु दासः स्यात्
पव्रज्यावसितो नरः । न तस्य प्रतिमोक्षोऽस्ति न विशुद्धः
कथञ्चनेति” नारदेन प्रव्रज्यावसितोराज्ञ एव दासो नान्य-
स्येत्यभिधानात् स्वधर्मत्यागिनोऽन्यत्रेति यत्तेनैबोक्तं
तन्निर्विषयमितीति वाच्यम् । यतोऽवेष्ट्यधिकरणन्यायेन
क्षत्रियमात्रवचनेनापि राजशब्देनात्र लक्षणया प्रजापा-
लस्य ग्रहणात् प्रजापालकत्वञ्च राज्याधिकृते वैश्यादावपि
[Page3562-a+ 38]
सम्भवाद यः क्षत्रियः प्रव्रज्यावसितः स हीनवर्णस्यापि
प्रजापालस्य वैश्यस्य दासो भवतीति प्रतिपादनार्थत्वात् ।
केचित्तु प्रव्रज्यावसितस्य ब्राह्मणस्य दासत्वनिर्बासनयो-
र्विकल्पमाहुः तन्न पूर्वोक्तप्रकारेण सम्भवन्त्याङ्गतौ अष्ट-
दोषदुष्टविकल्पाङ्गीकरणस्यान्याय्यत्वात् “दास्यं विप्रस्य
न क्वचिदिति” निषेधाच्च । दारवद्दासतेति वचनाद्ब्राह्म-
णस्य सवर्णं प्रति दासत्वं प्राप्तं तन्निषेधार्थमाह कात्या-
यनः” । “सवर्णोऽपि हि विप्रं तु दासत्वन्नैव कारयेदिति”
यदि ब्राह्मणः स्वेच्छया दास्यम्भजते तदाऽसावशुभङ्कर्म न
कुर्यादित्याह स एव “शीलाध्ययनम्पन्ने तदूनं कर्म-
कामतः । तत्रापि नाशुभं कर्म प्रकुर्वीत द्विजोत्तमः” इति ।
“यस्मात्परोपकारः कर्त्तव्य इति विधिः तत्तस्मादूनं
कर्ममध्यमोत्तमव्यतिरिक्तमपि कर्म कामतो वेतनमन्तरेण-
स्वेच्छया परोपकारार्थं कुर्यावित्यर्थः पूर्वार्द्ध्वस्य । तत्रापि
तेष्वपि हीनकर्मसु यदशुभङ्कर्म गृहद्वारशोधनादिक तन्न
कुर्यादित्युत्तरार्द्धार्थः । क्षत्रियवैश्यविषये स्वामिनः
कर्त्तव्यमाह मनुः” “क्षत्रियञ्चैव वैश्यञ्च ब्राह्मणो-
वृत्तिकर्षितौ । बिभृयादानृशंस्येन स्वामी कर्माणि कारय
न्निति” । आनृशंस्येन अक्रौर्येण । अयमर्थः ।
वृत्तिकर्षितं क्षत्रियं वैश्यञ्च दासीभूतमक्रौर्येण स्वानि
कर्माणि कारयन् स्वामी पोषयेदिति । अत्र स्वामीत्यनेन
न सम्बन्धिजनककर्माणि कारयेदित्याह कर्माणीति
सामान्याभिधानेन जघन्यकर्माण्येव कारयितव्यानीति
नियमो नास्तीति सूचयति । वृत्तिकर्षितावित्यनेन,
गत्यन्तराभावे एव क्षत्रियवैश्ययोर्दासत्वाङ्गीकारः कार्यो
न तु गत्यन्तरसम्भवे इति दर्शयति । बलाद्दासी-
करणे दण्डमाह मनुः” “दास्यन्तु कारयँल्लोभाद्-
ब्राह्मणः संस्कृतान् द्विजान् । अनिच्छतः प्रभावत्वाद्राज्ञा
दाप्यः शतानि षडिति” । “प्रभोः भावः प्रभावम्
तस्मात् प्रभुत्वादित्यर्थः । साधारणादिभ्यः स्वार्थे अञ्-
वक्तव्य इति वार्त्तिकादञ् । द्विजातिपदान्न दण्डः शूद्र-
विषय इति दर्शयति । अत एवाह “शूद्रन्तु कारये-
द्दास्यं क्रीतमक्रीतमेव वा । दास्यायैव हि सृष्टोऽसौ-
ब्राह्मणस्य स्वयम्भुवेति” । स च दासः पञ्चदशप्रकार
इत्याह नारदः “गृहजातस्तथा क्रीतो लब्धोदाया-
दुपागतः । अनाकालभृतश्चैव आहितः स्वामिना च यः ।
मोक्षितो महतश्चर्णात् युद्धप्राप्तः पणे जितः । तवाह-
मित्युपगतः प्रव्रज्यावसितः कृतः । भक्तदासश्च विज्ञेय-
[Page3562-b+ 38]
स्थथैव बडवाहृतः । विक्रेता चात्मनः शास्त्रे दासाः
पञ्चदश स्मृताः” इति । गृहजातः स्वगृहे दास्या-
ञ्जातः । क्रीतो मूल्येन स्वाम्यन्तरात् प्राप्तः । लब्धः तत
एव प्रातग्रहादिना । दायादुपागतः रिकथग्राहित्वेन
लब्धः । अनाकालभृतोदुःर्मिक्षे यो भरणाद्दासत्वाय
रक्षितः । आहितः स्वामिना ऋणदातर्याधितां नीतः ।
ऋणमोचनेन दासत्वमभ्युपगतः ऋणदासः । युद्धपाप्तः
समरे विजित्य गृहीतः । पणे जितः दासत्वपणके
द्यूतादौ जितः । तवाहमित्युपगतः तवाहन्दासोऽ-
स्मीति स्वयमेवोपगतः । प्रब्रज्यावसितः प्रव्रज्यातश्च्युतः ।
कृतः एतावन्तं तव दासोभबामीत्यभ्युपगतः । भक्तदासः
सर्वकालम्भक्तार्थमेव दासत्वमभ्युपगम्य यः प्रविष्टः ।
भक्षित यावत्ते मूल्यद्वारेण ददामि तावद्दास इत्यभ्युपगत
इति स्मृतिचन्द्रिका । बडवाहृतः बडवा गृह-
दासी तया हृतस्तल्लोभेन तामुद्बाह्य दासत्वेन पविष्टः ।
यश्चात्मानं विक्रीणीते असावात्सविक्रेतेत्येवं धर्मशास्त्रे
दासभेदाः पञ्चदशप्रकाराः स्मृताइत्यर्थः । अत्राद्यानां
गृहजातक्रीतलब्धदायागतानाञ्चतुर्णां दासत्वापगमः
स्वामिप्रसादादेव नान्यथेत्याह स एव” “तत्र पूर्वश्चतुर्वर्गो
दासत्वान्न बिमुच्यते । प्रसादात् स्वामिनोऽन्यत्र दास्य
मेषां क्रमागतमिति” । आत्मविक्रेतुरपि दासत्वं स्वामि-
प्रसादादन्यतो नापैतीत्याह स एव “विक्रीणीते स्वतन्त्रः
सन् य आत्मानन्नराधमः । सजघन्यतमस्तेषां सोऽपि दा-
स्यान्न मुच्यत इति” अत्र प्रसादात् स्वामिनोऽन्यत्र
इत्यनुषज्यते । ततश्चायमर्थः । आत्मविक्रेतापि गृह-
जातादिवत् स्वमिप्रसादं विना दास्यान्न विमुच्यत इति
एवञ्च गृहदासादयोऽप्यात्मविक्रेतृपञ्चमाः स्वामिप्रसा-
दादकालभृता इव दास्यन्मुच्यन्त इति वचीभङ्ग्या-
दर्शितमिति मन्तव्यम् । स्वामिप्राणरक्षणादगृहजाताद-
योऽकालभृताश्च सर्वेऽपिदास्यान् मुच्यन्ते इत्याह स एव
“यश्चैषां स्वामिनं कश्चिन्मोचयेत् प्राणसंशयात् ।
दासत्वात् स विमुच्येत पुत्रभागं लभेत चेति” । एषा-
मिति निर्द्धारणे षष्ठी पञ्चदशानां मध्ये अन्यतमैत्यर्थः ।
यत्तु “ध्वजाहृतोभक्तदासोगृहजः क्रीतदत्त्रिमौ । पैतृको
दण्डदासश्च सप्तैते दासयोनयः इति मनुवचने सप्त
विधत्वमुक्तत्तेषां दासत्वप्रतिपादनाय न परिसंख्यार्थम् ।
ध्वजा गृहदासी । एतच्च स्वामिप्रसादात् प्राणरक्षणात्
वा दास्यापगमनं प्रव्रज्यावसितभिन्नदासेषु द्रष्टव्यम् ।
[Page3563-a+ 38]
तस्य दासत्वोन्मोकाभावात् । अतएव याज्ञवल्क्यः
“प्रव्रज्यावसितोराज्ञोदास आमरणान्तिकम्” इति । राज्ञो-
दासः पार्थिवस्यैव दासो नान्यस्येत्यर्थः । अनाकाल
भृताटीनां प्रव्रज्यावसितात्मविक्रेतृव्यतिरिक्तानान्नवा-
नान्दास्यापनयनप्रकारमाह नारदः “अनाकाल
भृतोदास्यान्मुच्यते गोयुगन्ददत् । आहितोऽपि धनं
दत्त्वा स्वामी यद्येनमुद्धरेत् । ऋणं तु सोदयदत्त्वा ऋणी
दास्यात् प्रमुच्यते । तवाहमित्युपगतो युद्धपाप्तः रणे-
जितः । प्रतिशीर्षप्रदानेन मुच्येरंस्तुल्यमर्मणा ।
कृतकालव्यपगमात् कृतदासो विमुच्यते । भक्तस्योत्-
क्षेपणात् सद्यो भक्तदासः प्रमुच्यते । निग्रहाद्बडवायास्तु
मुच्यते बडवाभृतः” इति । एतदुक्तं भवति दुर्भिक्षे पोष-
णेन कारितो दासो गोयुग्मार्पणान्मुच्यते । आहित
दासस्तु स्वामिना गृहीते ऋणे प्रत्यर्पिते सति उत्तमर्ण-
दास्याद्विमुच्यते । ऋणदासस्तु स्वकृतमृणं येनोत्तमर्णाय
यावद्धनन्दत्त्वापाकृतं तस्मै तावद्धनं सवृद्धिकं दत्त्वा
विमुच्यये । तवाहमित्युपगतादयस्त्रयोदासाः स्व-
निर्वर्त्त्य स्वीयव्यापारनिर्वर्त्तकदासान्तरप्रदानाद्विमुच्यन्ते ।
कृतकालस्तु दासो दास्यावधित्वेन परिभाषितका-
लस्यातिक्रमणाद्विमुच्यते । भक्तदासस्तु भक्तस्योत्-
क्षेपणाद्भक्षितभक्तमूल्यसमर्पणाद्विमुच्यते । गृहदासीलो-
भेन दासत्वं प्राप्तस्तत्सम्भोगत्यागाद्विमुच्यत इति । ब-
लात्दासीकृतानान्त्यागमाह याज्ञवल्क्यः “बलाद्दासी-
कृतश्चौरैर्विक्रीतश्चापि मुच्यते” इति । अपिशब्देन
दत्ताहितौ गृह्येते । ततश्चायमर्थः । बलात्कारेण यो
दासीकृतः यश्च चौरैरपहृत्य दासत्वेन बिक्रीत आहितो-
दत्तो वा स यस्य पार्श्वे दासभावेन तिष्ठति तेन प्रागुक्त
मोचनहेतुमन्तरेणैव शीघ्रं मोचनीय इत्यर्थः । यदि
तेन लोभादिवशादसौ न मुक्तस्तदा राज्ञा मोचयितव्य
इत्याह नारदः “चौरापहृतविक्रीता ये च दासीकृता
बलात् । राज्ञा मोचयितव्यास्ते दास्यन्तेषु हि नेष्यते”
इति । चौरेणापहृताश्च ते विक्रीताश्चेति कर्मधारयः ।
यस्त्वेकस्य दास्यं पूर्वमङ्गीकृत्यापरस्यापि दासत्वमङ्गीक-
रोति असावपरेणापि विवर्जनीय इति स एवाह ।
“तवाहमिति चात्मानं योऽस्वतन्त्रः प्रयच्छति । न स
तं प्राप्नुयात्कामं पूर्वस्वामी लभेत तमिति” । अस्वतन्त्रः
परदासत्वेनास्वतन्त्रः कामं नूतनस्वामिदास्यं काम्यमानम्
इतरदासीभवन्तं दासं पूर्वस्वामी गृह्णीयादित्यर्थः ।
[Page3563-b+ 38]
एव यदेतद्दासमधिकृत्योक्तन्तत्सर्वं दास्यामपि समानन्याय-
त्वाद् योजनीयम् । दासीस्वामिनमधिकृत्य विशेषमाह
कात्यायनः “स्वां दासीं यस्तु सङ्गच्छेत् प्रसूता च गवे-
त्ततः । अवेक्ष्य वीजं कार्य्या स्याददासी सान्वया तु
सेति” । स्वकृतगर्भाधानमनुसन्धाय सा दासी सन्तान
सहिता दासत्वविमोकविधिना स्वकृतगर्भादेर्दासत्वपरि-
हारार्थं अदासीत्वेन कार्य्या स्यादित्यर्थः । कः पुन-
र्दासत्वविमोचकोविधिरित्याकाङ्क्षायामाह नारदः
“स्वन्दासमिच्छेद् यः कर्तुमदासं प्रीतमानसः । स्कन्धा-
दादाय तस्यासौ भिन्द्यात् कुम्भं सहाम्भसा । साक्षताभिः
सपुष्पाभिर्मूर्द्धन्यद्भिरवाकिरेत् । अदास इति चीक्त्वा
त्रिः प्राङ्मुखन्तमथोत्सृजेदिति” । अत्रापि दासशब्देन
दास्या अपि ग्रहणम् लिङ्गस्योद्देश्यविशेषणत्वेन
ग्रहाधिकरणन्यायेनाविवक्षितत्वात् । एवमुत्सर्गे सति
यद्भवति तदाह स एव “ततः प्रभृति वक्तव्यः स्वा-
म्यनुग्रहपालितः । भोज्यान्नोऽप्यप्रतिग्राह्यो भवत्यभि-
मतः सतामिति” । स्वाम्यनुग्रहेण दास्यापाकरणरूपेण
वक्तव्यः सम्भाषणार्हः । अदास्या अपि दासेन परि-
णिताया दासीत्वमेव भवतीत्याह कात्यायनः
“दासेनोढा त्वदासी या सापि दासीत्वमाप्नुयात् ।
यस्माद्भर्त्ता प्रभुस्तस्याः स्वाम्यधीनः प्रभुर्यतः” इति ।
दासधनस्यापि तत्स्वामिधनत्वमित्याह स एव “दासस्य
तु धनं यत्स्यात् स्वामी तस्य प्रभुः स्मृतः” इति । ब्राह्म-
ण्यादिषु दासीकरणे दण्डमाह कात्यायनः “आदद्याद्
ब्रह्माणीं यस्तु विक्रीणीत तथैव च । राज्ञा तदकृतं
कार्यं दण्ड्याः स्युः सर्व एव ते । कामात्तु सश्रितां
यस्तु कुर्य्याद्दासीं कुलस्त्रियम् । संक्रामयन् तथान्यत्र
दण्ड्यास्तच्चाकृतम्भवेत् । बालधात्रीमदासीञ्च दासीमिव
भुनक्ति यः । परिचारकपत्नीं वा प्राप्नुयात्पूर्वसाहस-
मिति” । तत्कार्यं अकृत निवर्तनीयमित्यर्थः । तेन
राज्ञा दण्ड्याः स्युरिन्वयः । विष्णुरपि “यस्तूत्तमवर्णं
दास्ये नियोजयति तस्योत्तमसाहसोदण्ड” इति । क्वचि-
द्दासीविक्रयणे दण्डमाह कात्यायनः “विक्रोशमानां
यो भक्तां दासीं विक्रेतुमिच्छति । अनापदिस्थः शक्तः
सन् प्राप्नुयात् द्विशतं दममिति” । द्विशतं पणानामिति
शेषः । भक्तामित्यनेन दुष्टाया विक्रयणे दण्डाभाव
इति दर्शितमिति” ।
“चूडाद्या यदि संस्कारा निजगोत्रेण वै कृताः । दत्ता-
[Page3564-a+ 38]
द्यास्तनयास्ते स्युरन्यथा दास उच्यते” कालिकापुरा-
णोक्ते निजगोत्रेण संस्कारं विना गृहीते ७ दत्तकादौ
च तेषां च दासवद्भरणीयतया तथात्वम् दत्तकशब्दे मूलं
दृश्यम् । स्त्रियां ङीप् । दास--उपक्षेपे अच् । ८ उप-
क्षेपके त्रि० । ९ वृत्रासुरे पु० दासपत्नीशब्दे दृश्यम् । १० दस्यौ
च दासवेशशब्दे दृश्यम् । दासस्वापत्यं नडा० फक् ।
दासायन दासापत्ये पुंस्त्री० । दास + भृशा० अभूततद्भावे
क्यङ् । दासायते अदासो दासो भवतीत्यर्थः । अदासं
दासं करोत्यर्थे च्विकृञाद्यनु प्रयोगः अदासो दासो
भवति दासीभवति अदासं दासं करोति दासीकरोती-
त्यादि संज्ञायां कन् । दासक गोत्रप्रवर्त्तकर्षिभेदे तस्य गो-
त्रापत्यम् अश्वा० फक । दासकायन तद्गोत्रापत्ये पुंस्त्री ।
<LEND>
