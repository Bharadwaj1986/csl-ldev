<L>28389<pc>4018,b<k1>नाटक<k2>नाटक
नाटक¦ त्रि० नट--ण्वुल् । १ नर्त्तके स्त्रियां टप् । कामाख्या
<>पर्वतान्तिकस्थे २ पर्वतभेदे । “ऐशान्यां नाटके शैले
<>शङ्करस्य महाश्रमम् । नित्यं वसति तत्रेशस्तदधीना तु
<>पार्वती” कालिकापु० । ३ दृश्यकाव्यरूपे रूपकभेदे न० ।
<>तद्भेदलक्षणादिकं सा० द० उक्तं यथा
<>“नाटकमथ प्रकरणम् भाणव्यायोगसमवकारडिमाः ।
<>ईहामृगाङ्कवीथ्यः प्रहसनमिति रूपकाणि दश । किञ्च,
<>“नाटिकां त्रोटकं गोष्ठी सट्टकं नाट्यरासकम् । प्रस्थानो-
<>ल्लाप्यकाव्यानि प्रेङ्क्षणं रासक तथा । संलापकं श्री-
<>गदितं शिल्पक्तञ्च विलासिका । दुर्मल्लिका प्रकरणी
<>हल्लीशो माणिकेति च । अष्टादश प्राहुरुपरूपकाणि
<>मणीपिणः । विना विशेषं सर्वेषां लक्ष्म नाटकवन्मतम्” ।
<>सर्वेषां प्रकरणादिरूपकाणां नाटिकाद्युपरूपकाणाञ्च ।
<>तत्र । “नाटकं ख्यातवृत्तं स्यात् पञ्चसन्धिसमन्वितम् ।
<>विलासर्द्ध्यादिगुणवद्युक्तं नानाविभूतिभिः । सुख-
<>दुःखसमुद्भूति नानारसनिरन्तरम् । पञ्चादिका दश-
<>परास्तत्राङ्काः परिकीर्त्तिताः । प्रख्यातवंशो राज-
<>र्षिर्धीरोदात्तः प्रतापवान् । दिव्योऽथ दिव्यादिव्यो
<>वा गुणवान्नायको मतः । एक एव भवेदङ्गी शृङ्गारो
<>वीर एव वा । अङ्गमन्ये रसाः सर्वे कार्य्यनिर्वहणेऽद्भु-
<>तम् । चत्वारः पञ्च वा मुख्याः कार्य्यव्यापृतपूरुषाः ।
<>गोपुच्छाग्रसमाग्रन्तु बन्धनं तस्य कीर्तितम्” । “देवतोनां
<>मनुष्याणां राज्ञां लोके महात्मनाम् । पूर्ववृत्तानुचारतं
<>प्रख्यातोदात्तनायकम् । प्रवेशकविविस्कम्भादिभिः सन्धि-
<>भिरन्वितम् । इतिहासकथोद्भूतं सुखदुःखदयै-
[Page4019-a+ 38]
<>र्युतम् । षट्पञ्चदशसप्ताष्टनवाङ्कैरनुभूषितम् । नाना-
<>विलासलीलाभिः सर्वसिद्धिभिरन्वितम् । नानाभाव
<>रसैराढ्यं नाटकं सूरयो विदुः । किञ्चिदङ्गविहीनन्तु
<>न त्याज्यं नाटकं क्वचित् । आरम्भश्च प्रयत्नञ्च प्राप्तिः
<>सम्भव एव च । नियता च फलप्राप्तिः फलयोगस्तथा
<>परः । इत्यवस्थापञ्चकं स्यात् नाटके कार्य्यवस्तुनः ।
<>संस्कृतं प्राकृतं भूतभाषापभ्रंशिका गिरः । नाटके
<>नियताः शस्ता एषा भाषा रसावहा । भाषाविभाषा-
<>भेदेन प्राकृतन्तु चतुर्दश । मागध्यावन्तिका प्राच्या
<>शौरसेन्यर्द्धमागधी । वाह्लीका दाक्षिणात्याश्च भाषाः
<>सप्त च प्राकृते । शकाराभीरचाण्डालशवरद्रविडौड्रजाः ।
<>वानौकसी विजातीनां विभाषाः सप्त कीर्त्तिताः । कैकेयी
<>शौरसेनी च काञ्ची पाञ्चालमागधी । द्राविडी पाण्डु-
<>देशी च भूतभाषाः प्रकीर्त्तिताः । वैदर्भी मागधी
<>नाटी काम्बोजी चोपनागरी । पाञ्चाली षडपभ्रंश-
<>भाषाः स्युर्देशभेदतः । देवतादर्शनान्तञ्च कर्त्तव्यं
<>नाटकं बुधैः । राजर्षिदर्शनान्तं वा तेऽपि देवैः समा
<>मताः” । उदाहरणम् “मुरारिकवेरनर्घराघवं भवभूते-
<>रुत्तरचरितं कालिदासस्याभिज्ञानशकुन्तलञ्च” सङ्गीतदा० ।
<>तच्च यथा कर्त्तव्यं नाटकादिविभागमुक्त्वा अग्निपु०
<>३३७ अ० तथा निरूपितं यथा
<>“सामान्यञ्च विशेषश्च लक्षणस्य द्वयी गतिः । सामान्यं
<>सर्वविषयं शेषः क्वापि प्रवर्त्तते । पूर्वरङ्गे निवृत्ते द्वौ
<>देशकालावुभावपि । रसभावविभावानुभावा अभिनय-
<>स्तथा । अङ्कः स्थितिश्च सामान्यं सर्वत्रैवोपसर्पणात् ।
<>विशेषोऽवसरे वाच्यः सामान्यं पूर्वमुच्यते । त्रिवर्ग-
<>साधनन्नाट्यमित्याहुः करणञ्च यत् । इतिकर्त्तव्यता
<>तस्य पूर्वरङ्गो यथाविधि । नान्दीमुखानि द्वात्रिंश-
<>दङ्गानि पूर्बरङ्गके । देवतानां नमस्कारो गुरूणामपि
<>च स्तुतिः । गोब्राह्मणनृपादीनामाशीर्वादादि गीयते ।
<>नान्द्यन्ते सूत्रधारोऽसौ रूपकेषु निबध्यते । गुरुपूर्वक्रमं
<>वंशप्रशंसा पौरुषं कवेः । सम्बन्धार्थौ च काव्यस्य पञ्चै-
<>तानेष निर्दिशेत् । नटी विदूषको वापि पारिपार्श्विक
<>एव वा । सहिताः सूत्रघारेण संलाप यत्र कुर्वते ।
<>चित्रैर्वाक्यैः स्वकार्य्योत्थैः प्रस्तुताक्षेपिभिर्मिथः । आमुखं
<>तत्तु विज्ञेयं बुधैः प्रस्तावनापि सा । प्रवृत्तकं कथोद्घातः
<>प्रयोगातिशयस्तथा । आमुखस्य त्रयो भेदा वीजांशेषूप-
<>जायते । कालं प्रवृत्तमाश्रित्य सूत्रधृग्यत्र वर्णयेत् ।
[Page4019-b+ 38]
<>तदाश्रयश्च पात्रस्य प्रवेशस्तत् प्रवृत्तकम् । सूत्रधारस्य
<>वाक्यं वा यत्र वाक्यार्थमेवात्वा । गृहीत्वा प्रविशेत्
<>पात्रं कथोद्द्वातः स उच्यते । प्रयोगेषु प्रयोगन्तु सूत्र-
<>धृग्यत्र वर्णयेत् । ततश्च प्रविशेत् पात्रं प्रयोगातिशयो
<>हि सः । शरीरं नाटकादीनामितिवृत्तं प्रचक्षते ।
<>सिद्धमुत्प्रेक्षितञ्चेति तस्य भेदावुभौ स्मृतौ । सिद्धमागम-
<>दृष्टञ्च सृष्टमुत्प्रेक्षितं कवेः । वीजं विन्दुः पताका च
<>प्रकरी कार्य्यमेव च । अर्थप्रकृतयः पञ्च पञ्च चेष्टा अपि
<>क्रमात् । प्रारम्लश्च प्रयत्नश्च प्राप्तिः सद्भाव एव च ।
<>नियता च फलप्राप्तिः फलयोगश्च पञ्चमः । मुखं प्रति-
<>मुखं गर्भो विमर्षश्च तथैव च । तथा निर्वहणञ्चेति
<>क्रमात् पञ्चैव सन्धयः । अल्पमात्रं समुद्दिष्टं बहुधा
<>यत् प्रसर्पति । फलावसानं यच्चैव वीजं तदभिधीयते ।
<>यत्र वीजसमुत्पत्तिर्नानार्थरससम्भवा । काव्ये शरीरानु-
<>नतं तन्मुखं परिकीर्त्तितम् । इष्टस्यार्थस्य रचना वृत्तान्त-
<>स्यानुपक्षयः । रागप्राप्तिः प्रयोगस्य गुह्यानाञ्चैव गूह-
<>नम् । आश्चर्य्यवदभिख्यातं प्रकाशानां प्रकाशनम् ।
<>अङ्गहीनं नरो यद्वन्न श्रेष्ठं काव्यमेव च । देशकालौ
<>विना किञ्चिन्नेतिवृत्तं प्रवर्त्तते । अतस्तयोरुपादान-
<>नियमात् पदमुच्यते । देशेषु भारतं वर्षं काले कृत-
<>युगत्रयम् । मर्त्त्ये ताभ्यां प्राणभृतां सुखदुःखोदयः
<>क्वचित् । सर्गे सर्गादिवार्त्ता च प्रसज्जन्ती न दुष्यति” ।
<LEND>
