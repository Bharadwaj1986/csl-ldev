<L>11513<pc>1627,a<k1>कणगुग्गुलु<k2>कणगुग्गुलु
कणगुग्गुलु¦ पु० कण--निमीलने अच् कर्म्मधा० । महिषाख्य-
गुग्गुलौ राजनि० । प्रसङ्गात् गुग्गुलुभेदगुणादिकं भावप्र०
दर्शितमुच्यते । “महिषाख्यो महानीलः कुमुदः पद्म इत्यपि ।
हिरण्यः पञ्चमो ज्ञेयो गुग्गुलोः पञ्च जातयः । भृङ्गाञ्जन
सवर्णस्तु महिषाख्य इति स्मृतः । महानीलस्तु विज्ञेयः
स्वनामसमलक्षणः । कुमुदः कुमुदाभः स्यात् पद्मो मा-
णिक्यसन्निभः । हिरण्याख्यस्तु हेमाभः पञ्चानां लिङ्ग
मीरितम् । महिषाख्यो महानीलो गजेन्द्राणां हिता
वुभौ । हयानां कुमुदः पद्मः स्वस्त्यारोग्यकरौ परौ ।
विशेषेण मनुष्याणां कनकः परिकीर्त्तितः । कदाचिन्म-
हिषाख्यश्च ख्यातः कैश्चिन्नृणामपि । गुग्गुलुर्विशदस्तिक्तो
वीर्य्योष्णः पित्तलः सरः । कषायः कटुकः पाके कटू
रूक्षो लघुः परः । भग्नसन्धानकृद् वृष्यः सूक्ष्मः स्वर्यो
रसायनः । दीपनः पिच्छिलो बल्यः कफवातव्रणापहः ।
मेदोमेहाश्मवातांश्च क्लेदकुष्ठाममारुतान्! पिडका
ग्रन्थिशोफार्शोगण्डमालाः कृमीन् जयेत्! माधुर्य्याच्छ-
मयेद्वातं कषायत्वाच्च पित्तहा । तिक्तत्वात् कफजित्तेन
गुग्गुलुः सर्वदोषहा! स नवो वृंहणो वृष्यः पुराणस्त्वति-
लेखनः । स्निग्धः काञ्चनसङ्काशः पक्वजम्बूफलोपमः ।
नूतनो गुग्भुलुः प्रोक्तः सुगन्धिर्यस्तु पिच्छिलः । शुष्को
दुर्गन्धकश्चैव त्यक्तप्रकृतिवर्णकः । पुराणः स तु विज्ञेयो
गुग्गुलुर्वीर्य्य वर्ज्जितः । अम्लं तीक्ष्णामजीर्णञ्च व्यवायं
श्रममातपम् । मद्यं रोषन्त्यजेत् सम्यग्गुणार्थी पुरसेवकः” ।
<LEND>
