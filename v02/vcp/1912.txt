<L>1912<pc>0176,a<k1>अनुपपत्ति<k2>अनुपपत्ति
अनुपपत्ति¦ स्त्री उप + पद--क्तिन् उपपत्तिर्युक्तिः न० त० ।
युक्त्यभावे, असङ्गतौ च । “तात्पर्य्यानुपपत्तित” इति
भाषा० । उपपत्तिश्च न्यायादिमते व्यतिरेकव्याप्तिज्ञाना-
धीनानुमितिः” आपादकज्ञानाधीना आपाद्यनिश्चयरूपा
ऽनुभूतिर्वा । यथा पीनोदेवदत्तो दिवा न भुङ्क्ते इत्युक्ते
दिवाऽभोजिनः पीनत्वं रात्रिभोजनं विनानुपपन्नमिति”
अभोक्तुः पीनत्वासम्भवेन रात्रिभोजनं निश्चीयते तथा हि
पीनत्वस्य भोजनव्याप्यतया पीनत्वाभावस्य च रात्रिभोजि-
त्वाभावव्याप्यतानिश्चयेन पीनत्वेन रात्रिभोजनमनुमीयते
सा चानुमितिः अर्थापत्तित्वेन व्यवह्रियते इति नैया-
यिकाः । मीमांसकवेदान्तिभिस्तु कल्पयामि अर्थापया-
मीति विलक्षणानुभवात् अनुमितिभिन्नैव सेति स्वीक्रि-
यते । अधिकमर्थापपत्तिशब्दे वक्ष्यते ।
<LEND>
