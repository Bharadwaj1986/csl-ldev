<L>21738<pc>3188,b<k1>ठ<k2>ठ
ठ¦ <एदित् त्य्पे="ह्ट्"꣡>ठकारो व्यञ्जनवर्णभेदः । टवर्गीयः मूर्द्धन्यः अर्द्धमात्रा-
कालोच्चार्य्यः । तस्योच्चारणे जिह्वामध्येन मूर्द्धस्थानस्य
स्पर्शः आभ्यन्तरप्रयत्नः । विवारश्वासाधोषा महाप्राणश्च
बाह्यप्रयत्नाः । मातृन्यासेऽस्य दक्षजानुनि न्यस्यता वर्णा-
भिधानेऽस्य वाचकशब्दा उक्ता यथा “ठः शून्यो मञ्जरी
जीवः पाशिनी लाङ्गलं क्षमा । वनजो नन्दनो जिह्वा
सुनन्दाथूर्णकः सदा । वर्त्तुलः कुण्डलो वह्निरमृतं चन्द्र-
मण्डलः । दक्षजानूरूभावश्च देवभक्षो वृहद्ध्वनिः ।
एकपादो विभूतिश्च ललाटं सर्वमित्रकः । वृषघ्नो नलिनी
विष्णुर्महेशो ग्रामणीः शशी” । एतदधिष्ठातृदेवतारूपं
यथा “ध्यानमस्य प्रवक्ष्यामि शृणुष्व कमलानने! ।
पूर्णचन्द्रप्रभां देवीं विकसत्पङ्कजेक्षणाम् । सुन्दरीं
षोडशभुजां धर्मकामार्थमोक्षदाम् । एवं ध्यात्वा
ब्रह्मरूपां तन्मन्त्रं दशधा जपेत्” वर्णोद्धारतन्त्रम् ।
अस्य ध्येयरूपं यथा “ठकारं चञ्चलापाङ्गि, कुण्डली
मोक्षरूपीणी । पीतविद्युल्लताकारं सदा त्रिगुण-
संयुतम् । पञ्च्देवात्मकं वर्णं पञ्चप्राणमयं सदा ।
त्रिविन्दुसहितं वर्णं त्रिशक्तिसहितं सदा” इति काम-
धेनुतन्त्रम् । मात्रावृत्तेऽस्य प्रथमोपन्यासे दुःखं फलम्
झशब्दे प्रमाणं दृश्यम् ।
<LEND>
