<L>6549<pc>0643,b<k1>आज्ञान<k2>आज्ञान
आज्ञान¦ न० आ + ज्ञा--ल्युट् । आज्ञाकरणे मानसवृत्ति-
<>भेदे । मानसवृत्तयश्च यथा । “संज्ञानं विज्ञानं
<>प्रज्ञानं मेधा दृष्टिर्धृतिर्मतिर्मनीषा जूतिः स्मृतिः
<>संकल्पः क्रतुरसुः कामोवशः इति सर्व्वाण्येवैतानि
<>प्रज्ञानस्य नामधेयानि” ऐ० उ० । “तदन्तःकरणोपाधि-
<>कस्योपलब्धुः प्रज्ञानरूपस्य ब्रह्मण उपलब्ध्यर्था अ-
<>न्तःकरणवृत्तयो बाह्यान्तर्वर्त्तिविषयविषयास्ता इमा इत्यु-
<>च्यन्ते । संज्ञानं संज्ञप्तिश्चेतनभावः । आज्ञानम् आज्ञ-
<>प्तिरीश्वरभावः । विज्ञानं कलादिपरिज्ञानम् । प्रज्ञानं
<>प्रज्ञप्तिः प्रज्ञता । मेधा ग्रन्थधारणे सामर्थ्यम् । दृष्टि-
<>रिन्द्रियद्वारा सर्वविषयोपलब्धिः । धृतिर्धारणमवसन्नानां
<>शरीरेन्द्रियाणां ययोत्तम्भनं भवति । धृत्या शरीरमुद्वह-
<>न्तीति हि वदन्ति । मतिर्मननम् । मनीषा तत्र स्वा-
<>तन्त्र्यम् । जूतिश्चेतसोरुजादिदुःखिभावः । स्मृतिः
<>स्मरणम् । संकल्पः शुक्लकृष्णादिभावेन संकल्पनम्
<>रूपादीनाम् । क्रतुरध्यवसायः । असुः प्राणनादिजीव-
<>नक्रियानिमित्ता वृत्तिः । कामोऽसन्निहितविषयाकाङ्क्षा ।
<>वशः स्त्रीव्यतिकराद्यभिलाष इत्येवमाद्याः अन्तःकरण-
<>वृत्तयः” शङ्करभाष्यम् ।
<LEND>
