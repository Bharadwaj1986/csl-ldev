<L>42774<pc>4991,b<k1>व्रण<k2>व्रण
व्रण¦ पु० न० चु० व्रण--अच् । क्षते अमरः । तत्स्वरूपनि-
दानादि भावप्र० उक्तं यथा “व्रणो द्विधा परिज्ञेयो दोष
जागन्तुभेदतः । दोषजो दुष्टदोषैः स्यादन्यः शस्त्रादि-
सम्भवः” । तत्र वातिकस्य लक्षणमाह “स्तब्धः क-
ठिनसंस्पर्शो मन्दस्रावो महारुजः । तद्युतः स्फु-
टितश्यावो व्रणो मारुतसम्भवः” । स्तब्धः अचलः ।
पैत्तिकमाह “तृष्णामोहज्वरक्लेददाहदुःखावदारणैः ।
व्रणं पित्तकृतं विद्यात् स्रावैर्मन्दैश्च पूतिकैः” । क्लेद
आर्द्रता । दुःखं व्यथारूपम् । अवदारणं व्रणे विदा-
रणवत् पीडा । श्लैष्मिकमाह “बहुपिच्छो गुरुः
स्निग्वस्तिमितो मन्दवेदनः । पाण्डुवर्णोऽल्पसंक्लेदश्चिर-
पाकी कफव्रणः” । बहुपिच्छः बहुपिच्छिलः । अल्प
संक्लेद ईषदार्द्रः । रौधिरं द्वन्द्वजं सान्निपातिकमाह
“रक्तो रक्तस्रुतीरक्ताद् द्वित्रिजः स्यात् तदन्वयः” ।
तदन्वयः द्वित्रिदोषलिङ्गसम्बन्धः । शुद्धव्रणलिङ्गमाह
“जिह्वातलाभोऽतिमृदुः स्वस्थः स्निग्धोऽल्पवेदनः । सु-
व्यवस्थो निरास्रावः शुद्धव्रण इति स्मृतः । जिह्वातलाभः
तलशब्दोऽत्र स्वरूपार्थः तेन जिह्वावद्रक्तः । सुव्य-
वस्थः उच्छूनतारहितः । दुष्टव्रणनिङ्गमाह “पूतिपू-
यादिदुष्टासृक्स्राव्यूतसङ्गी चिरस्थितिः । दुष्टव्रणो-
ऽतिगन्धादिः शुद्धलिङ्गविपर्य्ययः” । उत्सङ्गी कोटर-
वान् । अतिगन्धादिः आदिशब्देन स्राववेदनाविवर्ण-
तादयः संगृह्यन्ते । संरोहिव्रणस्य लिङ्गमाह “कपोत-
वर्णप्रतिमा यस्यां तालोदवर्जिताः । स्थिराश्च पिडका-
[Page4992-a+ 38]
वन्तो रोहन्तीति तमादिशेत्” । कपोतवर्णप्रतिमः पा-
ण्डुघूसरः । स्थिराः विदीर्णतारहिताः । पिडका-
वन्तः संरोहणार्था ये मांसाङ्कुरास्तद्युक्ताः । संरूढ-
लिङ्गमाह “रूढवर्त्मानमग्रन्थिमशूलमरुजं व्रणम् ।
त्वक्सवर्णं समतलं सम्यग्रूढं विनिर्दिशेत्” । रूढ-
वर्त्मानं संरूढस्रावमार्गम् । समतलं अनिम्नम् । सु-
खसाध्यत्वादिकमाह “त्वङ्मांसजः सुखे देशे तरुण-
स्यानुपदुवः । धीमतोऽभिनवः काले सुखे साध्यः सुख-
व्रणः” । सुखे देशे मर्मरहिते । अनुपद्रवः ज्वरतृष्णा
श्वासकासारोचकादिरहितः । धीमतः पथ्यसेविनः ।
सुखे काले हेमन्ते शिशिरे च । “गुणैरन्थतरैरेभिर्हीनः
कृच्छो व्रणः स्मृतः । सर्वैर्विहीनो विज्ञेयस्त्वसाध्यो नि-
रुपक्रमः” । एभिस्त्वङ्मांसजत्वादिभिः । निरुपमक्रमः
अनुपक्रान्तः चिरमुपेक्षित इति यावत् । “वसामेदोऽथ-
मज्जानं मस्तुलिङ्गञ्च यः स्रवेत् । आगन्तुजो व्रणः सि
ध्येन्न सिध्येद्दोषसम्भवः” । मस्तुलिङ्गं मस्तुकाभ्यन्तर-
स्नेहः “कुष्ठिनां विषजुष्टानां शौषिणां मधुमेहिनाम् ।
व्रणाः कृच्छ्रेण सिध्यन्ति येषां चापि व्रणे व्रणः” । अ-
रिष्टमाह “दह्यन्ते चान्तरत्यर्थं वहिःशीताश्च ये
ब्रणाः । दह्यन्ते बहिरत्यर्थं भवन्त्यन्तश्च शीतलाः ।
प्राणमांसक्षयश्वासकासारोचकपीडिताः । प्रवृद्धपूयरु-
धिरा व्रणा ये चापि मर्मसु । क्रियाभिः सम्यगारब्धा
न सिध्यन्ति च ये व्रणाः । चिकित्सेन्नैव तान् वैद्यः
संरक्षन्नात्मनो यशः । मद्यागुर्वाज्यसुमनः पद्मचन्दन-
चम्पकैः । सगन्धा दिव्यगन्धाश्च मुमूर्षूणां व्रणाः
स्मृताः” । मर्मसु पायुनाभिहृदयादिषु । सुमना
जातिः । दिव्यगन्धाः पारिजातादिगन्धाः । अथागन्तु-
व्रणस्य निदानमाह “नानाधारामुखैः शस्त्रैर्नानास्थान
निपातितैः । भवन्ति नानाकृतयो व्रणास्तांस्तान्नि-
बोध मे” । नाना धारा मुखानि येषां तैः शस्त्रैः अर्द्ध-
चन्द्र खङ्गभल्लकुन्तशूलशरादिभिः । नानाकृतयः षडा-
कृतयः । ता आकृतीराह “छिन्नं भिन्नं तथा विद्धं
क्षतं पिच्चितमेव च । घृष्टमाहुस्तथा षष्ठं तेषां वक्ष्या-
मि लक्षणम्” । तत्र छिन्नस्य लक्षणमाह “तिर्य्यक्-
किन्न ऋजुर्वापि यो व्रणस्त्वायतो भवेत् । गात्रस्य पा-
तरं तद्धि छिन्नमित्यभिधीयत” । यो व्रणः तिर्य्यक्छिन्नः
खड्गादिकृततिर्य्यक्छेदयुतः । ऋजुर्वापि अथवा खड्-
गादिकृतरक्तो व्रणः आयतः दीर्घः । आयत इति
[Page4992-b+ 38]
तिर्य्यक्छिन्नस्य ऋजोश्च विशेषणम् । गात्रस्य पातन
गात्रस्यैकदेशस्य छेदेन पृथक्करणं वा छिन्नमित्यभिधी-
यते । भिन्नमाह “शक्तिकुन्तेषुखड्गाग्रविषाणैराशयो
हतः । यत् किञ्चित् प्रसरेत्तद्धि भिन्नमित्यभिधीयते” ।
आशयः कोष्ठः । कोष्ठभेदस्य लक्षणमाह “स्थानान्य-
नग्निपक्वानां मूत्रस्य रुधिरस्य च । हृदुण्डुकः फु-
फुसश्च कोष्ठ इत्यभिधीयते । तस्मिन् भिन्ने रक्तपूर्णे
ज्वरोदाहश्च जायते । मूत्रमार्गगुदास्येभ्यो रक्तं थ्राणाच्च
गच्छति । मूर्च्छा श्वासस्तृषाध्मानमभक्तच्छन्द एव च ।
विण्मूत्रवातसङ्गश्च स्वेदश्यावोऽक्षिरक्तता । लोहगन्धि
त्वमास्यस्य गात्रदौर्गन्ध्यमेव च । हृदि शूलं पार्श्व-
योश्च विशेषश्चाभिधीयते” । तस्मिन् कोष्ठे । मिन्ने
शक्त्यादिभिः । रक्तपूर्णे कोष्ठे तस्मादङ्गाद्भिन्नात् स्रु-
तेन रक्तेन पूर्णे वा ज्वरादयो जायन्ते । आमाशये
पक्वाशये च रक्तपूर्णे लक्षणभेदमाह “आमाशयस्थे
रुधिरे रुधिरं छर्दयत्यपि । आध्मानमतिमात्रञ्च शू-
लञ्च भृशदारुणम् । पक्वाशयगते रक्ते रुजा गौरवमेव
च । अधःकाये विशेषेण शीतता च भवेदिह” । रुजा-
शूलम् । गौरवं पक्वाशये । अधःकाये नाभेरधोदेशे
विशेषेण गौरवमित्यन्वयः । शीतता च भवेदिह इह
नाभेरधोदेशे शीतता च स्यात् सा च व्याधिस्वभा-
वात् । विद्धमाह “सूक्ष्मास्यशल्याभिहतं पदं गत्वा-
शयं विना । उत्तुण्डितं निर्गतं वा तद्विद्धमिति नि-
र्दिशेत्” । आशयं विना कोष्ठं विना । उत्तुण्डितं अ-
निर्गतशल्यम् । निर्गतं वा निर्गतशल्यं वा । सशल्यस्य
व्रणस्य लक्षणमाह । “श्यावं सशोथं पिडकायुतञ्च मुहु-
र्मुहुःशोणितवाहनञ्च । मृदूद्गतं बुद्बुदतुल्यमांसं
व्रणं सशल्यं सरुजं वदन्ति” । मुहुर्मुहुःशोणितवाहनं
यदा यदा शल्यं चलितं तदा तदा रुधिरं वहति ।
उद्गतं उत्थितमुखम् । कोष्ठस्थितस्य शल्यस्य लक्षणमाह
“त्वचोऽतीत्य सिरादीनि भित्त्वाङ्गं परिहृत्य वा । कोष्ठे
प्रतिष्ठितं शल्यं कुर्य्यादुक्तानुपद्रवान्” । त्वचः सप्तापि
अतिक्रम्य उक्तानुपद्रवान् आटोपानाहौ व्रणमुखेनात्र
पुरीषदर्शनञ्च । असाध्यस्य कोष्ठस्थरक्तस्य पुरोषस्य लक्ष-
णमाह “कोष्ठान्तर्ल्लोहितं पाण्डु शीतपादकराननम् ।
शीतोच्छासं रक्तनेत्रमानद्धञ्च विवर्जयेत्” । आनद्धं आ-
नाहवन्तम् । क्षतमाह “नातिच्छिन्नं नातिभिन्नमुभयो-
र्लक्षणान्विनम् । विषमं व्रणमङ्गे यत्तत् क्षतं परिकी-
[Page4993-a+ 38]
र्त्तितम्” । नातिच्छिन्नं नातिदीर्घघातम् । नातिभिन्नं
नातिगम्भीरघातम् । उभयोश्छिन्नभिन्नयोः विषमं
प्रणमङ्गे यत् यद्व्रणमङ्गवैषम्यकरम् । पिच्चितमाह
“प्रहारपीडनाभ्यान्तु यदङ्गं पृथुतां गतम् । सास्थि
तत् पिच्चितं विद्याद्रक्तमज्जपरिप्लुतम्” । प्रहारो
मुद्गरादिना । पीडनं कपाटादिना । पृथुतां चिपि-
टताम् । घृष्टमाह “घर्षणादपि घाताद् वा यदङ्गं
विगतत्वचम् । ऊष्मस्रावान्वितं तत् तु घृष्टमित्यभिधी-
यते । घर्षणात् कर्कशेष्टिकापाषाणादिभिः । मांस
सिरास्नायुसन्ध्यस्थिमर्मसु क्षतेषु सामान्यलक्षणमाह
“भ्रमः प्रलापः पतनं प्रगोहो विचेष्टनं ग्लानिरथो-
ष्णता च । स्रस्ताङ्गता मूर्च्छनमूर्द्ध्ववातस्तीव्रा रुजो
वातकृताश्च तास्ताः । मांसोदकाभं रुधिरञ्च गच्छेत्
सर्वेन्द्रियार्थोपरमस्तथैव । दशार्द्धसंख्येष्पथ विक्षतेषु सामा-
न्यतो मर्मसु लिङ्गमुक्तम्” । पतनं भूमौ । विचेष्टनं
विरुद्धं चेष्टनं हस्तपादादिप्रक्षेपणादिकम् । मूर्च्छनं
इन्द्रियमोहः । प्रमोहो मनोमात्रमोहः । तीव्रा रुजो
वातकृताश्च तास्ताः दण्डापतानकादयः । रुधिरञ्च ग
च्छेत् मेहनभगगुदास्यघ्राणेध्यः स्रवेत् । सर्वेन्द्रियार्थो
परमः इन्द्रियाणां कार्य्यनाशः । अथ मर्मसिरास्नायु-
सन्ध्यस्थ्नां विद्धानां पृथग्लक्षणमाह “सुरेन्द्रगोप
प्रतिमं प्रभूतं रक्तं स्रवेत्तत्क्षयजश्च वायुः । करोति
रोगान् विविधान् यथोक्तान् सिरासु विद्धास्वथ वा क्ष-
तासु” । सुरेन्द्रगोपो वार्षिकोत्थितकीटविशेषः । (वीर-
बहुटी) इति लोके पुसिद्धः । प्रभूतं बहु । रोगान्
शिरोभितापान्धताक्षवकादीन् । विद्धासु शरादिना ।
क्षतान् खड्गादिना । “कौब्ज्यं शरीरावयवावसादः
क्रियास्वशक्तिस्तुमुला रुजा च । चिराद् व्रणो रोहति
यस्य चापि तं स्नायुविद्धं पुरुषं वदन्ति । कौब्ज्यं
विद्धस्याङ्गस्य वक्रता । तुमुला महती” । “शोथातिवृद्धि-
स्तुमुलारुजश्च बलक्षयः सर्वत एव शोथः । क्षतेषु स-
न्धिष्वचलाबलेषु स्यात् सन्धिकर्मोपरमश्च लिङ्गम्” । सर्वत
एव शोथः सर्वसन्धीन् व्याप्य शोथः । उपरमः नाशः ।
“घोरारुजो यस्य निशादिनेषु सर्वास्ववस्थासु न चैति
शान्तिम् । भिषग्विपश्चिद्विदितार्थसूत्रस्तमस्थिविद्धं पु-
रुषं प्रवक्ति” । सर्वास्वरस्थासु शयनासनादिकासु । वि-
दितार्थसूत्रेः ज्ञातशल्यतन्त्रः । अथ ममेषिरादि
विद्धलिङ्गानि पृथगभिधाय सर्मसिरादीनां विद्धानां पृ-
[Page4993-b+ 38]
थक्लिङ्गान्थतिदेशेनाह “यथास्वमेतानि विभावयेच्च
लिङ्गानि मर्मस्वपि ताडितेषु” । यथास्वं सिरादीनां
विद्धानाम् एतानि लिङ्गानि पृथगुक्तानि लिङ्गानि च-
कारात् भ्रमप्रलापादीनि च । मर्मस्विव सिरादिषु
ताडितेषु विद्धेषु विभावयेत् जानीयात् । सर्वव्र-
णानामुपद्रवानाह “विसर्पः पक्षघातश्च सिरास्तम्भाऽप-
तानकः । मोहोन्मादौ ब्रणे पीडा ज्वरस्तृष्णाहनु-
ग्रहः । कासश्छर्दिरतीसारो हिक्का श्वासः सवेपथुः ।
षोडशोपद्रवाः प्रोक्ता व्रणानां व्रणचिन्तकैः” । अथा-
ग्निदग्धस्य निदानमाह “तत्राग्निर्द्विविधो ज्ञेवः स्नेह-
रूक्षप्रभेदतः । स्नेहस्तत्र तु तैलादि रूक्षं लौहादि-
कथ्यते” । अग्निदग्धं चतुर्विधमाह “अग्निदग्धं च-
तुर्द्धा स्यात् प्लुष्टं दुर्दग्धमेव च । सम्यग्दग्धं तथाती-
व्रदग्धञ्च परिकीर्त्तितम्” । तेषां लक्षणभाह “यद्विवर्ण-
मतिप्लुष्टं तत्प्लुष्टमभिधीयते । तीव्रदाहो व्यथावन्तो
यत्र स्फोटा भवन्ति हि । चिरेण ते प्रशाम्यन्ति तद्दु-
र्दग्धमुदाहृतम् । ताम्रवर्णमगम्भीरं दाहपीडासम-
न्वितम् । सुसस्थितञ्च कथितं सम्यगदग्धं भिषग्वरैः ।
त्वङ्मांसं यत्र दग्धं स्याद्विश्लेषो वपुषस्तथा । सिरा-
स्नाय्वस्थिसन्धीनां तं वदन्त्यतिदग्धकम् । अत्यर्थं वे-
दनादाहो ज्वरस्तृण्मूर्च्छया सह । स्याद् व्रुणस्तु चि-
राद् रोहेत् रूढो याति विवर्णताम्” । दुष्टव्रणनाडी
व्रणशब्दयोस्तद्भेदौ दृश्यौ । व्रणशब्दनिरुक्तिः सुश्रुते
उक्ता यथा “वृणोति यस्माद्रूढोऽपि व्रणवांस्तु न
नश्यति । आदेहधारणात्तस्मात् व्रण इत्युच्यते बुधैः” ।
सुश्रुतोक्ता विशेषाः द्विव्रणशब्दे व्रणास्रावशब्दे च दृश्याः ।
<LEND>
