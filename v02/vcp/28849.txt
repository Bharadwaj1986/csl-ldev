<L>28849<pc>4071,b<k1>निमन्त्रण<k2>निमन्त्रण
निमन्त्रण¦ न० नि + मन्त्र--भावे ल्युट् । आवश्यकश्राद्धभो-
जनादौ प्रवर्त्तने । “विधिनिमन्त्रणामन्त्रणाधीष्टसंपश्न
प्रार्थनासु लिङ्” पा० “यस्याकरणे प्रत्यवायस्तन्निवन्त्रणम्”
[Page4072-a+ 38]
सि० कौ० । तथा च प्रत्यवायप्रयोजकाभावप्रतियोगि
निमन्त्रणम् । “व्राह्मणप्रातिवेश्यानामेतदेवा निमन्त्रणे”
याज्ञ० “निमन्त्रणार्थं दूतांश्च प्रेषयामास शीघ्रगान्”
मा० व० २५५ अ० । श्राद्धनिमन्त्रणप्रकारादि निम-
न्त्रितस्य नियमादि च नि० सि० निरूपितं यथा
चन्द्रिकायां मात्स्ये “पठन्निमन्त्र्य नियमान् श्रावयेत्
पैतृकान् वुधः । अक्रोधनैः शौचपरैः सततं ब्रह्मचा-
रिभिः । भवितव्यं भवद्भिश्च मया च श्राद्धकारिणा”
यत्तु मनुः “सर्वायासविनिर्मुक्तैः कामक्रोधविवर्जितैः ।
भवितव्यं मवद्भिर्नः श्वोभूते श्राद्धकर्मणीति” तत्पूर्वेद्यु-
र्निमन्त्रणपरं न तदहः । तत्रैव देबलः “असम्भवे परे-
द्युर्वा ब्राह्मणांस्तान्निमन्त्रयेत् । अज्ञातीनसमानार्षानयु-
ग्मानात्मशक्तितः” । कात्यायनः अनिन्द्येनामत्त्रितो
नापक्रामेत् केतनं गृह्यसक्तः” । अथ श्राद्धकर्तृभोक्तृ-
नियमाः तत्र मिमन्त्रितविप्रत्यागेऽपरार्के यमः “केतनं
कारयित्वा तु योऽतिपातयति द्विजम् । बह्महत्याम-
वाप्नोति शूद्रयीनौ च जायते । आमन्त्र्य ब्राह्मणं
यस्तु यथान्यायं न पूजयेत् । अतिकृच्छ्रासु षोरासु
तिर्य्यग्योनिषु जाग्रते” । प्रमदात्त्यागे हारीतः
“प्रमादाद्विस्मृतं ज्ञात्वा प्रसाद्यैनं प्रयत्नतः । तर्पयित्वा
यथान्यायं सर्वं तत् फलमश्नुते” । प्रमदाभावे तु नारा-
यणः “एकस्मिन्नेनसि प्राप्ते ब्राह्मणो नियतः शुचिः ।
यतियान्द्रायणं कृत्वा तस्मात् पापात् प्रमुच्यते” यमः
“आमन्त्रितस्तु यो विप्रो भोक्तुमन्यत्र गच्छति ।
नरकाणां शतं गत्वा चाण्डालेप्यमिजायते” । तत्रैव
देवलः “पूर्वे निमन्त्रितोऽन्येन कुर्य्यादन्यप्रतिग्रहम् ।
भुक्ताहारोऽथ वा भुङ्क्ते सुकृतं तस्य नश्यति” । यदि
विप्रो विलग्वेत तदोक्तमादित्यपुराणे “आमन्त्रितश्चिरं
नैव कुर्य्याद्विप्रः कदाचन । देवतानां पितॄणाञ्च दातुरन्नस्य
चैव हि । चिरकारी भवेट्द्रोही पच्यते नरकाग्निना” ।
पृथ्यीचन्द्रोदये यमः “निमन्त्रितस्तु यो विप्रो ह्यध्वानं
माति दुर्मतिः । भवन्ति पितरस्तस्य तं मासं पांशुभो-
जनाः । आमन्त्रितस्तु यः श्राद्धे हिंसां वै कुरुते द्विजः ।
पितरस्तस्य तं मासं भवन्ति रुधिराशनाः । आमन्त्रि-
तस्तु यो विप्रो भारमुद्वहते द्विजः । पितरस्तस्य तं मासं
भवन्ति स्वेदभोजनाः । निमन्त्रितस्तु यो विप्रः प्रकुर्य्यात्
कलहं यदि । पितरस्तस्य तं मासं भवन्ति मलभोजनाः” ।
शङ्खः “निमन्त्रितस्तु यः श्राद्धे मैधुनं सेवते द्विजः ।
[Page4072-b+ 38]
श्राद्धं दत्त्वा च भुक्त्वा च युक्तः स्यान्महतैनसा” । ऋता-
वपि मैथुनं निषिद्धम् “ऋतुकाले नियुक्तो वा नैव गच्छेत्
स्त्रियं क्वचित् । तत्र गच्छन्नवाप्नोति ह्यनिष्टानि फ-
लानि तु” इति तत्रैव माधवीये च वृद्धमनूक्तेः “श्राद्धं
करिष्यन् कृत्वा वा भुक्त्वा वापि निमन्त्रितः । उपोष्य
च तथा भुक्त्वा नोपेयाच्च ऋताबपि । भोक्ष्यन् करि-
ष्यन् श्वः श्राद्धं पूर्वरात्रौ प्रयत्नतः । व्यवायं भोजनञ्चापि
ऋतावपि विवर्जयेत्” इति तत्रैवाश्वलायनोक्तेश्च । विज्ञा-
नेश्वरेण तु श्राद्धे ऋतौ गच्छतोऽपि न दोष इत्युक्तम्
तत्त्वगतिकत्वे ज्ञेयम् । वृहस्पतिः “द्विनिशं ब्रह्मचारी
स्याच्छाद्धकृद्ब्राह्मणैः लह! अन्यथा वर्त्तमनौ तु स्यातां
निरयगामिनौ । पुनर्भोजनमध्वानं भारमायासमैथुनम् ।
श्राद्धकच्छाद्धभुक् चैव सर्वमेतद्विवर्जवेत् । स्वाध्यायं
कलहञ्चैव दिवास्वापं तथैव च” । यत्तु श्राद्धकाशि-
कायां पुराणसमुच्चये “कृत्वा तु रुधिरस्रावं न विद्वान्
श्राद्धमावरेत् । एकं द्वे त्रीणि वा विद्वान् दिनानि
परिवर्जयेत्” इति तन्निर्मूलम् । पृथ्वीचन्द्रोदये यमः
“पुनर्भोजनमध्वानं भाराध्ययनमैथुनम् । सन्ध्यां प्रति-
ग्रहं होमं श्वाद्धभोक्ताऽष्ट वर्जयेत्” । सन्ध्यानिषेधः प्राय-
श्चित्तात् पूर्वं ज्ञेयः यथाहोशनाः “दशकृत्वः पिबे-
दापो गायत्र्या श्राद्धभुक् द्विजः । ततः सन्ध्यामुपा-
सीत जपेच्च जुहुयादपि” । गौडास्तु “सायं सन्ध्यां परा-
न्नञ्च छेदनञ्च वनस्पतेः । अमावस्यां न कुर्वीत रात्रि-
भोजनमेव च । द्यूतञ्च कलहञ्चैव सायंसन्ध्यां दिवा-
शयम् । श्राद्धकर्त्ता च भोक्ता च पुनर्भुक्तिञ्च वर्जयेत्”
कामधेनौ वराहाद्युक्तेः श्राद्धकर्त्तुरपि सायंसन्ध्या-
विषेधमाहुः शिष्टास्तु निर्मूलत्वमाहुः । होमनिषेधस्तु
स्वयंहोमविषयः “सूतके च प्रवासे च अशक्तौ श्राद्ध-
भोजने । एवमादिनिमित्तेषु हावयेन्न तु हापयेत्” इति
छन्दोगपरिशिष्टात् । तत्रैवादित्यपुराणे “निमन्त्रितस्तु न
श्राद्धे कुर्य्याद्भार्य्यादिताडनम्” । चन्द्रिकायां प्रचेताः
“श्राद्धभुक् प्रातरुत्थाय प्रकुर्य्याद्दन्तधावमम् । श्राद्धकर्त्ता
न कुर्वीत दन्तानां धावनं बुधः” हेमाद्रौ जाबालिः
“दन्तघावनताम्बूले तैलाभ्यङ्गममोजनम् । रत्यौषधपरा-
न्नञ्च श्राद्धकृत् सप्त वर्जयेत्” । विष्णुरहस्ये “श्राडो-
पवासदिवसे खादित्वा दन्तधावनम् । गायत्र्या शत-
सम्पूतमम्बु प्राश्य विशुध्यति । पुनर्भोजनमध्वानं या
नप्रायासमैधुनम् । दानप्रतिग्रहौ होमं श्राङ्गभुक्
[Page4073-a+ 38]
त्वष्ट वर्जयेत्” । “निमन्त्रयेत पूर्वेद्युर्ब्राह्मणानात्मवान्
शुचिः । तैश्चापि संयतैर्भाव्यम् मनोवाक्कायकर्मभिः”
याज्ञ० “पूर्वेद्युरपवेद्युर्वा श्राद्धकर्मण्युपस्थिते । निमन्त्रयेत
त्र्यवरान् सम्यक् विप्रान् यथोदितान्” मनुः । “पूर्वेद्युर्नि-
वेदनम् वेदनं परेद्युर्द्वितीयं, तृतीयमामन्त्रणम्” आप-
स्तम्बः “निवेदनं श्वोमया श्राद्धं कर्त्तव्यं तत्र भवन्तो
निमन्त्रणीया इत्येवंरूपं निवेदनम् । द्वीतयं वेदनं
त्वामहं निमन्त्रये इत्यनेन निमन्त्रणम् । त्वयि श्राद्धमहं
करिष्ये” इति तृतीयमनुज्ञाग्रहणरूपम्” श्रा० त० रघु०
<LEND>
