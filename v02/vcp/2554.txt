<L>2554<pc>0222,b<k1>अपघन<k2>अपघन
अपघन¦ पु० अपहन्यते संहत्य कर्म्म कृत्वा वियुज्यते अप + हन-
अप् घनादेशः । शरीरे, हस्ताद्यवयवे च । शरीरादि हि
पुरुषोपभोगाय प्रथमं संहत्य तत्तत्कर्म्म निष्पाद्य भोगादृष्ट-
क्षये पुनर्वियुज्यते इति तस्य तथात्वम् । देहादेः संहत्य
[Page0223-a+ 38]
कारित्वं च पातञ्जलादौ दर्शितं यथा । “परार्थं संहत्य
कारित्वादिति” पात० । इतरसाहित्येनार्थक्रियाकारित्वं
संहत्यकारिता, संहननञ्च आरम्भकसंयोगभेदः । तथा च
देहादिकं परार्थं (स्वेतरस्य भोगापवर्गफलकम्,) संहतत्वात्
शय्यासनादिवदित्यनुमानप्रयोगः । अतएव सांख्यसूत्रे
“संहतपरार्थत्वादिति” संहन्तृसिद्धिरुक्ता । संहतानां देहा
दीनां स्वेतरस्य भोगादिफलकत्वात् संघातातिरिक्तः पुरुषो-
ऽनुमीयते नहि अचेतनानां देहादीनां स्वतः संघातः सम्भ-
वति अतः संघातसिद्धये पुरुषसिद्धिरिति समुदितार्थः ।
“संयोगाश्च विभागान्ता” इत्युक्तेः संयोगभेदरूपसंहननस्या-
वश्यं वियोगान्तत्वात् देहादीनां तदवयवानाञ्च क्रमे-
णारम्भकसंयोगनाशेन परस्परवियोग इत्यतोऽङ्गादेरवश्य-
वियोगवत्त्वात् तथात्वम् अतएव “अन्तवन्त इमे देहा
नित्यस्योक्ताः शरीरिण” इति गीतायामारम्भकसंयोगनाश-
पूर्व्वकपरस्परवियोगेन नाश उक्तः । “लौहोद्घनघनस्कन्धा
ललितापघनां स्त्रियमिति” भट्टिः । अपगतोघनोमेघो
यस्मात् प्रा० ब० वा गतलोपः । मेघावरणशून्ये त्रि०
वा गतलोपाभावे अपगतघनोऽप्युक्तार्थे ।
<LEND>
