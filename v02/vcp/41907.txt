<L>41907<pc>4926,b<k1>विष<k2>विष
विष¦ न० विष--क । १ जले अमरः २ पद्मवेशरे, रायमुकुटः ।
<>३ गन्धरसे बोले ४ वत्सनाभे--विषे च ५ गरलमात्रे पुंन०
<>राजनि० । ६ मृणाले पु० अमरः । गरलरूपविषस्य नाम
<>लक्षणादिकं भावप्र० उक्तं यथा “विषं तु गरलः क्ष्वेड-
<>स्तस्य भेदानुदाहरे । वत्सनानाभः सहारिद्रः सक्तु-
<>कश्च प्रदीपनः । सौराष्ट्रिकः शृङ्गिकश्च कालकूटस्तथैव
<>च । हालाहलो ब्रह्मपुत्रो विषभेदा अमी नव” । तत्र
<>वत्सनाभस्य स्वरूपनिरूपणम् । “सिन्दुवारसदृक्पत्रो
<>वत्सनाभ्याकृतिस्तथा । यत्पार्श्वेन तरोर्वृद्धिर्वत्स नाभः
<>स भाषितः” । अथ हारिद्रस्य स्वरूपनिरूपणम्
<>“हरिद्र तुल्यमूलो यो हारिद्रः स उदाहृतः” । अथ
<>सक्तुकस्य स्वरूपम् “यद्ग्रन्थिः सक्तुकेनेव पूर्णमध्यः
<>स सक्तुकः” । अथ प्रदीपनस्य स्वरूपम् “वर्णतो लो-
<>हितो यः स्याद्दीप्तिमान् दहनप्रभः । महादाहकरः
<>पूर्वैः कथिमः स प्रदीपनः” । अथ सौराष्ट्रिकस्य स्वरू-
<>पम् “सराष्ट्रविशये यः स्यात् स सौराष्ट्रिक उच्यते” । अथ
<>शृङ्गिकस्य स्वरूपम् “यस्मिन् गोशृङ्गके यद्धे दुग्धम्भवति
<>लोहितम् । स शृङ्गिक इति प्रोक्तो द्रव्यतत्त्वविशा-
<>रदैः” । अथ कालकूटस्य स्वरूपम् “देवासुररणे देवै-
<>र्हतस्य पृथुमालिनः । दैत्यस्य रुधिराज्जातस्तरुरश्वत्थ
<>सन्निभः । निर्यासः कालकूटोऽस्य मुनिभिः परिकी-
[Page4927-a+ 38]
<>र्त्तितः । सोऽहिक्षेत्रे शृङ्गवेरे कोङ्कणे मलये भवेत्”
<>अथ हालाहलस्य स्वरूपम् “गोस्तनाभफलो गुच्छ-
<>स्तालपत्रच्छदस्तथा । तेजसा यस्य दह्यन्ते समीपस्था
<>द्रुमादयः । असौ हालाहलोज्ञेयः किष्किन्धायां हि-
<>मालवे । दक्षिणाब्धितटे देशे कोङ्कणेऽपि च जायते” ।
<>अथ ब्रह्मपुत्रस्य स्वरूपम् “वर्णतः कपिलो यः स्यात्तथा
<>भवति सारतः । ब्रह्मपुत्रः स विज्ञेयो जायते मलया-
<>चले । ब्राह्मणः पाण्डुरस्तेषु क्षत्रियो लोहितप्रभः ।
<>वैश्यः पीतोऽसितः शूद्रो विष उक्तश्चतुर्विधः । रसायने
<>विषं विप्रं क्षत्रियं देहपुष्टये । वैश्यं कुष्ठविनाशाय
<>शूद्रं दद्यात् वधाय हि” । (एते च स्थावरविषाः)
<>तेषां शोधनविधिः तत्रैव स्थानान्तरे “गोमूत्रे त्रिदिनं
<>स्थाप्यं विषं तेन विशुद्ध्यति । रक्तसर्षपतैलाक्तं तथा
<>धार्य्यञ्च वाससि । ये गुणा गरले प्रोक्तास्ते स्युर्हीना
<>विशोधनात् । तस्माद्विषं प्रयोगे तु शोधयित्वा प्रयोज-
<>येत्” । अथ विषस्य गुणाः “विषं प्राणहरं प्रोक्तं
<>व्यवायि च विकाशि च । आग्नेयं वातकफहृत् योग-
<>वाहि महावहम्” । व्यवायि सकलकायगुणव्यापनपूर्व-
<>कपाकगमनशीलम् । विकाशि ओजःशोषणपूर्वकसन्धि-
<>बन्धशिथिलीकरणशीलम् । आग्नेयम् अधिकाग्न्यंशम् ।
<>योगवाहि संसर्गिगुणग्राहकम् । मदावहं तमोगुण-
<>प्राधान्येन बुद्धिविध्वंसकम् । “तदेव युक्तियुक्तन्तु प्राण-
<>दायि रसायनम् । योगवाहि परं वातश्लेष्मजित् सन्नि-
<>पातहृत्” । अथोपविषाणां निरूपणम् “अर्कक्षीरं स्नुही-
<>क्षीरं लाङ्गली करवीरकः । गुञ्जाहिफेनोधत्तूरः सप्तो
<>पविषजातयः” । एतेषां शोधनं चिन्त्यं गुणास्तत्र तत्र
<>द्रष्टव्याः” ।
<>तत्र विषस्य द्वैविध्यमाह “स्थावरं जङ्गमञ्चैव द्विविघं
<>विषमुच्यते । दशाधिष्ठानमाद्यं तु द्वितोय षोडषाश्र-
<>यम” । स्थावरविषस्य दशाश्रयानाह “मूलं पत्रं फलं
<>पुष्पं त्वक् क्षीरं सारमेब च । निर्यासो धातवः कन्दः
<>स्थावरस्याश्रया दश” । तद्यथा मूलविषं करवीरादि ।
<>पत्रविषं विषपत्रिकादि, फलविषं कर्कोटकादि, पुष्पविषं
<>वेत्रादि, त्वक्सारनिर्य्यासविषाणि करम्भादीनि क्षीरविषं
<>स्नुह्यादि धातुविषं हरितालादि कन्दविषं वत्सनाभ-
<>सक्तुकादि । जङ्गमविषस्य षोडशाश्रयानाह “दृष्टि-
<>निःश्वासदंष्ट्रा च नखमूत्रमलानि च । शुक्रं लाला-
<>नखस्पर्शः सदंशं स्वावमर्दितम् । गुदास्थिपित्तशुक्राणि
[Page4927-b+ 38]
<>दश षट् जङ्गमाश्रयाः” । तद्यथा दृष्टिनिःश्वासविषाः
<>दिव्याः सर्पाः, दंष्ट्राविषाः मौमसर्पाः दंष्ट्रानखविषा
<>व्याघ्रादयः, मूत्रपुरीषविषाः गृहगोधिकादयः शुक्रविषा
<>मूषिकादयः, लालाविषाः उच्चिटिकादयः, लालास्पर्शमूत्र-
<>पुरीषार्त्तवशुक्रमुखसन्दंशदंष्ट्रास्पर्शावमर्दितगुदपुरीषविषा-
<>श्चित्रशीर्षादयः, अस्थिविषाः सर्पादयः, पित्तविषाः शकु-
<>लमत्स्यादयः, शूकविषाः भ्रमरादयः । स्थावरविषाणां
<>सामान्यानां कार्य्याण्याह । तत्र मूलविषस्य कार्य्यमाह
<>“उद्वेष्टनं मूलविषैर्मोहः प्रलपनं तथा” । पत्रविषस्य
<>कार्य्यभाह “जृम्भणं वेपनं श्वासो नृणां पत्रविषैर्भवेत्” ।
<>फलविषस्य कार्य्यमाह “शुष्कशोथः फलविषैर्दाहोद्वेषश्च
<>मोजने” । पुष्पविषस्य कार्य्यमाह “भवेत् पुष्पविषैश्छर्दि-
<>राध्मानं मूर्च्छनं तथा” । त्वक्सारनिर्य्यासकार्य्याण्याह
<>“त्वक्सारनिर्य्यासविषैरुपभुक्तैर्भवन्ति हि । आस्यदौर्ग-
<>न्ध्यपारुष्यशिरोरुक्कफसंश्रयाः” । क्षीरविषकार्य्यमाह
<>“फेनागमः क्षीरविषैर्विड्भेदो गुरुजिह्वता” । धातुविष-
<>कार्य्यमाह “हृत्पीडनं धातुविषैर्मूर्च्छा दाहश्च तालुनि ।
<>प्रायेण कालघातीनि विषाण्येतानि निर्दिशेत्” । एतानि
<>मूलविषाणि नव कालघातीनि कालान्तरे मारकाणि ।
<>कन्दविषस्य कार्य्यमाह । “कन्दजान्युग्रवीर्य्याणि या-
<>न्युक्तानि त्रयोदश । सर्वाण्येतानि कुशलैर्ज्ञेयानि दश-
<>भिर्गुणैः । स्थावरं जङ्गमं वापि कृत्रिमं चापि यद्वि-
<>मम् । सद्यो निहन्ति तत् सर्वं गुणैश्च दशभिर्युतम्” ।
<>तान् दशगुणानाह “रूक्षमुष्णं तथा तीक्ष्णं सूक्ष्ममाशु
<>व्यवायि च । विकाशि विशदञ्चैव लघुपाकि च ते
<>दश” तैर्गुणैर्विषस्य कार्य्यमाह “तद्रौक्ष्यात् कोपयेद्वायु-
<>मौष्ण्यात्पित्तं सशोणितम् । तैक्ष्ण्यान्मतिं मोहयति
<>मर्मबन्धान् छिनत्ति हि । शरीरावयवान् सौक्ष्म्यात्
<>प्रविशेद्विकरोति च । आशुत्वादाशु तत् प्रोक्तं व्यवायात्
<>प्रकृतिं हरेत् । विकाशित्वात् क्षपयति दोषान् धातून्म-
<>लानपि । अतिरिच्यते वैशद्यात् दुश्चिकित्स्यं च लाघ-
<>वात् । दुर्जरं चाविपाकित्वात् तस्मात् क्लेशयते चिरम्” ।
<>विषलिप्तशस्त्रहतस्य लक्षणमाह “सद्यः पाकं याति यस्य
<>क्षतं तत् स्रवेद्रक्तं पच्यते चाप्यभीक्ष्णम् । कृष्णीभूतं
<>क्लिन्नमत्थर्थपूतिक्षतान्मांसं शीर्य्यते यस्य वापि । तृष्णा-
<>तापौ दाहमूर्च्छे च यस्य दिग्धं विद्धं तं मनुष्यं
<>व्यवस्येत् । लिङ्गान्येतान्येव कुर्य्यादमित्रैर्दत्तः क्ष्वेडो वा
<>व्रणे यस्य चापि” । पच्यते चाप्यभीक्ष्णं पुनः पुनः
[Page4928-a+ 38]
<>पाकमेति तापः वहिःस्थितः, दाहोऽभ्यन्तरे । यः कुर्य्या-
<>दित्यत्र क्षतं कर्त्तृपदं बोद्धव्यम् । प्रायेण राजादी-
<>नामन्नादौ शत्रवो विषं ददति । तेषां ज्ञानार्थं लक्षण-
<>माह “इङ्गितज्ञो मनुष्याणां वाक्चेष्टामुखवैकृतैः ।
<>जानीयाद्विषदातारमेभिर्लिङ्गैश्च बुद्धिमान् । न ददात्यु-
<>त्तरं पृष्टो विवक्षुर्मोहमेति च । अपार्थं बहु सङ्कीर्णं
<>भाषते चापि मूढवत् । अङ्गुलीः स्फोटयेदुर्वीं विलिखेत्
<>प्रहसेदपि । वेपथुश्चास्य भवति त्रस्तश्चैकैकमीक्षते ।
<>विवर्णवक्त्रः श्यामश्च नखैः किञ्चिच्छिनत्ति च । आलभेता
<>सकृद्दीनः करेण च शिरोरुहान् । निर्यियासुरपद्वारैः
<>वीक्षते च पुनः पुनः । वर्त्तते विपरीतं च विषदाता
<>विचेतनः” । इङ्गितमभिप्रायसूचकम् आकारं मुखवै-
<>कृतं मुखवैवर्ण्यादि एभिर्लिङ्गैर्वक्ष्यमाणैः न ददात्यु-
<>त्तरं पृष्टः स्वीयासत्कर्मजनितव्यामोहात् सङ्कीर्णम् अ-
<>स्फुटं भयजनितपर्वव्यथापनोदायाङ्गुलीः स्फोटयेत् प्रह-
<>सेत् । अहेतावपि श्यामः दग्धसमानवर्णः, आलभेत
<>स्पृशेत् विपरीतं यथा स्यादेवं वर्त्तते । जङ्गमविषाणां
<>सामान्यानां कार्य्याण्याह “निद्रां तन्द्रां क्लमन्दाहं स-
<>म्पाकं लोमहर्षरम । शोथं चैवातिसारं च कुरुते
<>जङ्गमं विषम्” । गङ्गमेषु तीक्ष्णतरेषु सर्पानाह “वात-
<>पितकफात्मानो माभिमण्डलराजिलाः । यथाक्रमं स-
<>माख्याता द्व्यन्तरा द्वन्द्वरूविणः । फणिनो भोगिनो
<>ज्ञेया संख्यातास्तेऽत्र विंशतिः । मण्डलैर्विविधैश्चित्राः
<>पृथवो मन्दगामिनः । षट् ते मण्डलिनो ज्ञेया ज्व-
<>लनार्कविषाः ऋताः । स्निग्धा विविधवर्णाभिस्तिर्य्यगू-
<>र्घ्वञ्च राजिभिः ॥ विचित्रा इव ये भान्ति राजिलास्ते
<>हि तेऽपि षट्” । एते यथाक्रमं वातपित्तकफात्मानः
<>द्व्यन्तराः द्वे अन्तरे भेदौ येषां ते द्व्यन्तरा, यथा भो-
<>गिनो मण्डनिन्यां जाताः इत्यादि । भोगिप्रभृति-
<>कृतदशदेशलक्षणमाह “दंशो भोगिकृतः कृष्णः सर्व-
<>वातविकारकृत् । पीतो मण्डलिनः शोयो मृदुः पित्त-
<>विकारवान् । राजिलोत्थो भवेद्दंशः स्थिरशोथश्च पि-
<>च्छिलः । पाण्डुः स्निग्धोऽविसान्द्रासृक्सर्वश्लेष्मविकार-
<>वान्” । देशविशेषे कालविशेते च दष्टस्यासाध्यत्वमाह
<>“अश्वत्थदेवायतनश्मशानवल्मीकसन्ध्यासु चतुष्पथेषु ।
<>याम्ये च पित्र्ये परिवर्जनीया ऋक्षे नरा मर्मसु ये
<>च दष्टाः” । याम्ये भरण्यां पित्र्ये मघायाम् “दर्वी-
<>कराणां विषमाशु हन्ति सर्वाणि चोष्णे द्विगुणीमान्ति” ।
[Page4928-b+ 38]
<>उष्णे उष्णसंयोगे । दर्वीकरलक्षणमाह “रथाङ्गलाङ्ग-
<>लच्छत्त्रस्वस्तिकाङ्कुशधारिणः । ज्ञेया दर्वीकराः सर्पाः
<>फणिनः शीघ्रगामिनः” । अपरेषु येषु विषमाशु मारकं
<>भवति तानाह “अजीर्णपित्तातपपीडितेषु बालेषु वृद्धेषु
<>बुभुक्षितेषु । क्षीणे क्षते मेहिनि कुष्ठजुष्टे रूक्षे बले
<>गर्भवतीषु चापि । शस्त्रक्षते यस्य न रक्तमस्ति राज्यो
<>लताभिश्च न सम्भवन्ति । शीताभिरद्भिश्च न रोमहर्षो
<>विषाभिभूतं परिवर्जयेत्तम् । जिह्मं मुखं यस्य च केश-
<>शातो नासावसादश्च सकण्ठभङ्गः । कृष्णश्च रक्तः श्वय-
<>थुश्च दंशे हन्वोः स्थिरत्वसु विवर्जनीयम्” । केशशातः
<>आकर्षणात्, नासावसादः नासायाः नतत्वं कण्ठभङ्गः
<>ग्रीवाधारणाशक्तिः हन्वोः स्थिरत्वं हनुद्वयस्तम्भः । अ-
<>परञ्च “वान्तिर्घना यस्य निरेति वक्त्राद्रक्तं स्रवेदूर्द्ध्वमधश्च
<>यस्य । दंष्ट्रानिपातांश्चतुरश्च पश्येद् यस्यापि वैद्यैः परि-
<>वर्जनीयः” । वान्तिः रुधिरस्य, यस्य च नासामुखलिङ्गगु-
<>दादिभ्यो रक्तं स्रवेत् “उन्मत्तमत्यर्थमुपद्रुतं वा हीनस्वरं वा-
<>प्यथ वा विवर्णम् । सारिष्टमत्यर्थमवेगिनञ्च जह्यान्नरं तत्र
<>न कर्म कुर्य्यात्” । अत्यर्थमुपद्रुतं वा ज्वरातिसारादिभि-
<>रतिशयेनोपद्रुतं हीनस्वरं वक्तुमक्षमं विवर्णं कृष्ण-
<>वर्णं सारिष्टं नासाभङ्गादियुक्तम् । अवेगिनं वेगो
<>विषवेगः । (लहरि) इति लोके तद्रहितम् । स्थावरं
<>जङ्गमं च विषमेव जीर्णत्वादिभिः कारणैः दूषीविष-
<>संज्ञां लभते तदाह “जीर्णं विषघ्नौषधिदूषितं वा
<>दावाग्निवातातपशोषितं वा । स्वभावतो वा गुणविप्र-
<>हीनं विषं हि दूषीविषतामुपैति” । जीर्णम् अति-
<>पुराणं विषघ्नौषधिदूषितं विषघ्नीभिरौषधीभिर्वीर्य्यही-
<>नीकृतं स्वभावतो वा गुणविप्रहीनं स्वभावादेव दशानां
<>गुणानां मध्ये एकद्वित्र्यादिगुणहीनम् । दूषीविषस्य
<>कार्य्यमाह “वीर्य्याल्पभावान्न निपातयेत् तत् कफान्वितं
<>वर्षगणानुबन्धि । तेनार्दितो भिन्नपुरीषवर्णो विगन्धि-
<>वैरस्ययुतः पिपासी । मूर्च्छां भ्रमं गद्गदवाग्वमिञ्च
<>विचेष्टमानोऽरतिमाप्नुयाद् वा” । न निपातयेत् न मार-
<>यति कफान्वितं कफेन मन्दीकृतौष्णादिगुणं वर्षगणा-
<>लबन्धि कफेनाग्नेर्मान्द्यादीषत्पाकाच्चिरस्थायि तथा
<>दूषीविषजदद्रुरोगवतां भिन्नपुरीषवर्णश्च भिन्नपुरीषो-
<>द्गतमलः भिन्नवर्णो विवर्णः । विचेष्टमानः विरुद्धां चेष्टां
<>कुर्वन् मूर्च्छादीन् व्याधीन् लभते । स्थानविशेषोत्थिते
<>दुषीविषे लिङ्गविशेषमाह । “आमाशयस्थे कफवात-
[Page4929-a+ 38]
<>रोगी पक्वाशयस्थेऽनिलषित्तरोगी । भवेत् समुद्ध्वस्तशि-
<>रोऽङ्गरुट्को विलूनपक्षश्च यथा विहङ्गः” । समुद्ध्वस्तशि-
<>रोऽङ्गरुट्कः समुद्धस्ताः शिरोरुहाः केशाः अङ्गरुहः
<>लोमानि यस्य सः एतदपि लिङ्गं पक्वाशयस्थे दूषी-
<>विषे बोद्धव्यम् “स्थितं रसादिष्वथ तद्यथोक्तान् करोति
<>धातुप्रभवान् विकारान्” । तत् दूषीविषं यथोक्तान् सुश्रुते
<>व्याधिसमुद्देशीयोक्तान् । दूषीविषस्य प्रकोपसमयमाह
<>“कोपं तु शीतानिलदुर्दिनेषु यात्याशु पूर्वं शृणु तस्य
<>रूपम्” । कुपितस्य दूषीविषस्य पूर्वरूपमाह “निद्रा
<>गुरुत्वञ्च विजृम्भणञ्च विश्लेषहर्षावथ वाङ्गमर्दः” । वि-
<>श्लेषः गात्रशौथिल्यं हर्षः रोमाञ्चः । रूपमाह “ततः
<>करोत्यन्नमदाविपाकावरोचकं मण्डलकोठजन्मा । मांसक्षयं
<>ग्राणिपदाक्षिशोथं मूर्च्छां तथा छर्द्रिमथातिसारम् ।
<>दूषीविषं श्वासतृषौ ज्वरांश्च कुर्य्यात् प्रवृद्धिं जठरस्य चापि”
<>अन्नमदः अन्ने मुक्ते पूगफलेनेव मदः । अविपाकः अन्नस्य ।
<>दूषीविषभेदेन विकारानाह “उन्मादमन्यज्जनयेत्तथान्य-
<>दानाहमन्यत् क्षपयेच्च शुक्रम् । गाद्गद्यमन्यज्जनयेच्च कुष्ठं
<>तांस्तान्विकारांश्च बहुप्रकारान्” । अन्यत् दूषीविषं
<>तांस्तान् विकारान् विसर्पविस्फोटादीन् । दूषीविषस्य
<>निरुक्तिमाह “दूषितं देशकालान्नं दिवास्वप्नैरभीक्ष्णशः ।
<>यस्मात् संदूषयेद्धातूंस्तस्माद्दूषीविषं स्मृतम्” । देशः
<>अनूपादिः काला दुर्दिनादिः अन्नं कुलत्थतिलमसू-
<>रादि धातुदूषकत्वाद्दूषीविषम् । दूषीविषस्य साध्य-
<>त्वादिकमाह “साध्यमात्मवतः सद्यो याप्यं संवत्सरो-
<>त्थितम् । दूषीविषससाध्यं स्यात् क्षीणस्याहितसेविनः” ।
<>कृत्रिमं विषं द्विविधम् एकं सविषं दूषीविषसंज्ञम्
<>अपरमविषं तदेव तरसंज्ञं तथा च काश्यपसंहितायाम्
<>“संयोगजञ्च द्विविघं द्वितीयं विषमुच्यते । दूषीविषं तु
<>सविषमविषङ्गर उच्यते” । संयोगजं कृत्रिमं विषं द्वि-
<>तीयं स्वाभाविकं तच्च द्विविधम् । तत्र दूषीविषमभि-
<>धाय गरं दर्शयितुमाह “सौभाग्यार्थं स्त्रियः स्वेद-
<>रजोनानाङ्गजान् मलान् । शत्रुप्रयुक्तांश्च गरान् प्रय-
<>च्छन्त्यन्नमिश्रितान्” । गरकार्य्यमाह “तैः स्यात् पाण्डु
<>कृशोऽल्पाग्निर्ज्वरश्चास्योपजायते । मर्मप्रधमनाघ्मानं ह-
<>स्तयोः शोथसम्भवः । जठरग्रहणीरोगा यक्ष्मागुल्मक्षयो
<>ज्वरः” । तैः गरैः स्वेदरजःप्रभृतिभिः ज्वरश्चास्योपजा-
<>यत इति अपाकात् । मर्मप्रधमनं मर्मव्यथा क्षयो धातु-
<>क्षयः । लूतानां जन्तुविशेषाणामुत्पत्तिं निरुक्तिं सङ्ख्या-
[Page4929-b+ 38]
<>ञ्चाह “यस्माल्लूनं तृणं प्राप्ता मुनेः प्रस्वेदविन्दवः । तेभ्यो
<>जातास्तथा लूता इति ख्यातास्तु षोडश” । अत्र सुश्रुतः “वि-
<>श्वामित्रो नृपवरः कदाचिदृषिसत्तमम् । वशिष्ठं कोपयामास
<>गत्वाऽश्रमपदं किल । कुपितस्य मुनेस्तस्य ललाटात् स्वेद-
<>विन्दवः । अपतद्दर्शनादेव ह्यधस्तात्तोव्रवर्चसः । लूने तृणे
<>महर्षेस्तु धेन्वर्थे सम्भृतेऽपि च । ततो जातास्त्विमे
<>घोरा नानारूपा महाविषाः । तासामष्टौ कष्टसाध्या
<>वर्ज्यास्तावत्य एव हि” । तत्र त्रिमण्डलप्रभृतयोऽष्टौ कष्ट-
<>साध्याः सौवर्णिकप्रभृतयोऽष्टावसाध्याः । तासां सामा-
<>न्यानां दंशलक्षणमाह “ताभिर्दष्टे दंशकोथः प्रवृत्तिः
<>क्षतजस्य च । ज्वरो दाहोऽतिसारश्च गदाः स्युश्च
<>त्रिदोषजाः । पिडका विविधाकारा मण्डलानि महान्ति
<>च । शोथा महान्तो मृदवो रक्ताः श्यावाश्चलास्तथा ।
<>सामान्यं सर्वलूतानामेतद्दंशस्य लक्षणम्” । दंशकोथः
<>दंशमध्ये पूतिभावः । “दंशमध्ये तु यत्कृष्णं श्यावं
<>वा जालकावृतम् । दग्धाकृति मृशम्पाकं स्वेदर्शोथज्वरा-
<>न्वितम् । दूषीविषामिर्लूताभिस्तद्दष्टमिति निर्दिशेत्” ।
<>सौवर्णिकादयोऽष्टावसाध्या प्रणिहरास्तासां लक्षणमाह
<>“शोषः श्वेता सिता रक्ता पीता च पिडका ज्वरः ।
<>प्राणान्तिको भवेद्दाहः श्वासहिक्काशिरोग्रहः” । आखु-
<>दूषीविषलक्षणमाह “आदंशाच्छोणितं पाण्डुमण्डलानि
<>रोऽरुचिः । लोमहर्षश्च दाहश्चाप्याखुदूषीविषा-
<>र्दिते” प्राणहरमूषकविषकार्य्यमाह “मूर्च्छाङ्गशोथ-
<>वैवर्ण्यं क्लेदशब्दाश्रुतिज्वराः । शिरोगुरुत्वं लाला-
<>सृक् छर्दिश्चासाध्यमूषकात् । अङ्गशोथोऽत्र मूषकाकारो
<>बोद्धव्य इति । तन्त्रान्तरे कृकलासदष्टस्य लक्षणमाह
<>“शोथस्य कार्श्यमथ वा नानावर्णत्वमेव च । मोहोऽथ
<>वर्चसो भेदो दष्टस्य कृकलासकैः” । वृश्चिकविषस्य लक्ष-
<>णमाह “दहत्यग्निरिवादौ तु भिनत्तीवोर्द्धमाशु च ।
<>वृश्चिकस्य विषं याति पश्चात् दंशेऽवतिष्ठते” । असाध्यस्य
<>वृश्चिकदष्टस्य लक्षणमाह “दष्टोऽसाध्यैस्तु हृद्घ्राण
<>रसनोपहतो नरः । मांसैः पतद्भिरत्यर्थं वेदनार्त्तो ज-
<>हात्यसून्” । असाध्यैर्वृश्चिकैस्तेषामेवानुवृत्तेः हृदा-
<>दिषु उपहतः हृदादिकार्य्यरहितो भवति अत्यर्थं
<>वेदनार्त्त इत्यन्वयः । कणभदष्टस्य लक्षणमाह “विसर्पः
<>श्वयथुः शूलं ज्वरश्छर्दिरथापि वा । लक्षणं कणभैर्दष्टे
<>दंशश्चैवावशीर्य्यते” । कणभः कीष्टविशेषः । उच्चिटि-
<>ङ्गदष्टस्य लक्षणसाह “कृष्णलोमोच्चिटिङ्गेन स्तब्धलिङ्गो-
[Page4930-a+ 38]
<>भृशार्त्तिमान् । दष्टः शीतोदकेनेव सिक्तान्यङ्गानि म-
<>न्यते” । कृष्णलोमा अधिकतरकृष्णरोमा उच्चिटिङ्ग-
<>(चीटा) कीटविशेषः । सविषमण्डूकदष्टस्य लक्षणमाह
<>“एकदंष्ट्रार्दितः शूनः सरुजः पीतकः सतृट् । सनि-
<>द्रश्छर्दमान् दष्टोमण्डूकैः सविषैर्भवेत्” । एकदंष्ट्रार्दितः
<>स्वभावादेकयैव दष्ट्रया दष्टो भवति । मत्स्यविषस्य कार्य्य-
<>माह “मत्स्यास्तु सविषा कुर्युर्दाहं शोथं रुजं तथा” ।
<>जलौकाविषकार्य्यमाह “वण्डूं शोथं ज्वरं मूर्च्छां स-
<>विषास्तु जलौकसः” । कुर्युरिति शेषः । गृहगोधिका
<>विषकार्य्यमाह “विदाहं श्वयथुं तोदं प्रस्वेदं गृह-
<>गोधिकाः” । कुर्य्युरिति शेषः । शतपदीविषकार्य्यमाह
<>“दंशे स्वेदं रुजं दाहं कुर्य्याच्छतपदीविष” शतपदी (गि-
<>जाई) इति लोके । मशकविषकार्य्यमाह “कण्डूमा-
<>न्मशकैरीषच्छोथः स्यान्मन्दवेदनः” । असाध्वमशकल-
<>क्षणमाह “असाध्यकीटसदृशमसाध्यं मशकक्षतम्” ।
<>असाध्यकीटसदृशं असाध्यैः कीटैर्लूतादिभिः कृतं यत्
<>क्षतं तत् सदृशवेदनम् । मक्षिकार्दशलक्षणमाह “सद्यः
<>संस्राविणी श्यावादाहमूर्च्छाज्वरान्विता । पिडका
<>मक्षिका दंशे तासान्तु स्थगिका सुहृत्” । तासामित्यादि
<>तासां सुश्रुतोक्तानां षणां मक्षिकाणां मध्ये स्थिगिका-
<>नाम्नी शीघ्रं प्राणं हरतीत्यर्थः । व्याघ्रादिविषाणां
<>कार्य्यमाह “चतुष्पाद्भिर्द्विपाद्भिर्वा नखैर्दन्तैश्च यत् कृतम् ।
<>शूयते पच्यते तत्तु स्रवति ज्वरयत्यपि” । चतुष्पाद्भिः
<>व्याघ्रादिभिः द्विपाद्भिः वनमनुष्यादिमिः शूयते शूनो
<>भवति । विषोज्झितस्य लक्षणमाह “प्रसन्नदोषं प्रकृति-
<>स्थधातुमन्नाभिकामं सममूत्रविट्कम् । प्रसन्नवर्णेन्द्रिय
<>चित्तचेष्टं वैद्योऽवगच्छेदविषं मनुष्यम्” । प्रसन्नदोषं
<>प्रकृतिस्थदोषं शेषं सुगमम्” ।
<LEND>
