<L>45900<pc>5279,a<k1>साधु<k2>साधु
साधु¦ त्रि० साध--उन् । १ उत्तमकुलजाते अमरः । २ सुन्दरे
३ उचिते च । स्त्रियां वा ङीप् । ४ मुनौ ५ जिने च पु०
हेमच० “न प्रहृष्यति सम्माने नापमाने च कुप्यति ।
न क्रुद्धः पुरुष ब्रूयादेतद्धि साधुलक्षणम्” गरुडपु०
उक्तधर्मयुते ६ जने ७ बार्द्धुषिके ८ मनोहरे मेदि० । साधु
लक्षणान्तरं यथा “यथालब्धेऽपि सन्तुष्टः समचित्तो जिते-
न्द्रियः । हरिपादाश्रयो लोके विप्रः साधुरनिन्दकः ।
निर्वैरः सदयः शान्तो दम्भाहङ्कारवर्जितः । निरपेक्षो मु-
निर्वीतरागः साधुरिहोच्यते । लोभमोहमदक्रोधकामादि-
रहितः सुखी । कृष्णाङ्घ्रिशरणः साधुः सहिष्णुः सम-
दर्शनः” पद्मात्त० ख० ९९ अ० “त्यक्तात्मसुखभोगेच्छः सर्वस-
त्वसुखैषिणः । भवन्ति परदुःखेन साधवो नित्यदुःखिताः ।
परदुःखातुरा नित्यं स्वसुखानि महान्त्यपि । नापेक्षन्ते
महात्मनः सर्वभूतहिते रताः । परार्थमुद्यताः सन्तः
सन्तः किं किं न कुर्वते । तादृगप्यम्बुधेर्वारि जलदैस्तत्
प्रदीयते । एक एव सतां मार्गो यदङ्गीकृतपालनम् ।
दहन्तमकरोत् क्राडे पावकं यदपांपतिः । षात्मानं
षीडयित्वापि साधुः सुखयते परम् । ह्लादयन्नाश्रितान्
वृक्षो दुःखञ्च सहते स्त्रयम्” वह्निपु० ।
९ व्याकरणव्यङ्ग्यसाधुताजात्याश्रये शब्दे “अनपभ्रंशताऽ-
नादिर्यद्वाऽभ्युदययोग्यता । व्याक्रियाव्यञ्जनीया वा
जातिः कापीह साधुता” हरिः । तथा च अपभ्रंश-
भिन्नत्वमनादित्वम् अभ्युदयसाधनप्रयोगबिषत्वं व्याक-
रणव्यङ्ग्यजातिर्वा साधुता इति तदर्थः । स च ईश्वरसङ्के-
ताश्रयः शब्द इति नैयायिकाः । तथा च यः शब्दो यस्मि-
न्नर्थे ईश्वरेण सङ्केतितः स शब्दस्तदर्थे साधुः । वैयाकरण-
मते यः शब्दः यस्मिन्नर्थे व्याकरणे व्युत्पादितः स शब्दस्तत्र
साधुः यथा “कर्मणि द्वितीया” पा० द्वितीया कर्मार्थे साधुः ।
<LEND>
