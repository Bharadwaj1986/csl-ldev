<L>46067<pc>5288,a<k1>साहस<k2>साहस
साहस¦ न० सहसा बलेन निर्वृत्तम् अण् । १ मलेन कृते चौर्य्य
<>स्त्रासंग्रहादौ दुष्टकर्मणि, “सहसा क्रियते यत्तु तत्
<>साहसमिति स्मृतमिति” स्मृतिः । तद्विवृतिः वीरमि०
<>“तस्य स्वरूपमाह नारदः “सहसा क्रियते कम
<>यत्किञ्चिद्बलदर्पितैः । तत्साहसमिति प्रोक्तं सहो-
<>बनमिहोच्यते” इति । तस्य चातुर्विध्यमाह वृह-
<>स्पतिः “मनुष्यमारणञ्चौर्यं परदाराभिमशनम् ।
<>पारुष्यमुभयञ्चेति साहसं स्याच्चतुर्विधम्” इति ।
<>उभय पारुष्यं वाग्दण्डपारुष्ये । तत्र त्रैविध्यमाह
<>नारदः “तत्पुनस्त्रिविधं ज्ञेयं प्रथमं मध्यमन्तथा ।
[Page5288-b+ 38]
<>उत्तमञ्चेति शस्त्रेषु तस्योक्तं लक्षणं पृथग्” इति ।
<>एतेषां स्वरूपमाह स एव “फलमूल दकादीनां
<>क्षेत्रोपकरणस्य च । भङ्गाक्षेपोपमर्दाद्यैः प्रथमं सा-
<>हसं स्मृतम् । वासःपश्वन्नपानानां गृहोपकरणस्य
<>च । एतेनैव प्रकारेण मध्यम साहसं स्मृतम् । व्या-
<>पादो विषशस्त्राद्यैः परदाराभिमर्शनम् । प्राणोपरोधि
<>यच्चान्यदुक्तमुत्तमसाहसम्” इति । भङ्गः फलादि
<>स्वरूपनाशनम् । आक्षेप आक्रोशः वाक्तिरस्करण-
<>मिति यावत् । उपमर्दः स्वरूपावशेषेण पीडनम् ।
<>एतेनैवंप्रकारेणेत्यर्थः । त्रिविधेऽपि साहसे दण्ड-
<>माह नारदः “तस्य दण्डः क्रियापेक्षः प्रथमस्य शता-
<>वरः । मध्यमस्य तु शास्त्रज्ञैर्दृष्टः पञ्चशतावरः । उत्तमे
<>साहसे दण्डः सहस्रावर इष्यते । बधः सर्वस्वहरण
<>पुरान्निर्वासनाङ्कने । तदङ्गच्छेद इत्युक्तो दण्ड उत्तम-
<>साहसे” इति । ब्राह्मणस्य तु महत्यप्यपराधे शारीर-
<>दण्डाभावमाह स एव “अविशेषेण सर्वेषामेष दण्ड-
<>विधिः स्म्रतः । बधादृते ब्राह्मणस्य न बधम् व्राह्मणो-
<>ऽर्हतीति” । यमोऽपि “न शारीरा ब्राह्मणस्य दण्डा-
<>भवति कस्यचिद् इति । महत्यपराध ब्राह्मणस्य
<>दण्डमाह स एव “क्षित्या तु बन्धने बद्ध्वा राजा भक्षं
<>प्रदापयेत्” इति । नारदाऽपि “शिरसोमुण्डनं दण्ड-
<>स्तस्य निर्वासनं पुरात् । ललाटे चाभिशस्ताङ्कः प्रयाण
<>ङ्गर्द्धभेन च इति । परद्रष्यापहरणरूपसाहसस्वरूपं
<>तत्र च दण्डमाह याज्ञवल्क्यः “सामान्यद्रव्यप्रसभहरण
<>साहसं स्मृतम् । तन्मूल्याद् द्विगुणो दण्डो निह्नव
<>तु चतुर्गुणः” इति । बहुभिर्जनैः प्रहरादिकालक्रमेण
<>रक्ष्यमाणस्य द्रव्यस्य बलात्कारेण हरणं साहसरूपं
<>स्तेयमिति पूर्वार्द्धार्थः । तन्मूल्यादपहृतद्रव्यमूल्यात् ।
<>निह्नवे अपलापे । यः साहसं तरोति तद्द्विगुणन्दमम् ।
<>यस्तु साहसं कृत्वा निह्नुते स चतुर्गुणन्दाप्य इत्यु-
<>त्तरार्द्गार्थः । साहसिकस्य पयोजयितारं प्रत्याह म-
<>एव “यः साहसं कारयति स दाप्यो द्विगुणन्दमम् ।
<>यश्चैवमुक्त्वाहन्दाता कारयेत्स चतुर्गुणम्” इति ।
<>द्विगुणन्दमं साहसिकदण्डाद्द्विगुणं दण्डम् । साह-
<>सिकविशेषं प्रत्याह स एव “अध्यांक्रोशातिक्रम-
<>कृद्भातृभार्य्यांप्रहारदः । गंदिथस्याप्रदाता च समुद्र-
<>गृहभेदकृत् । सामन्तकुलिकादीनामपकारस्य कारकः ।
<>पञ्चाशत्पणिको दण्ड एषामिति विनिश्चयः । स्वच्छन्दं-
[Page5289-a+ 38]
<>विधवागामी विक्रुष्टेनाभिधावकः । अकारणेन विक्रोष्टा
<>चाण्डालश्चोत्तमान् स्पृशन् । शूद्रपवजितानाञ्च दैवे
<>पित्र्ये च भोजकः । अयुक्तं शपथं कुर्वन् अयोग्यो
<>योग्यकर्मकृत् । वृषक्षद्रपशूनाञ्च पुंस्त्वस्य प्रतिघातकृत् ।
<>साधारणस्यापलापी दासीगर्भविनाशकृत् । पितृपुत्र-
<>स्वसृभ्रातृदम्पत्याचार्यशिष्यकाः । एषामपतितान्योन्य-
<>त्यागी च शतदण्डभाग्” इति । “अज्ञानकर्त्तृके सा-
<>हसिके पित्रादिबान्धवाः । प्रष्टव्या राजपुरुषैः सामा-
<>दिभिरुपक्रमैः । विज्ञेयोऽसाधुसंसर्गाच्चिह्नेर्होढेन वा
<>नरैः । एषोदिता घातकानान्तस्कराणाञ्च भावना ।
<>गृहीतः शङ्कया यस्त न तत्कार्यं प्रपद्यते । शपथेना-
<>वबोद्धव्यः सर्ववादेष्वयं विधिः” इति । चिह्नं रक्तलेपादि
<>हाढीमृतस्य धनादिकम् । ज्ञानानन्तरकर्त्तव्यमाह
<>व्यासः “ज्ञात्वा तु घातकं सम्यक् ससहाय सबान्धवम् ।
<>हन्याच्चित्रबधोपायैरुद्बेजनकरैर्नृपः” इति । वृहस्पतिः
<>“प्रकाशघातका ये तु तथा चोपांशुघातकाः । ज्ञात्वा
<>सम्यग्धनं हृत्वा हन्तव्या विविधैर्बधैः” इति । व्रह्मघ्न
<>क्षत्रियादिविषयमेतत् । यत आह बौधायनः “क्षत्रि-
<>यादीनां ब्राह्मणस्य बधे बधः सर्वस्वहरणञ्च तेषामेव तु-
<>ल्यापकृष्टबधे यथाबलमनुरूपं दण्डञ्च कल्पयोदिति” तेषां
<>क्षत्रियादीनान्तुल्यापकृष्टबधे सजातीयहीनजातीयबधे
<>दण्डं शारीरदण्डम् । एकघातार्थप्रवृत्तानां बहूनान्दो-
<>षानुरूपं दण्डमाह कात्यायनः “एकञ्चेद्बहवो हन्युः
<>संरुद्धाः पुरुषन्नराः । मर्मघाती तु यस्तेषां स घातक
<>इति स्मृतः” । यो मर्मघातकः स एव बधापनाधटण्ड-
<>भागित्यर्थः । स एव “आरम्भकृत्सहाय दाषवक्ताऽनु-
<>देशकः । आश्रयः शास्त्रदाता च भक्तदायो विकर्मि-
<>णाम् । युद्धोपदेशकश्चैव तद्विनाशप्रवर्त्तकः । उपेक्षा-
<>कार्य्ययुक्तश्च दोषवक्तानुमोदकः । अनिषेद्धा क्षमो यः
<>स्यात् सर्वे ते कार्य्यकारिणः । यथाशक्त्यनुरूपन्तु-
<>दण्डमेषां प्रकल्पयेत्” इति । वृहस्पतिरपि “एकञ्च
<>बहवो यत्र प्रहरन्ति रुषान्विताः । मर्मप्रहारको
<>यस्तु घातकः स उदाहृतः । मर्मघाती तु यस्तेषां
<>यथोक्तं प्रापयेद्दमम् । आरम्भकृत्सहायश्च दोषभागी
<>तदर्द्धतः । क्षतस्याल्पमहत्त्वञ्च मर्मस्थानञ्च यत्नतः ।
<>सामर्थ्यञ्चानुवन्धञ्च ज्ञात्वा चिह्नैः प्रसाधयेत्” इति ।
<>विषयविशेषे मनुष्यबधकत्तुर्दण्डाभावं दोषाभावप्रद-
<>र्शनपरानाह मनुः “शस्त्रं द्विजातिभिर्ग्राह्यं धर्मो
[Page5289-b+ 38]
<>यत्रोपरुध्यते । द्विजातीनाञ्च वर्णानां विप्लवे काल-
<>कारिते । आत्मनश्च परित्राणे दक्षिणानाञ्च सङ्गरे ।
<>स्त्रीविप्राभ्युपपत्तौ च घ्नन् धर्मेण न दुष्यति” इति ।
<>यत्र देशे काले च धर्मस्तटाकादिरूपोभेदतच्छेदनदिना-
<>ऽपरुध्यते तथा शूद्रेतरवर्णसङ्गरे परदाराक्रम-
<>णादिरूपे राजाभावकालकारिते । तथात्मनः परतः
<>प्राणसशये । तथा दक्षिणानां सङ्गरे गोग्रहणनिमि-
<>त्तके युद्धे । तथा स्त्रीविप्राभ्युपपत्तौ दुर्बलहिंसानिवा-
<>रणे । धर्माद्धेतोर्घ्रन् न दुष्यति यतः । अतस्तत्र द्विजा-
<>र्तिभिः क्षत्रधर्माश्रयणरहितैरपि समर्थैः शस्त्रं ग्राह्य-
<>मित्यन्वयः । अत्र द्विजातिग्रहणं ब्राह्मणवैश्यविष-
<>यम् । प्रजापालनार्थं क्षत्रियस्य वचनान्तरेणैव शस्त्र
<>ग्रहणस्य प्राप्तत्वादित्यभिसन्धायैव बौधायन आह
<>“ब्राह्मणार्थे गवार्थे च वर्णानां वापि सङ्गरे । गृह्णी-
<>यातां विप्रविशौ शस्त्रं धर्मव्यतिक्रमे” इति । यत्तु “परी-
<>क्षार्थमपि ब्राह्मण आयुधन्नाददीत” इत्यापस्तम्बवचनम् ।
<>यच्च बोधायनवचनम् “हास्यार्थमपि ब्राह्मण आयुधं
<>नाददीतेति तद्द्वयमपि धर्मोपरोधादिभिन्नविषयम् ।
<>साहसस्तेयस्य क्रोधलोभकृतत्वमाह वृहस्पति “सा-
<>म्प्रतं साहसस्तेयं श्रूयतां क्रोधलोभजम्” इति ।
<>स्त्रीसंग्रहणाख्यसाहसस्वरूपमाह स एव “अनि-
<>च्छन्त्या यत् क्रियते सुप्तोन्मत्तप्रमत्तया । प्रलपन्त्या वा
<>रहसि बलात्कारकृतन्तु तत्” इति । अनिच्छन्त्या
<>परपुरुषेण सहेति शेषः । अनिच्छन्त्या यानि चिह्नानि
<>तस्याः कर्त्तव्यं राजकतव्यं चाह संवर्त्तः “नेच्छन्त्या
<>यानि चिह्नानि बलात्कारकृतानि च । परपुंसः
<>प्रसङ्गेषु नारीणान्तानि शृण्वतः । नखदन्तक्षतक्षामा-
<>सकचग्रसवीक्षिता । सद्यो निश्वासिता नारी बलात्कारेण
<>दूषिता । उच्चैर्विक्रोशयन्ती च रुदन्ती लोकसन्निधौ ।
<>तस्य नामवदन्ती च यथाहन्तेन दूषिता । शोचेदेवं-
<>विधैर्लिङ्गैर्व्रणोकृतपयोधरा । चिह्नालङ्कारकेशैश्च व्याकु-
<>लीकृतलोचना । राज्ञा सभ्यैः सभां नीत्वा स्वयमन्विष्य
<>तत्क्षणात् । यद् ब्रूयात् सहजं तत्र तत् कर्त्तव्यं
<>प्रयत्नतः । विवादे साक्षिणामत्र प्रकुर्वीत परिग्रहम् ।
<>प्रार्थनादभिशस्तस्य न दिव्यं दातुमर्हति” इति । अत्र
<>दण्डमाह मनुः “सहस्रं ब्राह्मणो दण्ड्यो विप्रां गुप्तां
<>वलाद्व्रजन् इति । गुप्तां स्वनियमेन रक्षिताम् ।
<>क्षत्रिवादिषवर्णविषये दण्डमाह वृहस्पतिः “सहसा
[Page5290-a+ 38]
<>कामयेद् यस्तु धनन्तस्याखिलं हरेत् । उत्कृत्य लिङ्ग-
<>वृषणौ भ्रामयेद् गर्द्धभेन तु” इति । कामयेत् पर-
<>स्त्रियङ्गच्छेत् । अयमेव दण्डोऽनुलोमप्रतिलोमजात्योः
<>सजातीयपरभार्य्यागमने वेदितव्य इति मदनरत्ने ।
<>हीनजातीयपरस्त्रीगमने ब्राह्मणादिष्वेतदर्द्धपरिमितो
<>दण्डः । उत्कृष्टजातीयपरदारगमने अयमेव दण्डो
<>बधसहितः कार्य्य इत्याह स एव “दमोनेयः समायान्तु
<>हीनायामधिकस्ततः । पुंसः कार्योऽधिकायान्तु गमने स-
<>प्रमापणम्” इति । दमः सहसा कामयेदिति वाक्योक्तः ।
<>नेयः प्रापणीयः । यत्तु बधमात्राभिधायकं कात्यायन-
<>वचनम् “स्त्रीषु कृतोपभोगः स्यात् प्रसह्य पुरुषो यदा ।
<>बधे तत्र प्रवर्त्तेत कार्य्यातिक्रमणं हि तद्” इति । तन्नि-
<>र्गुणस्य भार्य्यागमने वेदितव्यम्” । सहसा अविवेकेन
<>कृतं कर्म । २ अविमृष्यकृतकर्मणि, त्रि० । “तेन साहसमनु-
<>ष्ठितं पुनः” काव्यप्र० ३ साहसमनुसरति अण् । स्मृत्युक्ते
<>३ दण्डविशेषे पु० “साशीतिपणमाहस्रोदण्ड उत्तम-
<>साहसः । तदर्द्धं मध्यमः प्रोक्तस्तदर्द्धमधमः स्मृतः”
<>स्मृतिः । “पाकयज्ञे तु साहस” इत्युक्ते ४ अग्निभेदे च पु० ।
<LEND>
