<L>12644<pc>1831,b<k1>कवि<k2>कवि
कवि¦ पु० कव--वर्णने गतौ कु--शब्दे वा इन् ।
क्रान्तदर्शिनि--सर्वज्ञे--१ ब्रह्मणि हेमच० । तस्यसर्वगत-
त्वात् सर्व्वज्ञत्वात् क्रान्तदर्शित्वाच्च तथात्वम् । “कविर्म-
नीषी परिभूः स्वयम्भूः” १ शा० “कविः क्रान्तदर्शी सर्व्वदृक्
“नान्यतोऽस्ति द्रष्टा” इति श्रुतेः” शाङ्ख० भा० । “कविं पुरा-
णमुनुशासितारम्” गीता । २ स्तुत्ये “होता वा देव्या कवी”
यजु० २८, ३० । “पृथग्बरजं भेषजंबकविम्” यजु० २८, ३४ ।
३ वाल्मिके मुनौ तस्य प्रथमं काव्यकर्त्तृत्वात् तथा-
त्वम् । ४ कविताकारके “मन्दः कवियशःप्रेप्सुः” रघुः
“नैकमोजः प्रसादी वा रसभावविदः कवेः” माघः ।
“इदं कविभ्यः पूर्वेभ्यो नमोवाक प्रशास्महे” उत्तर० च०
(काव्यम्) “कविः कुर्व्वन् कीर्त्तिं प्रीतिञ्च विन्दति”
चन्द्रा० । “एकोऽभून्नलिनात् परश्च पुलिनात् वल्मीकत-
श्चापरस्ते सर्वे कवयस्त्रिलोकगुरवस्तेभ्यो नमस्क महे”
[Page1832-a+ 38]
उद्भटः । “रवेः कवेः किं समरस्य सारम्” विदग्धमु० ।
५ भृगुसुते ऋषिभेदे ६ तत्पुत्रे शुक्राचार्य्येतस्य कविपुत्र-
त्वेऽपि जन्यजनकयोरभेदोपचारात्तत्त्वम् “भृगोः पुत्रः
कविर्विद्वान् शुक्रः कविसुतो ग्रहः” भा० आ० ६६ अ० ।
७ सूर्य्ये मेदि० । ८ कल्किदेवस्य ज्यष्ठभ्रातरि “कल्केर्ज्येष्ठास्त्रयः
शूराः कविप्राज्ञसुमन्त्रकाः” इति कल्किशब्दे उदाहृतम् ।
९ चौरयोधे “वेधस्थाने रणे भङ्गो दुर्गे खञ्जिः प्रजायते ।
कविप्रवेशनं तत्र योधाघातश्च तत्र वै” ज्यो० त० ।
“कविश्चौरयोद्धा” रघु० । १० खलीने स्त्री मेदि० ।
वा ङीप् । ११ क्रान्तदर्शिनि त्रि० । “ऊर्ण्णासूत्रेण कवयो
वयन्ति” यजु० १९, ८ । “कवयः क्रान्तदशिनः” वेददी०
१२ मेधाविनि त्रि० “अध्यापयामासपितृन् शिशुराङ्गिरसः
कविः” मनुः । “क ऊ ते शासिता कविः” यजु० ३३, ३९ ।
“कविर्मेधावी” वेददी० । १३ चाक्षुषमनोः वैराजप्रजापतेः
कन्याजातसुतभेदे पु० । “कन्यायां भरतश्रेष्ठ! वैराजस्य
प्रजापतेः । ऊरुः पूरुः शतद्युम्नस्तपस्वी सत्यवाक् कविः”
हरिवं० २ अ० । १४ स्तोतरि त्रि० “इन्द्रमग्निं कविच्छदा”
ऋ० ३, १२, ३ । “कविच्छदा कवीनां स्तोत्रृणामुचित-
फलप्रदानेनोपच्छन्दकौ” भा० ।
<LEND>
