<L>36098<pc>4635,a<k1>भट्ट<k2>भट्ट
भट्ट¦ पु० भट--तन् । स्तुतिपाठवृत्तियुते (भाट) १ जातिभेदे
“वैश्यायां शूद्रवीर्य्येण पुमानेको बभूव ह । स भटौ
धावदूकश्च सर्वेसां स्तुतिपाठकः” ब्रह्मवै० ब्रह्मख० ७ अ०
“क्षत्रियाद्विप्रकन्यायां भट्टी क्षातोऽनुवाचकः” । तेन-
द्विविधा जातिः । २ स्यामित्वे, ३ वेदाभिज्ञे ३ पण्डिते च ।
भट्टश्च तुतातभिधः मीमांसकभेदः तन्मतं च १०१ पृ०
दर्शितम् । दिग्मात्रं सौगाक्षिभास्करेण दर्शितं यथा
“स च यागादिर्वजेत स्वर्गकाम इत्यादि वाक्येन स्व-
[Page4635-b+ 38]
र्गमुद्दिश्य पुरुषं प्रति विधीयते । तथाहि यजेते-
त्यत्रास्त्यंशद्वयं यजिघातुः प्रत्ययश्च । प्रत्ययेऽप्यस्त्यंश-
द्वयमाख्यातत्वं लिङ्त्वञ्च । तत्राख्यातत्वं दशलकार-
साधारणं, लिङ्त्वं पुनर्लिङ्मात्रे । उभाभ्यामप्यं-
शाभ्यां भावनैवोच्यते । भावना नाम भवितुर्भवनानु-
कूलोव्यापारविशेषः । सा द्विधा--शाब्दी आर्थी चेति ।
तत्र पुरुषप्रवृत्त्यनुकूलो भावयितुर्व्यापारविशेषः शाब्दी
भावना । सा च लिङंशेनोच्यते लिङश्रवणेऽयं मां
प्रवर्त्तयति मत्प्रवृत्यनुकूलव्यापारवानिति नियमेन
प्रतीतेः । यद्यस्माच्छब्दान्नियतं प्रतीयते तत् तस्य
वाच्य” गामानयेत्यस्मिन् वाक्ये यथा गोशब्दस्य गोत्वम् ।
स च व्यापारविशेषो लौकिकवाक्ये पुरुषाभिपाय-
विशेषः वैदिकवाक्येषु पुरुषाभावात् लिङादिशब्दानिष्ठ
एव । अतएव शाब्दी भावनेति व्यवह्नियते । सा च
भावनांशत्रयमपेक्षते--साध्यं साधनमितिमर्त्तव्य-
ताञ्च । किं भावयेत्? केन भावयेत्? कथं भाव-
येत्?--इति तत्र साध्याकाङ्क्षायां वक्ष्यमाणांशत्रयो-
पेता आर्थी भावना साध्यत्वेनान्वेति, एकप्रत्यय-
गस्यत्वेन समानाभिधानश्रुतेः सङ्ख्यादीनामेकप्रत्ययगम्य-
त्वेऽप्ययोग्यत्वान्न साध्यत्वेनान्वयः । साधनाकाङ्क्षायां
लिङादिज्ञानं करणत्वेनान्वेति, तस्य च करणत्वं न
भावनोत्पादकत्वेन तत्पूर्वमपि तस्याः शब्दे सत्त्वात्
किन्तु भावनाज्ञापकत्वेन शब्दभावन भाव्यनिर्वर्त्तकत्वेन
वा । इतिकर्त्तव्यताकाङ्क्षायामर्थवादज्ञाप्यप्राशस्त्यमिति-
कर्त्तव्यत्वेनान्वेति । प्रयोजनेच्छाजनितक्रियाविषयव्यापार
आर्थीभावना । सा चाख्यातवाच्या, आख्यातसामान्यस्य
व्यापारवाचित्वात् । साप्यंशत्रयमपेक्षते साध्यं साधनमिति-
कर्त्तव्यताञ्च । किं भावयेत्? केन भावयेत्? कथं भाव
येत्? इति । तत्र साध्याकाङ्क्षायां स्वर्गादिफलं साध्य
त्वेनान्वेति । साधनाकाङ्क्षायां यागादिः करणत्वेना-
न्वेति, इतिकर्त्तव्यताकाङ्क्षायां प्रयाजाद्यङ्गजातमिति-
कर्त्तव्यत्वेनान्वेति” ।
<LEND>
