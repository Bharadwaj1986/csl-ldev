<L>35616<pc>4576,a<k1>बिल्व<k2>बिल्व
बिल्व¦ पु० बिल--उल्बा० नि० । १ स्वनामख्याते वृक्षे अमरः
<>“श्रीफलः प्रवरस्तिक्तो ग्राही रूक्षोऽग्निपित्तकृत् । बालः
<>श्लेष्महरो बल्यो लघुरुष्णश्च पाचनः” भावप्र० ।
<>“बिल्वं बालं कषायोष्णं पाचनं वह्निदीपनम् ।
<>संग्राहि तिक्तकटुकं तीक्ष्णं वातकफाफम् । पक्वं
<>सुगन्धि मधुरं दुर्जरं ग्राहि दोषलम् । फलेषु परिपक्वेषु
<>यो गुणः समुदाहृतः । बिल्वादन्यत्र सज्ञेयो बिल्वमानं
<>गुणोत्तरम् । कफवातामपित्तघ्नी ग्राहिणी बिल्वपे-
<>षिका” राजवल्लभः । “काञ्जिके संस्थितं बिल्वमग्नि-
<>सन्दीपनं परम्” इति वैद्यकम् । २ तत्फले न० मेदि० ।
<>३ पलपरिमाणे न० शब्दमाला । तद्वृक्षोत्पत्त्यादिर्यथा
<>“भृगोर्लक्ष्मीश्च या धेनुर्गोरुपा सा गता महीम् । तद्गो-
<>मयभवो बिल्वः श्रीश्च तस्मादजायत । “बिल्ववृक्षः प्रियः
<>शम्भोस्तव योनिर्भविष्यति । सर्वपुष्पोत्तमः श्रेष्ठो देवाहारो
<>मनोरमः । अच्छेद्यः पर्व्वस्वेतेषुसर्व्वलोकानां छेदान्नाशः सदा
<>नृणाम् । ये च पापा दुराचाराः श्रीतरोश्छेद-
<>कारिणः । ते त्ववीच्यादिनरके पात्यन्ते ब्रह्मणोदिनम् ।
<>सुदुःखिता भविष्यन्ति नरा दुष्कुलिनः सदा । तत्र देशे
<>भयं नित्यं चिरं राजा न जीवति । न च द्रव्यपतिः कश्चिद्
<>बिल्ववृक्षस्य छेदकः । क्रियते यत्र विच्छेदः सपुष्पफलिन-
<>स्तरोः । अनावृष्टिभयं घोरं तस्मिन् देशे प्रजायते” । अ-
<>ग्निपु० । वृहद्धर्मपुराणे १० अ० अस्योत्पत्तिरन्ययोक्ता “लक्ष्म्या
<>शिवाराधनार्थं स्वैकस्तनस्योत्पाटने कृते तुष्टेन शिवेन
<>लक्ष्मीं प्रत्युक्तं यथा “मातः समुद्रतनये! मा मा छिन्धिस्तनं
<>परम् । यस्ते छिन्नः स्तनो वामो जायतां पुनरेव सः ।
<>ज्ञाता ते परमा भक्तिः पूर्णस्तेन मनोरथः । यश्च छिन्नः
<>स्तनोभक्त्या मल्लिङ्कोपरि ते शुभे । सोऽस्तु वृक्षः क्षितौ
<>पुण्यो नाम्ना चीफल इत्यतः । मूर्त्तिमांस्तव वै भक्ति-
<>र्वृक्षः श्रीफलनामकः । त्वत्कीर्त्तये क्षितावास्तां याव-
<>च्चन्द्रदिवाकरौ । स तरुर्ममवै लक्ष्मि! परमः सु-
<>प्रियो भवेत् । नत्पत्रेणैव मे पूजा भविष्यति न चा-
<>न्यथा । स्वर्णमुक्ताप्रबालादि पुष्पाण्यन्यानि च ध्रुवम् ।
<>श्रीफलच्छदलेशस्य कलां नार्हन्ति कोटिकाम् । यथा मे
<>श्रीफलतरुर्यथा जुङ्गाजलं मम । तथा प्रियतमं लक्ष्मि!
<>त्रिपद्मः श्रोफलञ्जदः” तत्रैव ११ अ० । “धनुः शतञ्चास्य
<>सूतात् खञ्चाग्रं तीर्थसुच्यते । अधो भूमेस्तथा तीर्थमत-
[Page4576-b+ 38]
<>स्तीर्थत्रयं सखि! । ऊर्द्धपत्रं हरो ज्ञेयः पत्रं वाम
<>विधिः स्वयम् । अहं दक्षिणपत्रञ्च त्रिपत्रदलमित्युत ।
<>अस्य छायाञ्च पत्रञ्च लङ्घयेन्न पदा स्पृशेत् । हरते लङ्घ-
<>नादायुः पदा स्पर्शात् श्रियं हरेत्” । इत्यादिना
<>तन्माहात्म्यमुक्त्वा तत्पत्रहरणविधानादि तत्रोक्तं यथा
<>“पक्षान्तद्वादशीसायमध्याह्नभिन्नकालतः । शाखाभङ्गो
<>न कर्त्तव्यो नैवारोहेत्तथा तरुम् । वरमारुह्य चिनु-
<>यान्न शाखाभञ्जनं क्वचित् । खण्डितैश्च शिवः पूज्यः
<>पत्रैरन्यैश्च खण्डितैः । षण्मासानन्तरं बिल्वपत्रं पर्य्यु
<>षिते भवेत् । पूज्या एतेन वै देवाः सूर्य्यलम्बोदरौ
<>विना । बिल्ववृक्षवनं यत्र सा तु बाराणसी पुरी । पञ्च
<>बिल्वद्रुमा यत्र तत्र तिष्ठेत् स्वयं हरिः । सप्त बिल्व-
<>द्रुमा यत्र तत्र दुर्गायुतो हरः । एको बिल्वतरुयत्र
<>तत्र शम्भु मर्या सह । बिल्ववृक्षा यत्र दश तत्र शम्भु-
<>र्गणैः सह । एतान्युक्तानि तीर्थानि देवाः सर्वे मरु-
<>द्गणौ । यत्र वाट्यां गृहस्थस्य कोण ईशाननामके ।
<>जायते श्रीफलतरुर्न तत्र विपदः क्वचित् । पूर्वस्यां
<>सुखदः स स्याद्दक्षिणे यमभीतिहा । पश्चिमे च प्रजा-
<>दायी वृक्षो बिल्व उदाहृतः । श्मशाने च नदीतीरे
<>प्रान्तरे वा वनान्तरे । बिल्ववृक्षतलं प्रोक्त सिद्धपीठस्थलं
<>समेम् । न मध्यप्राङ्गणे वृक्षं स्थापयेत् श्रीफलाख्यकम् ।
<>दैवाद् यदि प्रजायेत तदा शिववदर्च्चयेत् । चैत्रादिचतुरो
<>मासान् शम्भवे परमात्मने । दत्तं स्याद् बिल्वपत्रैकं लक्ष-
<>धेनुसर्म सुराः । मध्याह्नकाले ये मर्त्या बिल्वं कुर्य्युः
<>प्रदक्षिणम् । तैः सुमेरुर्गिरिवरः कृतएव प्रदक्षिणम् ।
<>न च्छिन्द्यात् श्रीफलतरुं न दहेत् काष्ठमेव च । विना
<>ब्राह्मणयज्ञार्थं पतितो बिल्वविक्रयी । पक्वबिल्वसमुद्घृष्टं
<>यो धत्ते मूर्ध्नि मानवः । यमाधिकारो नात्र स्यात् हृतः
<>पापोपपातकैः । विल्वपत्रं फलं वीजं भूमौ पतितमीश्वरः ।
<>स्वयं गृह्णाति शिरसा वैयर्थ्यभयशङ्कितः । चैत्रादि-
<>चतुरो मासान् सिञ्चेद्बिल्वतरुं कृती । यथा स्निग्धो
<>भवेद्वृक्षस्तथा तत्पितरोऽपि च । चैत्रादिवतुरो मासान्
<>सदा भ्रमति शङ्करः । नवीनबिल्वपत्रार्थी भुक्तिमुक्ति-
<>प्रदायकः । हदिद्रानगरे यत्र वैद्यनाथो महेश्वरः ।
<>तत्राक्षयो बिल्ववृक्षः स्वर्गवृक्ष उदाहृतः । कामरूपे
<>कामतरुः काश्या मुक्तस्तथादिमः । काञ्चीपुरे पुरः प्रोक्तः
<>श्रीफलोऽक्षयपुण्यदः । तेऽपि तीर्थविशेषाः स्युरतीर्थेष्वपि
<>सदाऽतुलाः ।” वृक्ष र्मपु० ११ अ० । “तत्फलैस्तत्प्रसूनै-
[Page4577-a+ 38]
<>र्वा तत्पत्रैर्यः प्रपूजयेत् । तत्काष्ठचन्दनैर्वापि स मे
<>भक्तः स मे प्रियः । तत्काष्ठचन्दनं भाले यो धारयति
<>सम्भ्रमात् । तत्तनुं शिवबुद्ध्या सा नमेद्देवी मुदान्विता ।
<>अतस्तच्चन्दनं देवि! न धारयति कश्चन । तत्पत्रं तत्
<>प्रसूनं वा कदापि धारयेन्न हि । तस्यमूले महेशानि!
<>प्राणांस्त्यजति यो नरः । रुद्रदेहो भवेत् सत्यं पाप
<>कोटियुतोऽपि सन्” योगिनीतन्त्रे पटले ।
<>“बिल्ववृक्षं तथा देवि! भगवान् शङ्करः स्वयम् ।
<>बिल्ववृक्षतले स्थित्वा यदि प्राणांस्त्यजेत् सुधीः । तत्-
<>क्षणास्मोक्षमाप्नोति किन्तस्य तीर्थकोटिभिः । यत्र ब्रह्मा-
<>दयो देवास्तिष्ठन्ति मुक्तिहेतवे । बिल्ववृक्षतले स्थानं यदि
<>विष्ठादिपूरितम् । तदेव शाङ्करं क्षेत्रं सर्वतीर्थमयं सदा ।
<>सर्वपीठमयं तत्तु सर्वदेवमयं सदा । न त्यजेत् शाङ्करं
<>क्षेत्रं न च गङ्गां त्यजेत् प्रिये! । समीपे स च चार्बङ्गि ।
<>बिल्बवृक्षौ यदि प्रिये! । काशीपुरसमं तत्तु तत्र प्राणान्
<>त्यजेद् यदि । किन्तस्य कोटितीर्थेन काशीवासेन किं प्रिये! ।
<>पुरश्चरणरसोल्लासे १० पटले । तद्दानविधिर्यथा
<>“पत्रं वा यदि वा पुष्पं फलं नेष्टमधोमुखम् । यथोत्-
<>पन्नं तथा देयं बिल्बपत्राण्यधोमुखम् ।” मातृकातन्त्रे
<>५५ पटले । “शिव उवाच । शृणु देवि! प्रवक्ष्यामि
<>रहर्स्य त्रिजटात्मकम् । पत्रं ब्रह्ममयं देवि! अद्भुत वर
<>वर्णिनि! । श्रीशैलशिखरे जातः श्रीफलः श्रीनिकेतनः ।
<>विष्णुप्रीतिकरश्चैव मम प्रीतिकरः सदा । ब्रह्मविष्णु-
<>शिवाः पत्रे वृन्तञ्च शक्तिरूपकम् । वृन्तमूले तु वज्रं
<>स्यात् पत्रे ब्रह्मपदं प्रिये! । त्रिजटापत्रकैकेन हरं वा
<>हरिमर्च्चयेत् । कैवल्यं तस्य तेमैव शक्तिपूजा विशेषतः ।
<>पत्रं पुष्पं फलं तोयं नैवेद्यं धूपदीपकम् । दत्त्वा यद्यत्
<>फलं प्राप्तं तस्मात् कोटिगुणं भवेत् । सर्वैरर्चनतो देवि!
<>त्रिजटात्मसत्तर्पणम् । कैवल्यदो हरिश्चैव दास्येऽहं त्वत्-
<>स्वरूपताम् । त्वयि कैवल्यदं ज्ञानं धर्मकामार्थदं प्रिये! ।
<>वज्रहीनमिदं देवि! प्राप्नुयाद्वाञ्छितं फलम् । सवज्रे
<>म्रियते न्यूनं वज्राघातेन पार्वति! । तस्माच्च साधकेन्द्रेण
<>वज्रहीनं प्रदीयते” । धाणं गृहीत्वा यो गच्छेत्
<>सर्वसिद्धिमवाप्नुयात् । ऊर्द्ध्वं सुदर्शनं रक्षेदधः पशुपति-
<>स्तथा । पुरो माहेश्वरी रक्षेत् पृष्ठे च शूलधारिणी ।
<>दक्षपार्श्वे च श्रीनाथो वामपार्श्वे प्रजापतिः । चन्द्र
<>सूर्य्यौ धृतौ छत्रमहंवादकरौ सदा” । ज्ञानभैरव-
<>तन्त्रे ६ पटले । बिल्वशब्दस्य बर्ग्यबोपधत्वेऽपि मुद्रा-
[Page4577-b+ 38]
<>क्षरे तादृशवर्ण्णा भावात् अन्त्यस्थबोपधत्वं पूजितं सर्वत्र
<>तस्याशुद्धत्वं बोध्यम् ।
<LEND>
