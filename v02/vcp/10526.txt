<L>10526<pc>1449,b<k1>ऋषभ<k2>ऋषभ
ऋषभ¦ पु० ऋ--अभक् । १ ओषधिभेदे ओषधिभेदश्च ष्ट्रव्य-
गणान्तर्गत । स च सुश्रु० दर्शितः यथा
“अथातो द्रव्यसंग्रहणीयमध्यायं वाख्यास्यामः । समा-
सेन सप्तत्रिंशद्द्रव्यगणा भवन्ति । तद्यथा विदारीगन्धा
विदारी सहदेवा विश्वदेवाश्वदंष्ट्रा प्रत्यकपर्णी शताबरी
सारिवा कृष्णसारिवा जीवकर्षभकौ महासहा क्षुद्रसहा
वृहत्यौ पुनर्णवैरण्डो हंसपादी वृश्चिकाल्यृषभी चेति” ।
तल्लक्षणाद्युक्तं भावप्र० “ऋषभातिविषा कृष्णा काकनासाच
चामरैः । जीवकर्षभकौ ज्ञेयौ हिमाद्रिशिस्वरोद्भवौ ।
रसोनकन्दवत्कन्दौ निःसारौ सूक्ष्मपत्रकौ । जीवकः कूर्च-
काकार ऋषभो वृषशृङ्गवत् । जीवकोमधुरः शृङ्गी ह्र-
स्वाङ्गः कूर्चशीर्षकः । ऋषभो वृषभोवीरो विषाण्णी ब्राह्म
इत्यपि । जीवकर्षभकौ बल्यौ शीतौ शुक्रकफप्रदौ । मधुरौ
पित्तदाहघ्नौ काशवातक्षयापहौ” । अयञ्चाष्टवर्गान्तर्गतः ।
जीवकर्षभकौ मेदे काकोल्यौ ऋद्धिवृद्धिके । अष्टवर्गोऽष्ट-
भिर्द्रव्यैः कथितश्चरकादिभिः” भावप्र० । “राज्ञामप्यष्टवर्गस्तु
यतोऽयमतिदुर्णभः । तस्म दस्य प्रतिनिधिं गृह्णीयात्तद्गुणं
[Page1450-a+ 38]
भिषक् । मेदा जीवककाकाली ऋद्धिर्वृद्धिस्तथा ऽसती ।
वरीविदार्य्यश्वगन्धावाराहीस्तु क्रमात् क्षिपेत्” भावप्र० ।
२ मुनिभेदे च । ऋषभकूटशब्दे मुनिभेदो दृश्यः । वर्षति रेतः
वृष--अभक् पृ० बलोपः । ३ वृषभे “ते ते भवन्तूक्षण ऋष-
भासो वशा उत” ऋ० ६, १६, ४७ । ॠवभासो रेतोवर्ष-
कावृषभाः” भा० । “उप ऋषभस्य रेतस्युपेन्द्र! तव
वीर्य्ये” २८, ८ “ततो नियुक्ताः पशवो यथा शास्त्रं मनी-
षिभिः । तं तं देवं समुद्दिश्य पक्षिणश्च यथाविधि
ऋषभाः शास्त्रपठितास्तथा जलचराश्च ये” सर्वांस्तान-
भ्ययुञ्जंस्ते तत्राग्निचयकर्मणि” भा० आश्व० ८८ ।
अश्वमेधस्य वृषभादयश्च सलक्षणा अश्वमेधशब्दे दर्शिताः
अस्य व्याध्रादिषु पाठात् उपमितसमासः । नरःऋषभ इव
वाक्ये नरर्षंभः एवं राजर्षभः पुरुषर्नभ इत्यादि । सर्वत्र
प्राशस्त्यं तेन द्योत्यते । “स्युरुत्तरपदे व्याघ्रपुङ्गवर्षभ-
कुञ्जराः । सिंहशार्द्दूलनागाद्याः पुंसि श्रेष्ठार्थवाचकाः”
अमरोक्तेः । क्वचिद्वाक्येऽपि श्रेष्ठत्वं द्योत्यते । “सा-
त्वतामृषभं सर्वे मूतावासममंसत” भाग० ३०२, १० ।
“स्वलक्षणा प्रादूरभूत् किलास्यतः स मे ऋषीणामृषभः
प्रसीदतु” भाग० २, ४, २३ । गोलक्षणान्तर्गतवृषभलक्षण-
मुक्तं वृहसं० “सास्राबिलरूक्षाक्ष्यो मूषकनयनाश्च न शुभदा
गावः । प्रचलच्चिपिटविषाणाः करटाः खरसदृशवर्णाः ।
दशसप्तचतुर्दन्त्यः प्रलम्बमुण्डानना विनतपृष्ठाः । ह्रस्वस्थू-
लग्रीवा यवमध्या दारितखुराश्च । श्यावातिदीर्घजिह्वा
गुल्फैरतितनुभिरतिवृहद्भिर्वा । अतिककुदाः कृशदेहा
नेष्टा हीनाधिकाङ्ग्यश्च । वृषभो ऽप्येवं स्थूलातिलम्ब-
वृषणः सिराततक्रोडः । स्थूलासिराचितगण्डस्त्रिस्थानं
मेहते यश्च । मार्जाराक्षः कपिलः करटो वा न शुभदो
द्विजस्येष्टः । कृष्णौष्ठतालुजिह्वः श्वसनो यूथस्य घात
करः । स्थूलशकृन्मणिशृङ्गः सितोदरः कृष्णसारवर्ण्णश्च ।
गृहजातो ऽपि त्याज्यो यूथावनाशावहो वृषभः । श्या-
मकपुष्पचिताङ्गो भस्मारुणसन्निभो विडालाक्षः । विप्रा-
णामपि न शुभं करोति वृषभः परिगृहीतः । ये चोद्ध-
रन्ति पादान् पङ्कादिव योजिताः कृशग्रीवाः । कातर-
नयना हीनाश्च पृष्ठतस्ते न भारसहाः । मृदुसंहतता-
म्रोष्ठास्तनुस्फिचस्ताम्रतालुजिह्वाश्च । तनुह्रस्वोच्चत्रवणाः
सुकुक्षयः स्पष्टजङ्घाश्च । आताम्रसंहतखुरा व्यूढोरस्का
वृहत्ककुदयुक्ताः । स्निग्धश्लक्ष्णतनुत्वग्रीमाणस्ताम्रतनु-
शृङ्गाः । तनुभूस्पृग्वालधया रक्तान्तविलोचना महो-
[Page1450-b+ 38]
च्छ्वासाः । सिंहस्कन्धास्तन्वल्पकम्बलाः पूजिताः सुगताः ।
वामावर्तैर्वामे दक्षिणपर्श्वे च दक्षिणावर्तैः । शुभदा भ-
वन्त्यनडुहो जङ्घाभिश्चैणकनिभाभिः । वैदूर्य्यमल्लिका-
बुद्बुदेक्षणाः स्थूलनेत्रवर्माणः । पार्ष्णिभिरस्फुटिताभिः
शस्ताः सर्वेऽपि भारवहाः । घ्राणोद्देशे सबलिर्मार्जार-
मुखः सितश्च दक्षिणतः । कमलोत्पललाक्षाभः सुवाल-
धिर्वाजितुल्यजवः । लम्बैर्वृषणैर्मेषोदरश्च सङ्क्षिप्तवङ्क्षण-
क्रोडः । ज्ञेयो भाराध्वसहो जवेऽश्वतुल्यश्च शस्तफलः ।
सितवर्णः पिङ्गाक्षस्ताम्रविषाणेक्षणो महावक्त्रः । हंसो
नाम शुभफलो यूथस्य विवर्धनः प्रोक्तः । भूस्पृग्बालधि-
राताम्रवङ्क्षणो रक्तदृक् ककुद्मी च । कल्माषश्च स्वामिनम-
चिरात् कुरुते पतिं लक्ष्म्याः । यो वा सितैकचरणो
यथेष्टवर्णश्च सोऽपि शस्तफलः । मिश्रफलोऽपि ग्राह्यो
यदि नैकान्तप्रशस्तो ऽस्ति” । “ऋषभाख्यमेतदुदितं स-
जसाः सयौ चेत्” इत्युक्ते ४ छन्दोभेदे ५ कर्णच्छिद्रे ६ कुम्भी-
रपुच्छे मेदि० ७ पर्वतभेदे धरणी । ८ वराहपुच्छे
९ जिनभेदे च हेम० “नाभिमूलात् यदा वर्ण उत्थितः
कुरुते ध्वनिम् । वृषभस्येव निर्वाति हेलया ऋषभः
स्मृतः” इति सङ्गीतदा० उक्ते १० स्वरभेदे । “निषधर्षभगा-
न्धारषड्जमध्यमधैवताः । पञ्चमश्चेत्यमी सप्त तन्त्रीकण्ठो
त्थिताःस्वराः” अमरः । ११ भगवदवतारभेदे स च नाभेर्मेरु-
र्देव्यामजान भाग० ५ । ६ अ० । “नाभिरपत्यकामो मेरुदेव्या
भगवन्तं यज्ञपुरुषमवहितात्माऽयजत्” इत्युपक्रम्य तपः-
प्रसन्नो भगर्वास्तयोः पुत्रतयावतीर्ण्णः इत्युक्तं तत्रैव ।
यथा “भवद्भिरवितथगीर्भिर्वरममुमभियाचितो यदमष्या-
त्मजो मया सदृशो भूयादिति” १८ । यथाहमेवाभि-
रूपश्च कैवल्यात् १९ अथापि ब्रह्मवादो न मृषा भवितु-
मर्हति ममैब हि मुखं यद् द्विजदेवकुलम् ।
तत आग्निध्रीयेऽंशकलयाऽवतरिष्यन्नात्मतुल्यमनुपलभ-
मान इति निशामयन्त्या मेरुदेव्याः पतिमभिधायान्तर्द्दधे
भगवान्! वर्हिषि तस्मिन्नेवं विष्णुदत्त भगवान् परम-
र्षिभिः प्रसादितोनाभेः प्रियचिकीर्षया तदवरोधायने
मेरुदेव्यां धर्मान् प्रदर्शयितुकामो वातवसनानां श्रम-
णानामृषीणामूर्द्धमन्थिनां शुक्लया तन्वाऽवततार” ६ अ०
“शुक उवाच अथ तमुत्पत्त्यैवाभिव्यज्यमानभगबल्लक्षणं
साम्योपशमवैराग्यैश्वर्य्यमहाबिभूतिभिरनुदिनमेधमानानुभावं
प्रकृतयः प्रजा ब्राह्मणा दवताश्चावानतलसमवनायातित
रां जगृधुः । तस्य ह वा इत्थं वर्ष्मणा वरीयसा वृहच्श्लो-
[Page1451-a+ 38]
केन च ओजसा बलेन श्रिया यशसा वीर्य्यशौर्य्याभ्याञ्च
पिता ऋषभ इतीदं नाम चकार । यस्य हीन्द्रः स्पर्द्ध-
मानो भगवान् वर्षे न ववर्ष तदवधार्य्य भगवानृषभदेवो-
योगेश्वरः प्रहस्यात्मयोगमायया स्वं वर्षमजनाभं नामाभ्य
वर्षत् । नाभिस्तु यथाभिलषितं सुप्रजास्त्वनवरुध्याति
प्रमोदभरविह्वलोगद्गदाक्षरया गिरा स्वैरं गृहीतनरलो-
कसाधर्म्यं भगवन्तं पुराणपुरुषं मायाविलसितमतिर्वत्स
तातेति सानुरागमुपलालयन् परां निर्वृतिमुपगतः ।
विदितानुरागमापौरप्रकृतिजनपदोराजानाभिरात्मजं स-
मयसेतुरक्षायामभिषिच्य ब्राह्मेणेषू पनिधाय सह मेरु-
देव्या विशालायां प्रसन्ननिपुणेन तपःसमाधियोगेन
नरनारायणाख्यं भगवन्तं वासुदेवमुपासीनः कालेन तन्म-
हिमानमवाप । यत्र ह पाण्डवेय! श्लोकावुदाहरन्ति ।
कोनु तत् कर्म राजर्षेर्नाभेरन्वाचरेत् पुमान् । अपत्यता-
मगाद्यस्य हरिः शुद्धैन कर्मणा । ब्रह्मण्योऽन्यः! कुतोना-
भेर्विप्रा मङ्गलपूजिताः । यस्य बर्हिषि यज्ञेशं दर्शयामासु-
रोजसा । अथ ह भगवानृषभदेवः स्वं वर्षं कर्मक्षेत्रमनुम-
न्यमानः प्रदर्शितगुरुकुलवासोलब्धवरैर्गुरुभिरनुज्ञातो गृ-
हमेधिनां धर्माननुशिक्षमाणोजयन्त्यामिन्द्रदत्तायामुभय-
विधलक्षणं कर्मसमाम्नायमभियुञ्जन्नात्मजानामात्मसमानानां
शतं जनयामास । येषां खलु महायोगी भरतोज्येष्ठः
श्रेष्ठगुण आसीत् येनेदं वर्षेति भारतमिति व्यपदिशन्ति” ।
१२ राजकर्त्तव्ये ऋषभसहस्रादिदक्षिणके एकाहसाध्ये याग-
भेदे “ऋषभगोसवौ” कात्या० २२, ११, २, “ऋषभश्च
गोसवश्च क्रतू भवतः” कर्कः “पूर्वोराज्ञः” ४ । “पूर्वः
ऋषभसंज्ञोराज्ञः” कर्कः “दक्षिण ऋषभसहस्रं द्वादशं वा
शतम्” ५ । “ऋषभाणां सहस्रं द्वादशाधिकं शतं वा”
संग्रहः । १३ यज्ञतुरपुत्रे नृपभेदे च । “एकविंशस्तोमेन
ऋषभो याज्ञतुर ईजे शिक्नानां राजा तदेतद्गाथयाऽभिगी-
तम् । याज्ञतुरे यजनाने ब्रह्माण ऋषभे जनाः । अश्व-
मेधे धनं विप्रा विभजन्तेस्म दक्षिणाः” शत० १३, ५, ४, १५,
<LEND>
