<L>17230<pc>2555,b<k1>गर्भाधान<k2>गर्भाधान
गर्भाधान¦ न० गर्भ आधीयतेऽनेन कर्भणा आ + धा-
करणे ल्युट् । गर्भरूपपात्रसस्कारकर्म्मणि तत्र विहित-
नक्षत्रादिकालभेदास्तद्विधानानि च स० त० उक्तानि यथा
<फ्>“अथ गर्भाधानम् । गोभिलः “यदा ऋतुमती भवति
उपरतशोणिता तदा सम्भवकालः” ऋतुः प्रजाजनन-
[Page2556-a+ 38]
योग्यकालः तन्निमित्तेन नैमित्तिकं गमनं कार्य्यम् अकु-
र्वतः प्रत्यवायान्नियमः “ऋतुमतीन्तु यो भार्य्यां सन्निधौ
नोपसर्पति । अवाप्नोति स मन्दात्मा भ्रूणहत्यामृता-
वृतौ” इति स्मृतेः । ज्योतिषे “ज्येष्ठा मूला मघाश्लेषा रेवती
कृत्तिकाश्विनी । उत्तरात्रितर्यत्यक्त्वा पर्ववर्जं व्रजेदृतौ”
विष्णुपु० “चतुर्दश्यष्टमी चैव अमावास्याथ पूर्णिमा ।
पर्वाण्येतानि राजेन्द्र! रविसंक्रान्तिरेव च । स्त्रीतैलमां-
ससंभोगी विण्म्त्रनरकं व्रजेत्” । याज्ञ० “षोडशर्त्तु-
र्निशास्त्रीणां तासु युम्मासु संविशेत् । अत्र षोडशाहो-
रावात्मककालस्य सावनत्वात् पुंसवननामकरणयोरपि
सावनगणनायायुक्तत्वाच्च संस्कारमात्रे सावनगणना ।
तथा व्यवहारश्च तथा च याज्ञवल्क्यः “गर्भाधानमृतौ
पुंसः सवनं स्यन्दनात् पुरा । षष्ठेऽष्टमे वा सीमन्तः प्रसवे
जातकर्म च । अहन्येकादशे नाम चतुर्थे मासि नि-
ष्क्रमः । षष्ठेऽन्नप्राशनं मासि चूडा कार्या यथाकुलम् ।
एवमेनः शमं याति वीजगर्भसमुद्भवम्” । चतुर्थे स्प-
न्दते ततः” इति वचनात् स्पन्दनात् पूर्वमासत्रयं पुं-
सवनकालः । अत्र चतुर्थमासस्य सौरत्वे चान्द्रत्वे वा
निषेकमासस्यापि तथात्वे तदाद्यन्तदिननिषेके सति अ-
धिकन्यूनकालयोर्गर्भस्पन्दनमनियतमापद्येत सावने तु
नियतं तेनात्र सावनगणना युक्ता योषिद्व्यवहारप्रसिद्धा
च । “अहन्येकादशे नाम” इत्यत्रापि “अशौचव्यपगमे
नामधेयमिति” विष्णुसूत्रात् सूतकोत्तरदिनपरमेकादश-
दिनपदम् सूतकादिपरिच्छेदो दिनमासाव्दपास्तथा ।
मध्यमग्रहभुक्तिश्च सावनेन प्रकीर्त्तिता” सूर्यसिद्धा-
न्तवचनेन सूतकस्य सावनदिनघटितत्वात् तदुत्तरदि-
नस्यापि तथात्वम् । अतो दिनमासवर्षगणन सावनेनेति ।
शुभाशुभविवेचनन्तु सौरेण ज्योतिःशास्त्रात् । अतएव
पितामहः “विवाहादौ स्मृतः सौरो यज्ञादौ सावनो
मतः” । अत्र द्वितीयादिशब्दात् संस्कारपरिग्रहः । “गर्भा-
धाने सदा ग्राह्याः वारा भौमरवीज्यकाः” इति । गोभिलः
“दक्षिणेन पाणिना उषस्थमभिस्पृशेत्” विष्णुर्योनिं कल्प-
यत्वेतयर्च्चा “गर्भं धेहि सिनीवालीति च” समाप्यर्च्चौ
सम्भवतः” । कुत्सितदेशस्य सव्येन पाणिना शौचदर्शनात्
तद्वारणाय दक्षिणेनेति । उपस्थं योनिं स्पृशेत् विष्णुरिति
मन्त्रेण प्रथमं, ततो “गर्भं धेहिसिनीबालीत्यादि” मन्त्रेण
च । “मन्त्रान्ते कर्मादिसन्निपातः” इति न्यायात् पाठान-
न्तरं स्पर्शः न तु भवदेवभट्टीक्तं स्पृशन् जपतीति ऋचौ
[Page2556-b+ 38]
समाप्यैव संयेगं कुरुतः न मध्ये वामदेव्यजपः ।
देवलः “सकृच्च संस्कृता नारी सर्वगर्भेषु संस्कृता” ।
तेन गर्प्राधानपुं सवनसीमन्तोन्नयनानि सकृदेव कर्त्त-
व्यानि । छन्दोगपरिशिष्टभ् “विवाहादिकभगणोय उक्ते
गर्भाधानं शुश्रुम यस्य चान्ते । विवाहादावेकमेवात्र
कुर्यात् श्राद्धं नादौ कर्मणः कर्मणः स्यात्” । विवाहा-
दिगर्भाधानान्तकर्मसु एकमेव श्राद्धं न तु प्रतिकर्मादौ,
एकेनैव श्राद्धेन कृतेन सर्वाणि श्राद्धवन्तीति । अन्त-
शब्दोऽत्रावयवार्थः दशान्तः पट इति वत् समीपार्थे
उपलक्षणं स्यात् । ततश्च विशेषणोपलक्षणसन्देहे वि-
शेषणत्वेन ग्रहणं कार्य्यान्वितत्वात् । यत्तु “निषेककाले
सोमे च सीमन्तोन्नयने तथा । ज्ञेयं पुंसवने चैव श्राद्धं
कर्माङ्गमेव च” इत्यनेन भविष्यपुराणे श्राद्धं कर्माङ्गत्वेन
विहितं तच्छन्दोगेतरपरम् । अत एव भवदेवभर्ट्टनापि
तथा लिखितम् । अत्र श्राद्धोत्तरगमनेऽपि न दोषः उक्त
भविष्यपुराणात् “नित्ये नान्दीमुखश्राद्धे कृते दानाद्य-
वर्जनम्” इति वचनान्तराच्च” ।
<फ्>मु० चि० पीय० धा० विस्तरेण विहितनिषद्धकालादिकमुक्तं
यथा “गण्डान्तं त्रिविधं त्यजेन्निधनजन्मर्क्षे च मूलान्तकं
दास्रं पौष्णमथोपरागदिवसं पातं तथा वैधृतिम् ।
पित्रोः श्राद्धदिनं दिवा च परिघाद्यार्धं स्वपत्नीगमे
भान्युत्पातहतानि मृत्युभवनं जन्मर्क्षतः पापभम्” मु० चि०
“गण्डान्तमिति । अत्र यदि दुष्टफलतिथ्यादिषु रजो-
दर्शनमुद्भूतं तत्र चतुर्थदिनानन्तरं शान्तिकं विधेयं
यदाह वसिष्ठः “प्रभूतदोषं यदि दृश्यते तत्पुष्पं
ततः शान्तिककर्म कार्यम् “विवर्ज्जयेदेव तदैकशय्यां याव-
द्रजो दर्शनमन्यघस्र । ईशानतो गोमयमण्डलेन परि-
स्तृतेऽग्नौ जुहुयात्सदूर्वाम् । युग्मां घृताक्ताञ्च समित्-
प्रमाणां गायत्रिकां साष्टसहस्रसंख्याम् । शतप्रमाणा-
मथवाघहन्त्रीं शुभैर्यवैर्व्याहृतिभिस्तिलैश्च । ततः
सुरान् भूमिसुरान् पितॄंश्च सन्तर्पयेदन्नसुवर्णवस्त्रै-
रिति” । शान्तिकप्रकारस्तु शान्तिपद्धत्यादौ द्रष्टव्यः ।
एवं शान्तिकं विधाय गर्भाधानं विधेयम् । तत्र स्वपत्नी
गमे स्वपत्नीगमने एतान् दोषान् त्यजेदिति सर्वत्र
सम्बन्धः । एतान् कान्? त्रिविधं गण्डान्तं गण्डात्त-
लक्षणं रत्नमालायाम् “नक्षत्रतिथिलग्नानां गण्डान्तं
त्रिविधं स्मृतम् । नवपञ्चचतुर्थानां द्व्येकार्द्धघटिकामित-
मिति” निधनं जन्मर्क्षात् सुप्तम बधतारां, जन्मनक्ष
[Page2557-a+ 38]
मूलम् अन्तकं भरणीं दास्रमश्विनीम् । पौष्णं रेवतीं
मघाम् उपरागदिवसं ग्रहणदिनं, पातं व्यतीपातम्
महापातं च, वैधृतिं योगं, पित्रोर्मातापित्रोः श्राद्ध-
दिनं, दिवा सूर्यावच्छिन्नकालं परिधयोगस्य पूर्वार्द्वम् ।
तथोत्पातैर्दित्यान्तरिक्षभौमैस्त्रिविधैरुत्पातैर्हतं दूषितं,
जन्मर्क्षतः जन्मलग्नाज्जन्मराशेर्वा मृत्युभवनमष्टमं लग्नं
पापभं पापग्रहयुक्तं भं नक्षत्रं लग्नं वा इति” पी० धा०
“भद्राषष्ठीपर्वरिक्ताश्च सन्ध्यां भौमार्कार्कीनाद्यरात्रीश्च
तस्रः । गर्भाधानं त्र्युत्तरेन्द्वर्कमैत्रब्राह्मस्वातीविष्णु
वस्वम्बुपे सत्” मु० चि० । “भद्रेति भद्रा प्रसिद्धा
षष्ठी तिथिश्च पर्वाणि चतुर्दश्यष्टम्यमावास्या पूर्णिमा
सक्रमणानि उक्तञ्च विष्णुपुराणे “चतुर्दश्यष्टमी चैव
अमावास्या च पूर्णिमा । पर्वाण्येतानि राजेन्द्र! रविसं-
क्रान्तिरेव चेति” रिक्ताश्चतुर्थीनवमीचतुर्दशीः, सन्ध्यां
प्रातःसन्ध्यां सायम् सन्ध्याञ्च । भौमं मङ्गलवारम् अर्क-
मादित्यवारम् आर्किं शनैश्चरवारं, चतस्रः आद्यरात्रीः
रजोदर्शनदिनमारभ्य दिनचतुष्टयं त्यजेदित्यर्थः । तद-
नन्तरमपि पुत्रार्थी रजोदर्शनात् विषमदिवसं त्यजेत् ।
उक्तञ्चाधानाध्याये वसिष्ठेन निषेधजातं “पौष्णद्वये पि-
त्र्यभयाम्यसार्पविष्णुद्वये नैधनजन्मभेषु । उत्पात-
धापग्रहदूषितेषु न कार्यमाधानमनिष्टलग्ने । उपप्लवे
वैधृतपातयोश्च विष्ट्यां दिवा पारिघपूर्वभागे । सन्ध्यासु
पर्वस्वपि मातृपित्रोर्मृतेऽह्नि पत्नीगमनं विवर्ज्यम् ।
दिनेषु युग्मेषु च वक्ष्यमाणयोगैः सुतार्थी स्वसतीमुपे-
यात् । दिनेष्वयुग्मेषु च कन्यकार्थी हित्वा च गण्डां
स्तिथिलग्नभानामिति” वक्ष्यमाणयोगैः पुंयोगैः स्त्रीयो-
गैश्च । अत्र ग्रन्थकृता श्रवणधनिष्ठयोर्न निषेधः कृतः ।
वार्हस्पत्यसंहितायां तयोर्विशेषतो विहितत्वात् । तद्व-
चनमधुनैव वक्ष्यते । ननु षोडशिग्रहणाग्रहणवत् विहि-
तप्रतिषिद्धत्वाद्विकल्पः कस्मान्न भवति? सत्यम् बहूना-
मनुरोधोन्याय्य इति विधिरेबोचितः । अतएवोक्तं
नारदेन “शुचिर्भूत्वा युग्मतिथावनग्नां कामयेत् स्त्रियम् ।
पुत्रार्थी पुरुषस्त्यक्त्वा पौष्णमूलाहिपित्र्यभमिति”
“त्यक्त्वा पर्वतिथिं मूलभश्लेषां पैत्रभन्त्विति” काश्य-
पोक्तेः । तिथ्यादयः कश्यपेन कालविधाने उक्ताः ।
“षष्ठ्यष्टमा पञ्चदशीं चतुर्थीं चतुर्दशीमप्युभयत्र
हित्वा । शेषाः शुभाः स्युस्तिथयो निषेके वाराः शशा-
ङ्कार्यसितेन्दुजानामिति” अत्र वाक्ये चन्द्रबुधगुरुशुक्र-
[Page2557-b+ 38]
वारा निषेककार्ये शुभा उक्ताः । अर्थादन्ये सूर्यभौ
यशनिवारा निषिद्धाः । उक्तञ्च कालनिर्णये “रिक्ता
पर्वाष्टमी षष्ठी दिवा जन्मत्रयं तथा । पापग्रहाणां
वाराश्च त्याज्याश्चैवानृतौ गतिरिति” । अतएव वृह-
स्पतिसंहितायाम् “शेषाण्यृक्षाणि दुष्टानि स्युर्निषे-
काख्यकर्मणीत्युक्तं “सोमज्ञगुरुशुक्राणां वारा वर्गोदयाः
शुभाः । तेषाञ्च दृष्टयश्चैव नेतरेषां कदाचनेति” अत्र
केचिन्निषेके पुंवारा उत्तमाः स्त्रीवारौ मध्यमौ नपुंस-
कवारौ निषिद्धौ उक्तञ्च व्यासेन “पुरुषग्रहवाराः
स्युः शुभाः सीमन्तकर्मणि । मध्यौ स्त्रीग्रहवारौ
तु वर्ज्जयेत्तु नपुंसकाविति” अत्र सीमन्तग्रहणमुपलक्षणं
गर्भाधानस्येत्याहुः । युक्तञ्चैतत् पुंस्त्रीवारेषु स्त्री
गमने पुरुषाः स्त्रियो वोत्पद्यन्ते इति तावदिष्टम् ।
नपुंसकवारगमने तु नपुंसकस्योत्पत्तिः स्यान्न हि
सा कस्यचिदिष्टा भवेदिति नपुंसकबुधवारनिषेध एवो-
चितः । शनिनिषेधस्तूभयवादिसिद्ध एव दाक्षि-
णात्यशिष्टसमाचाराच्चातो बुधशन्योरेव निषेधोऽन्येषां
ग्रहणमिनि प्रतीमः । प्राच्य स्तु नैतत्सहन्ते तन्मते
तु सूर्यभौमशनीनामेव निषेधः । नारदः “रजोद-
र्शनतोऽस्पृश्या नार्यो दिनचतुष्टयम् । ततः शुद्धाः क्रिया
स्वेताः सर्ववर्णेष्वयं विधिः” । अत्रार्थवादमाह भर-
द्वाजः “प्रथमेऽहनि चाण्डाली द्वितीये ब्रह्मघातिनी ।
तृतीये रजकी प्रोक्ता चतुर्थेऽहनिं शुध्यति” । धर्म-
शास्त्रेऽपि “भर्त्तुः स्पृश्या चतुर्थेऽह्नि स्नानेन स्त्री
रजस्वला । पञ्चमऽहनि योग्या स्याद्देवे पित्र्ये च क-
र्मणि” । तस्मादेतावतो दोषांस्त्यक्त्वा स्त्रागमनं हितमिति ।
ऋतुकालावधिमाह याज्ञवल्क्यः “षोडशर्त्तुर्निशाः
स्त्रीणां तस्मिन् युग्मासु सविशेत् । युग्मासु पुत्रा जायन्ते
स्त्रियोऽयुग्मासु रात्रिषु” अतः षोडशदिनमध्ये गर्भाघानं
विधेयम् तत्रैव गर्भसम्भवात्तत्र वाराः समीचीनाः
प्रागक्ता एवाधुना नक्षत्राण्याह गर्भाधानमिति । उ-
त्तरात्रयमृगहस्तानुराधाराहिणीस्वातिश्रवणाधणिष्ठाश-
ततारकासु गर्भाधानं सत् शुभदम उक्तञ्च वार्हस्पत्य-
संहितायाम “हरिहस्तानुराधाश्च स्वातीवारुणवा-
सवम् उत्तरात्रितयं सौम्यं रोहिणी च शुभाः स्मृताः ।
आधाने मूलसार्पान्त्यमशुभं सममन्यभमिति” एवं विहि-
तनक्षत्रे सात चन्द्रवले गर्भाधानार्थं सकृदव पत्नीगमनं-
कार्यमित्याह “याज्ञवल्क्यः । “एवं गच्छेत् स्त्रिय
[Page2558-a+ 38]
क्षामां मवां मूलं च वर्जयेत् । सुस्थिरेन्दौ सकृत् पुत्रं
लक्षण्यं जनयेत् पुमान्” चकाराद्रेवतीम् । भीमपरा-
क्रमोऽपि “पित्र्यं पौष्णं नैरृतं चापि धिष्ण्यं त्य-
क्त्वा नारीं सुप्रसन्नः प्रसन्नाम् । पुष्टः क्षामां पुत्रका
मोऽभिगच्छन् सल्लक्षण्यं पुत्रमाप्नोति पुण्यमिति” । तच्च
गमनं मन्त्रपूर्वकम् । तदुक्तं विष्णुपुराणे “ऋतावुष-
गमः शस्तः स्वपत्न्यां मन्त्रतो द्विजेत्युक्तेः” इदन्त्रैवर्णिक-
विषयं प्रतीयते । मन्त्रास्तु “विष्णुर्योनिं कल्पयत्वित्येव
मादयः । “एतैर्मन्त्रैर्दक्षिणेन पाणिना पत्न्यमभिमृशे-
दिति गोभिलोक्तेः” पी० धा० । “केन्द्रत्रिकोणेषु
शुभैश्च पापैस्त्र्यायारिगैः पुंग्रहदृष्टलग्ने । ओजां-
शगेऽब्जेऽपि च युग्मरात्रौ चित्रादितीज्यातिइषु मध्यमं
स्यात्” मु० चि० । अथ गर्भाधाने लग्नबलमिन्द्र
वज्रयाह । केन्द्रेति अथ सामान्यतः शुभलग्नानि वसि-
ष्ठोक्तानि वृषमिथुनकर्कसिंहकन्यातुलाधरचापझषाः शुभा
भवन्ति । यदि शुभफलशालिनोऽनुकूला निधनविशुद्धि-
युता निषेककाले” इति । तत्र केन्द्रत्रिकोणेषु लग्न-
चतुर्थसप्तमदशमपञ्चमनवमस्थानेषु स्थितैः शुभग्रहैस्तथा
त्र्ययारिगैस्तृतीयैकादशषष्ठस्थानस्थितैः पापग्रहैरुपल-
क्षिते पुंग्रहैः सूर्यभौमगुरुभिर्दृष्टे लग्ने तथौजांश-
गेन्दौ विषमराशिर्मेषमिथुनादिरंशोऽजादिरेव तत्र
स्थिते चन्द्रे सति युग्मरात्रौ समरात्रौ गर्भाधानं
कार्यम् यदाह जगन्मोहने वसिष्ठः “केन्द्रत्रिकोणेषु शुभा
श्रितेषु लग्ने शशाङ्के च शुभैः समेते । पापैस्त्रिलाभा-
रिगतैश्च यायात् पुंजन्मयागेषु च संप्रयोगम्” नारदः
“आजराश्यंशगे चन्द्रे लग्ने पुंग्रहर्वा क्षत । शुचिर्भू-
त्वा युग्मतिथौ ह्यनग्नां कामयेत् स्त्रियमिति । पुंग्रहादी-
नाह नारदः “पुंग्रहाः सूर्यजीवाराः स्त्रीग्रहौ शशि
भार्गवौ । नपुंसकौ सौम्यसौरी शिरोमात्रं विधुन्तुदः”
इति । अत्र पुंनपुंसकादियोगावशिष्ठेनोक्ताः “आधान-
लग्ने विषमांशराशौ जीवेन्दुजाभ्यां युतवीक्षिते वा ।
नान्येः सुपुत्रस्त्वथ पापखेटैः पापी च मिश्रैर्बलिभिश्च
मिश्रः । ओजक्षांशे लग्नगे वीर्युयुक्ते जीवेन्घर्कैरोज-
राश्यंशसंस्थैः । पुंजन्म स्याद्व्यत्यये कन्यका स्यान्-
मिश्रैः षण्ढोद्व्यङ्गगैर्द्वित्रिजन्म । षण्ढो नपुंसकः
“ओजांशकक्षाद्विषमर्क्षसंस्थः पुंजन्मकारी रविसूनुरेकः ।
विचार्य वीर्यं पुरुषग्रहाणां वाच्योऽत्र पुत्रस्त्वथ पुत्रि
का वा । पापैश्च शेषं सुविचिन्त्य वाच्यमिति” । एवस-
[Page2558-b+ 38]
न्येऽपि पुंजन्मादियोगा जातके द्रष्टव्याः । एषु
यस्मिन् कस्मिंश्चित् पुंजन्मयोगे पुत्रार्थी युग्मर्तौ पत्नीं ग-
च्छेत् । कन्याजन्मयोगे तु कन्यार्थी विषमरात्रौ पत्नीं
गच्छेत् इति फलितोऽर्थः । अथ गर्भाधाने विहितनक्ष-
त्राप्राप्तौ मध्यमनक्षत्राण्याह । चित्रेति चित्रापुनर्व-
सुपुष्याश्विनीषु तद्गर्भाधानं मध्यमं मध्यमफलदमित्यर्थः ।
यदाह वृहस्पतिः “चित्रादित्ये तथा तिष्यतुरगौ चेति
मध्यमाः । शेषाण्यृक्षाणि दुष्टानि स्युर्निषेकाख्यकर्मणीति”
अत्र केचित् दैवान्मानुषाद्वा प्रतिबन्धाद्भर्त्तुरसन्निधाने
अनेकेषु ऋतुषु व्यतीतेषु यदि गर्भाधानाख्यः संस्कारो
नाभूत्तदानीं दैवान्मध्ये भर्त्ता सुमागतश्चेत्तदा दक्षिणा-
यने शुक्रास्तगुर्वस्तन्यूनाधिमासादिमहादोषरद्भावस्तदा
गर्भाधानं नैव भवतीत्याहुः अतीतकालत्वात् यथा का-
लातीतेषु जातकर्म नामकर्मान्नप्राशनचौलादिसंस्काराः
पूर्वोक्तदोषसद्भावे नैव भवन्ति । उक्तञ्च वसिष्ठेन “अतीत-
कालान्यखिलानि यानि कार्याणि सौम्यायनुगे दिनेशे ।
गुरौ भृगौ वाप्यथदृश्यमाने तदुक्तपञ्चाङ्गदिनेऽप्यखण्डे”
इति सत्यम् । सत्यपि नॄणामतिक्रमे निमित्तानन्तर-
मेव नैमित्तिकमिति” न्यायेन “षोडशर्तुनिशाः स्त्रीणां
तस्मित् युग्माशु संविशेत्” इति याज्ञवल्क्यवचसा षो-
डशदिनातिक्रमे ऋत्वन्तरमपेक्ष्य प्रागुक्तदिशा कालशुद्धिं
विचार्य कार्यलेव । तदा बहुकालव्यापिनी कालशद्धिरुपे-
क्ष्यैव यतो विज्ञानेश्वरेण “तस्मिन् युग्मासु संविशेदिति”
व्याख्यावसरे किमयं विधिर्नियमः परिसंख्या वेति त्रयः
पक्षा उप्रन्यस्तास्तत्र स्त्रीगमने रागत एव प्रवृत्तेर्नियम
एवायमिति सिद्धान्तितमतो गच्छेदेवेति नियमस्मरणात्
ऋतावुपेयात् सर्वत्र वा प्रतिषेधवर्जमिति” गौतमस्मर-
रणात् ऋत्वगमने प्रत्यवायोऽपि स्मर्यते “ऋतुस्नातां तु
यो भार्य्यां सन्निधौ नोपगच्छति । घोरायां भ्रूणह-
त्यायां युज्यते नात्र शंशयः” इति शातातपोक्तेः ।
<फ्>“अथ गर्भाधानं विघाय पुंसानिद्रासमये किं कार्य-
मित्याह विष्णुः । “गिद्रासमयमासाद्य ताम्बूलं वदनात्
त्यजेत् । पर्य्यङ्कात् प्रमदां मालां पुण्ड्रपुष्पाणि मस्त-
कात्” इति” । पी० धा० । निषेकोत्तरं कार्य्यमाह
आ० त० । “अत्र सम्यगाधा नहेतुतया उत्तानकरचर-
णामेव कुर्व्वीत नातिर्य्यगाहितकरचरणां स्त्रियं ऋ-
त्वभिगमनानन्तरं दक्षिणपार्श्वेन स्वापयेत् । पुरुषयितें
तु गर्भानुत्पत्तिरिति विशेषः । गर्भाधानञ्च गर्गस्थ-
[Page2559-a+ 38]
बालस्य तदाधारपात्रस्य च सीमन्तोन्नयनवत् संस्कारः
“सीमन्तोन्नयनसंस्कारो गार्भपात्रसंस्कारः” इति श्रुतेः
गर्भपात्रयोरयं संस्कार इति गार्भपात्रः गर्भस्य उदर-
स्थस्य, पात्रस्य तदाधारस्त्रियश्च । सीमन्तोनयनपदमुप-
लक्षणार्थम् । यदि दैवात् गर्भाधानादिसंस्कारा-
यथाकाले न कृतास्तदा प्रसवकालोत्तरं जातकर्मा-
द्युत्तरसंस्कारकाले “अङ्के बालकं निधाय संस्कारः कार्य्यः
यथाह राजमार्त्तण्डे “यं नार्य्यकृतसीमन्ता सूयते च
कथञ्चन । अङ्के निधाय तं बालं पुनः संस्कारमर्हति” ।
तेन संस्कारेण च तदाधारे उत्पन्नानामपि संस्कारसिद्धिः
“सकृच्च कृतसंस्काराः सीमन्ते न कुलस्त्रियः । यं यं गर्भं
प्रसूयन्ते स गर्भः संस्कृतो भवेत्” राजमार्त्तण्डात् ।
लग्नभेदेन गर्भाधाने शुभाशुभं वृहज्जातके ४ अ० निषेका-
ध्याये विस्तरेणोक्तं जातकपद्धतौ तु किञ्चित् संक्षिप्योक्तं
यथा “आधानाङ्गात् सप्तमभे यादृशं कुरुते रतम् ।
करोति तादृक् पुरुषसमुत्पत्तिं बलान्विताम् । रवीन्दु-
शुक्रभौमाश्चेत् स्वांशे वाथ गुरौ तनौ । नवमे पञ्चमे वा
स्यादपत्यं पुंस्त्वशालि तत् । वलिष्ठौ स्वगृहांशेऽर्कशु-
क्रावुपचयर्क्षगौ । पुंसां, स्त्रीणां कुजेन्दू चेत् तदा गर्भस्य
सम्भवः । भौमार्की सप्तमेऽर्कात् स्तो रुजे पुंसः, स्त्रिया
विध्रोः । भौमाकिर्मध्ये सूर्येन्दू पुंस्त्रियोर्मृत्यवे
क्रमात् । भौमार्क्यन्यतयेणार्कचन्द्रौ युक्तेक्षितौ क्रमात् ।
पुंस्त्रियोर्मृत्युदौ प्रोक्तौ प्राक् सूतेः प्राक्तनैर्बुधैः ।
लग्ने वेन्दौ पापमध्ये शुभदृष्टिविवर्जिते । सगर्भस्त्री-
मृतिः स्याद्वा यथा वामनभाषितम् । दिवा सूर्यशुक्रौ,
शनीन्दू च रात्रौ, ४ जले तातमातृग्रहौ व्यस्ततस्तौ ।
तयोः सोदरस्वसृसंज्ञौ क्रमात्तु तयोरोजयुग्मर्क्षगौ
सौख्यहेतू । कललं कठिनं हस्ताद्यस्थित्वग्रोमचेतनाः ।
अशनोद्वेगसूतिश्च मासेष्वीशाः क्रमादमी । भृग्वारे-
ज्यार्कचन्द्रार्किज्ञाङ्गेशाब्जदिवाकराः । मासेशे पीडिते
गर्भरोगः पुष्टिश्च सद्बले । (प्रथममासे कललं शुक्रशो-
णितमिश्रणरूपं तत्र शुक्रोऽधिपः । द्वितीये काठिन्यं
तदीशः कुजः । तृतीयमासे हस्ताद्युत्पत्तिः गुरुस्तदीशः ।
चतुर्थेऽस्त्युत्पत्तिः सूर्य्यस्तदीशः । पञ्चममासे चर्म्मोत्-
पत्तिश्चन्द्रोऽधिपः । षष्ठे रोमोत्पत्तिः शनिरधीशः ।
सप्तमे चैतन्यं बुघोऽधिपः । अष्टमे मात्राभुक्तान्नादे
र्नाडीद्वारेणाशनम्, तत्र गर्भाधानलग्नेशः स्वामी । नवमे
उद्वेगः चन्द्रोऽधीशः । दशमे प्रसवः, सूर्य्यस्तदीशः
[Page2559-b+ 38]
आधानकाले उक्तग्रहे पीडिते तत्तुल्यमासे गर्भपातादि
वलयुक्ते तत्तन्मासे पुष्टिः) । विषमर्क्षनवांशेषु
गुरुचन्द्राङ्गभानुषु । पुंजन्म समभांशेषु, स्त्रियस्तेघु
समादिशेत् । सूर्य्येज्यौ विषमेऽंशे चेत् सबलौ पुं-
जनिप्रदौ । स्त्रियाः समांशे शुक्रेन्दू, कुजाद्द्व्यङ्गांशके
यमम् । भानुमन्दज्ञदृष्टाच्चेत् पुंस्त्रीयुग्मं नवांशकात् ।
विषमर्क्षे शनिर्लग्नाल्लग्नं त्यक्त्वा नृजन्मदः । इन्दुर्वृषे
भसन्धिस्थैरशुभैर्मूकजन्मदः । व्ययेऽर्केन्दू दक्षवामनेत्र-
नाशकरौ मतौ । शनिभांशे तनौ, मन्दे सप्तमेऽब्दत्रयात्
शवः । स्वांशे कर्कतनौ चन्द्रे द्यूने द्वादशवर्षतः । यत्संख्ये
द्वादशांशे स्याच्चन्द्रः प्रश्नेततःपरम् । तत्तुल्यराशिसहिते
चन्द्रे सूतिं वदेत् सुधीः” आधानाध्यायः ।
<LEND>
