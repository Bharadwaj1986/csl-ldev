<L>17560<pc>2593,b<k1>गीता<k2>गीता
गीता¦ स्त्री गै--कर्मणि क्त । १ गुरुशिष्यकल्पनया आत्मविद्योप-
देशात्मके कथाविशेषे सा च भनवद्गीतारामगीतादिभेदात्
बहुला किन्तु भगवद्गीतायामेव प्रसिद्धिः । “गीता सुगीता
कर्त्तव्या किमन्यैः शास्त्रविस्तरैः । या स्वयं पद्मनाभस्य
मुखपद्मात् विनिःसृतेति” श्रीधरस्वामिधृतवचनम् । प्रसिद्ध
गीतायास्तात्पर्य्यादि नीलकण्ठेन समग्राहि यथा
“भारत सर्ववेदार्थो, भारतार्थश्च कृत्स्नशः । गीतायामस्ति,
तेनेयं सर्वशास्त्रमयी मता । कर्मोपास्तिज्ञानभेदैः शास्त्रं
काण्डत्रयात्मकम् भक्तिस्तूपासनाकाण्डात्तृतीयान्नातिरि-
च्यते । तदेव ब्रह्म त्वं विद्धि नेदं यत्तदुपासते । इति श्रुत्यैव
वेद्यस्य ह्युपास्यादन्यतेरिता । इयमष्टादशाध्यायी क्रमात्
षट्कत्रिकेण हि । कर्मोपास्तिज्ञानकाण्डत्रितयात्मा निग-
द्यते” । मधुसूदनसरस्वतीभिस्तु गीतागूढार्थदीपिन्यां
तत्प्रयोजनादिकं विस्तरेण दर्शितं यथा
<फ्>सहेतुकस्य संसारस्यात्यन्तोपरमात्मकम् । परं नि-
श्रेयसं गीताशास्त्रस्योक्तं प्रयोजनम् । सच्चिदानन्दरूप-
न्तत् पूर्णं विष्णोः परं पदम् । यत्प्राप्तये समारब्धाः
वेदाः काण्डत्रयात्मकाः । कर्मोपास्तिस्तथा ज्ञानमिति
काण्डत्रयं क्रमात् । तद्रूपाष्टादशाध्यायी गीता काण्ड-
त्रयात्मिका । एकमेकेन षट्केन काण्डमत्रोपलक्षयेत् ।
कर्मनिष्ठाज्ञाननिष्ठे कथिते प्रथमान्त्ययोः । यतः समु-
च्चये नास्ति तयोरतिविरोधतः । भगवद्भक्तिनिष्ठा तु
मध्यमे परिकांर्त्तिता । उभयानुगता सा हि सर्वविघ्ना-
पनोदिनी । कर्ममिश्रा च शुद्धा च ज्ञानमिश्रा च सा
त्रिधा । तत्र तु प्रथमे काण्डे कर्म्मतत्त्यागवर्ण्णनात् ।
त्वंपदार्थो विशुद्धात्मा सोपपत्तिर्निरूप्यते । द्वितीये
भगवद्भक्तिनिष्ठावर्णनया ततः । भगवान् परमानन्दस्तत्-
पदार्थोऽवधार्य्यते । तृतीये तु तयोरैक्यं वाक्यार्थो वर्ण्यते
स्फुटम् । एवमप्यत्र काण्डानां संबन्धोऽस्ति परस्परम् ।
प्रत्यध्यायं विशेषन्तु तत्रतत्रैव वक्ष्यते । मुक्तिसाधनपर्वेदं
शास्त्रार्थत्वेन कथ्यते । निष्कामकर्मानुष्ठानं त्यागात्
काम्यनिषिद्धयोः । तत्रापि परमोधर्मो जपस्तुत्यादिकं
हरेः । क्षीणपापस्य चित्तस्य विवेके योग्यता यदा ।
नित्यानित्यविवेकस्तु जायते सुदृढस्तदा । इहामूत्रार्थ
[Page2594-a+ 38]
वैराग्यं वशीकाराभिधं क्रमात् । ततः शमादिसंपत्त्या
संन्यासनिष्ठता भवेत् । एवं सर्वपरित्यागान्मुमुक्षा
जायते दृढा । ततो गुरूपसदनमुपदेशग्रहस्ततः । ततः
सन्देहहानाय वेदान्तश्रवणादिकम् । सर्वमुत्तरमीमां-
साशास्त्रमत्रोपयुज्यते । ततस्तत्परिपाकेण निदिध्या-
सननिष्ठता । योगशास्त्रं तु संपूर्णमुपक्षीणं भवेदिह ।
क्षीणदोषे ततश्चित्ते वाक्यात्तत्त्वमतिर्भवेत् । साक्षात्-
कारो निर्विकल्पः शब्दादेवोपजायते । अविद्याविनि-
वृत्तिस्तु तत्त्वज्ञानोदये भवेत् । तत आवरणे क्षीणे
क्षीयेते भ्रमसंशयौ । अनारब्धानि कर्माणि नश्यन्त्येव
समन्ततः । न चागामीनि जायन्ते तत्त्वज्ञानप्रभावतः ।
प्रारब्धकर्मविक्षेपाद्वासना तु न नश्यति । सा सर्वतो बलवतो
संयमेगोपशाम्यति । संयमो धारणा ध्यानं समाधिरिति
यत् त्रिकम् । यमादिपञ्चकं पूर्वं तदर्थमुपयुज्यते । ईश्वरो
प्रणिधानात्तु समाधिः सिध्यति द्रुतम् । ततोभवेन्मनोनाश-
वासनाक्षय एव च । तत्त्वज्ञानं मनोनाशोवासनाक्षय इ-
त्यपि । युगपत्त्रितयाभ्यासाब्जीवन्मुक्तिर्दृढा भवेत् । विद्वत्-
संन्यासकथनमेतदर्थं श्रुतौ कृतम् । प्रागसिद्धो यएवांशो
यत्नः स्यात्तस्य साधने । निरुद्धे चेतसि पुरा सविकल्प-
समाधिना । निर्विकल्पसमाधिस्तु भवेदत्र त्रिभूमिकः ।
व्युत्तिष्ठते स्वतस्त्वाद्ये द्वितीये परवोधितः । अन्त्येतू-
त्तिष्टने नैव सदा भवति तन्मयः । एवम्भूतोब्राह्मणः
स्याद्वरिष्ठो ब्रह्मवादिनाम् । गुणातीतः स्थितप्रज्ञो विष्णु-
भक्तश्च कथ्यते । अतिवर्णाश्रमी जीवन्मुक्त आत्मरति-
स्तदा । एतस्य कृतकृत्यत्वाच्छास्त्रमस्मान्निवर्त्तते । यस्य देवे
परा मक्तिर्यथा देवे तथा गुरौ । तस्यैते कथिता ह्यर्थाः
प्रकाशन्ते महात्मतः । इत्यादिश्रुतिमानेन कायेन
मनसा गिरा । सर्वावस्थासु भगवद्भक्तिरत्रोपयुज्यते ।
पूर्वभूमौकृता भक्तिरुत्तरां भूमिमानयेत् । अन्यथा विघ्नबा-
हुल्यात् फलसिद्धिः सुदुर्लभा । पूर्वाभ्यासेम तेनैव क्रियते
ह्यवशोऽपि सः । तानेकजन्मसंसिद्ध इत्यादि च वचो हरेः ।
याश्च प्रागभवसंस्कारैरचिन्त्यत्वात्तु कश्चन । प्रागेव कृतकृत्यः
ग्यादकस्मात् फलपातवत् । न तं प्रतिकृतार्थत्वाच्छास्त्र-
मारब्धमिष्यते । प्राक्सिद्धसाधमाभ्यासाद्दुर्ज्ञोया भगवत्-
लपा । एवं प्राग्भूमिसिद्धावप्युत्तरोत्तरभूमये । विधेया
मयवद्भक्तिस्तां विना सा न सिद्ध्यति । जीवन्मुक्तदशायां
त न भक्तेः फलकल्पना । अद्वेष्टृत्वादिवत्तेषां स्वभावो
लजनं हरेः । अत्मारागाश्च मुनयो निर्ग्रन्या अप्यरु-
[Page2594-b+ 38]
क्रमे । कुर्वन्त्यहैतुकीं भक्तिमित्थंभूतगुणो हरिः । तेषां
ज्ञानी नित्ययुक्त एकभक्तिर्विशिष्यते । इत्यादिवचनात्
प्रेमभक्तोऽयं सुख्य उच्यते । एतत् सर्वं भगवता गीता-
शास्त्रे प्रकाशितम् । अतो व्याख्यातुमेतन्म
मम उत्सहते भृशम् । निष्कामकर्मानुष्ठानं मूलं मोक्षस्ये
कीर्त्तितम् । शोकादिरासुरः पाप्मा तस्य च प्रतिबन्धकः ।
यतः स्वधर्भविभ्रंशः प्रतिषिद्धस्य सेवनात् । फलाभिमन्धि
पूर्वा वा साहङ्कोरा क्रिया भवेत् । आविष्टः पुरुषो
नित्यमेवमासुरपाप्मभिः । पुमर्थलाभायोग्यः सन् लभते
दुःखसन्ततिम् । दुःखं स्वभावतो द्वेष्यं सर्वेषां प्राणिना-
मिह । अतस्तत्साधनं त्याज्यं शोकमोहादिकं विदा ।
अनादिभवसन्ताननिरूढं दुःखकारणम् । दुस्त्यजं
शोकमोहादि केनोपायेन हीयताम् । एवमाकाङ्क्षया-
विष्टं पुरुषार्थोन्मुखं नरम् । बुबोधयिषुराहेदं भगवान्
शास्त्रमुत्तमम्” । व्यासप्रणीताध्यात्मरामायणान्तर्गता
रामगीता भारताश्वमेविकोक्ते ब्राह्मणगीतानुगीते
देवीभागवतोक्ता देवीगीता वैष्णवभागवतोक्ता गोपीगीता
तन्त्रोक्ता शिवगीता इत्यादयो वह्व्यो गीताः सन्ति ।
ताश्च सर्वा एव अध्यात्मविद्याप्रकाशिकाः । अपराधशब्दे
२२३ पृ० उक्तवाक्ये प्रत्यहं गीताध्यायपाठफलमुक्तम् ।
<LEND>
