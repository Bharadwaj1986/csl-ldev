<L>27263<pc>3885,b<k1>धारण<k2>धारण
धारण¦ न० धारि--ल्युट् । १ धरणे २ विचारणे भावे युच् ।
३ बुद्धिभेदे ४ राज्ञां न्यायपथस्थितो च स्त्री अमरः ।
४ योगाङ्गभेदे स्त्री तल्लक्षणादिकं पात० सू० भा० उक्तं यथा
“योगाङ्गानुष्ठानन्तु द्विधैव कारणत्वं लभते इति योगा-
ङ्गान्यवधार्य्यन्ते” भा० “यमनियमासनप्राणायामप्रत्याहार-
धारणाध्यानसमाधयोऽष्टावङ्गानि” पा० सू० । “यथाक्रमं
एतेषाम् अनुष्ठानं स्वरूपञ्च वक्ष्यामः” भा० इति उद्देश्य
तेषां मध्ये पञ्चानां लक्षणानि पात० सू० समाधिपादे
दर्शयित्वा धारणादेर्लक्षणानि विभूतिपादे उक्तानि तत्र
धारणायाः लक्षणं दर्शितं यथा “उक्तानि पञ्च बहि-
रङ्गानि साधनानि धारणा वक्तव्या” भा० आभासः
<फ्>“देशबन्धश्चित्तस्य धारणा” पा० सू० ।
“नाभिचक्रे हृदयपुण्डरीके मूर्द्ध्नि ज्योतिषि नासिकाग्रे
जिह्वाग्रे इत्येवमादिषु देशेषु वाह्ये वा विषये
[Page3886-a+ 38]
चित्तस्य वृत्तिमात्रेण बन्ध इति बन्धोधारणा” भा० ।
“प्रथमद्वितीयपादाभ्यां समाधिस्तत्साधनं चोक्तम्
तृतीयपादे तत्प्रवृत्त्यनुगुणाः श्रद्धोत्पादहेतवो विभूतयो
वक्तव्याः ताश्च संयमसाध्याः संयमश्च धारणाध्यान
समाधिसमुदाय इति विभूतिसाधनतया पञ्चभ्यश्च
योगाङ्गेभ्यो बहिरङ्गेभ्योऽस्याङ्गत्रयस्यान्तरङ्गतया वि-
शेषज्ञापनार्थमत्र त्रयस्योपन्यासः तत्रापि च धारणा-
ध्यानसमाधीनां कार्यकारणभावेन नियतपौर्वापर्यत्वा-
त्तदनुरोधेनोपन्यासक्रम इति प्रथमं धारणा लक्षणीये-
त्याह उक्तानीति देशेति” आध्यात्मिकदेशमाह । नाभि-
चक्र इति । आदिशब्देन ताल्वादयो ग्राह्याः बन्धः
सम्बन्धः । बाह्यदेशमाह बाह्यैति । बाह्ये च न
स्वरूपेण चित्तस्य सम्बन्धः सम्भबतीत्युक्तं वृत्तिमात्रेण
इति अत्रापि पुराणम् “प्राणायामेन पबनं प्रत्या-
हारेण चेन्द्रियम् । वशीकृत्य ततः कुर्याच्चित्तस्थानं
शुभाश्रये” शुभाश्रया बाह्या हिरण्यगर्भवासवप्रजापति
प्रभृतयः इदञ्च तत्रोक्तम् । “मूर्त्तं भगवतोरूपं सर्वोपा-
श्रयनिष्पृहम् । एषा वै धारणा ज्ञेया यच्चितं तत्र
धार्यते । तच्च मूर्त्तं हरेरूपं तद्विचिन्त्य नराधिप! । तत्
श्रूयतामनाधारा धारणा नोपपद्यते । प्रसन्नवदनं
चारु पद्मपत्रनिभेक्षणम् । सुकपोलं सुविस्तीर्णललाट
फलकोज्वलम् । समकर्णान्तविन्यस्तचारुकुण्डलभूषणम् ।
कम्बुग्रीवं सुविस्तीर्णं श्रीवत्साङ्कितवक्षसम् । वलीवि-
भङ्गिना मग्रनाभिना चोदरेण च । प्रलम्बाष्टभूजं विष्णु
मथ वापि चतुर्भुजम् । समस्थितोरुजङ्घञ्च स्वस्तिकाङ्घ्रि
कराम्बुजम् । चिन्तयेद् ब्रह्मभूतं तं पीतनिर्मलवाससम् ।
किरीटहारकेयूरकटकादिविभूषितम् । शार्ङ्गचक्रगदा-
खड्गशङ्खाक्षवलयान्वितम् । चिन्तयेत्तन्मयो योगी
समाधायात्ममानसम् । तावत् यावत् दृढीभूता तत्रैव
नृप! धारणा । एतदातिष्ठतोऽन्यद्वा स्वेच्छया कर्म
सर्वतः । नापयाति यदा चित्तं सिद्धां मन्येत तां
तदेति” विवृतिः ।
सां० सूत्रोक्ते पूरणरेचककुम्भकाख्यप्राणनिरोधरूपे चित्त-
वशीकरणे ५ प्राणायामभेदे च । यथा “ध्यानस्यापि सा-
धनान्याह” भा० “धारणामनस्वकर्मणा तत्सिद्धिः” सां० सू०
“वक्ष्यमाणेन धारणादित्रयेण ध्यानं भवतीत्यर्थः । धार-
णादित्रयं क्रमात् सूत्रत्रयेण लक्षयति । “निरोधश्छर्दि-
विधारणाभ्याम्” सू० “प्राणस्येति प्रसिद्ध्या लभ्यते ।
[Page3886-b+ 38]
प्रच्छर्दनविधारणाभ्यां वा प्राणस्येति योगसूत्रे भाष्य-
कारेण प्राणायामस्य व्याख्यातत्वात् । छर्दिश्च वम-
नम् । विधारणं त्याग इति यावत् । तेन पूरणरेचन
योर्लाभः । धारणञ्च कुम्भकम् । तथा च प्राणस्य
पूरकरेचककुम्भकैर्यो निरोधो वशीकरणं सा धारणे-
त्यर्थः । आसनादेः स्वशब्देन पश्चाल्लक्षणीयतया-
सूत्रे परिशेषत एव धारणायालक्ष्यत्वलाभाद्धारणापदं
नोपात्तम् । चित्तस्य धारणा तु समाधिवद्ध्यानशब्दे-
नैव गृहीतेत्युक्तम्” प्र० भा० ।
“धारयेत्तत्र चात्मानं धारणां धारयन् बुधः” याज्ञ०
प्राणायमविशेषरूपस्य धारणात्मकत्वमुक्तम् व्याख्यातञ्चैतत्
“तत्र च हृद्यात्मानं मनीगोचरतया धारयेत् । तथा
धारणाञ्च धारयेद्धारणास्वरूपञ्च जान्वग्रभ्रमणेन छो-
टिकादानकालोमात्रा ताभिः पञ्चदशमात्राभिरधमः प्रा-
णायामस्त्रिंशद्भिर्मध्यमः । पञ्चचत्वारिशद्भिरुत्तम इत्ये-
वम्प्राणायामत्रयात्मिकैका धारणा । तास्तिस्रो योगशब्द-
वाच्यास्तांश्च धारयेत् । यथोक्तमन्यत्र “संभ्राम्य छोटि-
कान्दद्यात्कराग्रञ्जानुमण्डले । मात्राभिः पञ्चदशभिः प्रा-
णायामोऽधमः स्मृतः । मध्यमोद्विगुणः श्रेष्ठस्त्रिगुणो-
धारणा तथा । त्रिभिस्त्रिभिः स्मृतैकैका ताभिर्योगस्तथैव
चेति” । धारणात्मकयोगाभ्यासे प्रयोजनमाह “अन्त-
र्द्धानं स्मृतिः कान्तिर्दृष्टिः श्रोत्रज्ञता तथा । निजं
शरीरमुत्सृज्य परकायप्रवेशनम् । अर्थानाञ्छन्दतः
सृष्टिर्योगसिद्धेश्च लक्षणम् । सिद्धे योगे त्यजन्देहममृत-
त्वाय कल्पते” मिताक्षरा कृता ।
वह्निपु० धारणास्वरूपभेदादिकमन्यथोक्तं यथा
अग्निरुवाच “धारणा मनसोध्येये संस्थितिध्यनिवद्-
द्विधा । मूर्त्तामूर्त्तहरिध्यानं मनोधारणतो हरौ ।
यद्बाह्यावस्थितं लक्ष्यं तस्मान्न चलते मनः । तावत्
कालं प्रदेशेषु धारणा मनसि स्थितिः । कालाबधि
परिच्छिन्नं देहे संस्थापितं मनः । न प्रच्यवति यल्ल-
क्ष्याद्धारणा साऽभिधीयते । धारणा द्वादशायामा ध्यानं
द्वादश धारणाः । ध्यानं द्वादशकं यावत्समाधिरभिधी-
यते । धारणाभ्यासयुक्तात्मा यदि प्राणैर्विमुच्यते । कुलै-
कविंशमुत्तार्य्य स्वर्य्याति परमं पदम् । यस्मिन् यस्मिन्
भवेदङ्गे योगिनां व्याधिसम्भवः । तत्तदङ्गं धिया व्याप्य
धारयेत्तत्त्वधारणम् । आग्नेयी वारुणी चैव ऐशानी
चामृतात्मिका । साग्निः शिखा फडन्ता च विष्णोः
[Page3887-a+ 38]
कार्या द्विजोत्तम! । नाडीभिर्विकटं दिव्यं शूलाग्रं
वेधयेच्छुभम् । पादाङ्गुष्ठात् कपालान्तं रश्मिमण्डल-
मावृतम् । तिर्य्यक् चाधोर्द्धभागेभ्यः प्रयान्त्योऽतीव
तेजसा । चिन्तयेत् साधकेन्द्रस्तं यावत् सर्वं महामुने! ।
भस्मीभूतं शरीरं स्वन्ततश्चैवोपसंहरेत् । शीतश्लेष्मादय
स्तापा विनश्यन्ति द्विजाऽसमाः । शिरोग्रीवाकरे चैव
कण्ठे चोरोमुखे स्मरेत् । ध्यायेदच्छिन्नचित्तात्मा पयो
भूतेन चात्मना । स्फुरच्छोकरसंस्पर्शप्रभूते हिमगा-
म्बुभिः । धाराभिरखिलं विश्वमापूर्य्य भुवि चिन्तयेत् ।
ब्रह्मरन्ध्राच्च संक्षोमाद्यावदाधारमण्डलम् । सुषुम्णान्त-
र्गतो भूत्वा संपूर्णेन्दुकृतालयम् । संप्लाव्य हिमसंस्पर्श-
तोयेनामृतमूर्त्तिना । क्षुत्पिपासाक्रमप्रायसन्तापपरिपी-
डितः । धारयेद्वारुणीं मन्त्री तुष्ट्यर्थं चाप्यतन्त्रितः ।
वारुणी धारणा प्रोक्ता ऐशानीं घारणां शृणु । व्योम्नि
ब्रह्ममये पद्मे प्राणापाने क्षयङ्गते । प्रसादं चिन्तयेद्
विष्णोर्यावच्चिन्ता क्षयं गता । महातारञ्जपेत् सर्वं ततो
व्यापक ईश्वरः । अर्द्धेन्दुं परमं शान्तं निराभास-
न्निरञ्जनम् । असत्यं सत्यमाभाति तावत्सर्वं चरा-
चरम् । यावत् स्वस्यन्दरूपन्तु न दृष्टं गुरुवक्त्रतः ।
दृष्टे तस्मिन् परे तत्त्वे आब्रह्म सचराचरम् । प्रमा-
तृमानमेयञ्च ध्यानहृत्पद्मकल्पनम् । मातृमोदनकृत् सर्वं
जपहोमार्चनादिकम् । विष्णुमन्त्रेण वा कुर्य्यादमृतां
धारणां वदेत् । संपूर्णेन्दुनिभं ध्यायेत् कमलं तत्त्रिमू-
र्त्तिकम् । शिरःस्थं चिन्तयेद् यत्राच्छशाङ्कायुतवर्चसम् ।
सम्पूर्णमण्डलं व्योम्नि शिवकल्लोलपूर्णितम् । तथा हृत्-
कमले ध्यायेत्तन्मध्ये स्वतनुं स्मरेत् । साधको विगतक्लेशो
जायते घारणादिभिः” । ३७४ अ० ।
काशीख० ४२ अ० विशेषोऽत्रोक्तो यथा
“प्राणायामद्विषट्केन प्रत्याहार उदाहृतः । प्रत्या-
हारैर्द्वादशभिर्धारणा परिकीर्त्तिता । भवेदीश्वरसङ्गत्यै
ध्यानं द्वादशधारणम्” “प्रत्याहारेण सम्पन्नो धारणा-
मथ चाभ्यसेत् । हृदये पञ्चभूतानां धारणं यत् पृथक्
पृथक् । मनसो निश्चलत्वेन धारणा साऽभिधीयते ।
हरितालनिभां भूमिं सालङ्कारां समेधसम् । चतुष्कोणां
हृदि ध्यायेदेषा स्यात् क्षितिधारणा । कण्ठेऽम्बु
तत्त्वमर्द्धेन्दुनिभं विष्णुसमन्वितम् । वकारवीजं
कुन्दाभं ध्यायेन्नम्बु जयेदिति । तालुस्थमिन्द्रगोपाभं त्रि-
कोणं रेफसंयुतम् । रुद्रेणाधिष्ठितं तेजोध्यात्वा वह्निं
[Page3887-b+ 38]
जयेदिति । वायुतत्त्वं भ्रुवोर्मध्ये वृत्तमञ्जनसन्निभम् ।
यं वीजमीशदैवत्यं ध्यायेद्वायुं जयेदिति । आकाशञ्च
मरीचिधारसदृशं यद्व्रह्मरन्ध्रस्थितं यन्नाथेन सदाशिवेन
सहितं शान्तं हकाराक्षरम् । प्राणं तत्र विलीय पञ्च-
घटिकं चित्तान्वितं धारयेदेषा मोक्षकपाटनपटुः प्रोक्ता
नभोधारणा । स्तम्भनी प्लावनी चैव शोधनी भामनी
तथा । शमनी च भवन्त्येता भूतानां पञ्च धारणाः”
वृ० सं० उक्ते जलसूचके वायुविशेषधारणाद्यात्मके ६ योगभेदे
च “ज्यैष्ठसितेऽष्टम्याद्याश्चत्वारो वायुधारणादिवसाः ।
मृदुशुभपवनाः शस्ताः स्निग्धवनस्थगितगगनाश्च । तत्रैव
स्वात्याद्ये वृष्टे भचतुष्टये क्रमान्मासाः । श्रावणपूर्वा
ज्ञेयाः परिस्रुता धारणास्ताः स्युः । यदि ताः स्युरेक-
रूपाः शुभास्ततः सान्तरास्तु न शिवाय । तस्करभयदाः
प्रोक्ताः श्लोकाश्चाप्यत्र वासिष्ठाः । सविद्युतः सपृषतः
सपांशूत्करमारुताः । सार्कचन्द्रपरिच्छन्ना धारणाः । शुभ-
धारणाः । यदा तु विद्युतः श्रेष्ठाः शुभाशाप्रत्युप-
स्थिताः । तदापि सर्वसस्यानां वृद्धिं ब्रूयाद्विचक्षणः ।
सपांशुवर्षाः सापाश्च शुभा बालक्रिया अपि । पक्षिणां
सुखरा वाचः क्रीडा पांशुजलादिषु । रविचन्द्रपरि-
वेषाः स्निग्धा नात्यन्तदूषिताः । वृष्टिस्तदापि विज्ञेया
सर्वसस्याभिवृद्धये । मेघाः स्निग्धा संहताश्च प्रदक्षिणगति-
क्रियाः । तदास्यान्महती वृष्टिः सर्वसस्यार्थसाधिका” २२ अ०
<LEND>
