<L>25109<pc>3604,b<k1>दीप<k2>दीप
दीप¦ पु० दीपयति स्वं परञ्च दीप--णिच्--अच् । स्वपर-
[Page3605-a+ 38]
प्रकाशके तैलादिस्नेहयोगेन १ वर्तिकादाहकशिखान्विते
प्रदीपे कार्त्तिके तद्दानप्रशंसा पाद्मे उत्तरख०
यथा “शृणु दीपस्य माहात्म्यं कार्तिके च हरिप्रिय! ।
यस्य श्रवणमात्रेण दीपदाने मतिर्भवेत् । सूर्य्यग्रहे
कुरुक्षेत्रे नर्मदायां शशिग्रहे । तुलादानस्य यत् पुण्यं
तदूर्जे दीपदानतः । घृतेन दीपकं यस्तु तिलतैलेन
वा पुनः । ज्वालयेन्मुनिशार्दूल! अश्वमेधेन तस्य किम् ।
तेनेष्टं क्रतुभिः सर्वं कृतं तीर्थावगाहनम् । दीपदानं
कृतं येन कार्त्तिके केशवाग्रतः । तावद्गर्जन्ति पापानि
देहेऽस्मिन्मुनिसत्तम! । यावत् कार्त्तिकमासे न दीपदानं
कृतं भवेत् । तावद्गर्जन्ति पुण्यानि स्वर्गे मर्त्ये रसा-
तले । यावत्तु ज्वलते दीपः कार्तिके केशवाग्रतः ।
श्रूयतेऽत्रापि पितृभिर्गाथा गीता महामुने! । भवि-
ष्यन्ति कुलेऽस्माकं कदाचित्ते सुता भुवि । कार्त्तिके
दीपदानैर्ये तोषयिष्यन्ति केशवम् । अपि नस्ते भवि-
ष्यन्ति कुले सुचरिता गुणैः । दीपदानं कार्त्तिके ये
दीप्यन्ति हरितुष्टिदम् । गयायां पिण्डदानेन कृतं
नः प्रीणनं मुतेः । यैश्चापि कार्त्तिके दत्तो दीपस्तुष्टि
करो हरेः । दीपं दास्यन्ति ये पुत्रास्तुष्ट्यर्थं चक्रपा-
णिनः । कार्त्तिके तैर्मुनिश्रेष्ठ! नरकादुद्धृता वयम् ।
मन्त्रहीनं क्रियाहीनं शुद्धिहीनं जनार्दन! । व्रतं सम्पूर्ण-
तां यातु कार्त्तिके दीपदानतः । अनेनैव हि मन्त्रेण
दीपं सङ्कल्पयेन्मुने! । मधुसूदनतुष्ट्यर्थं कार्तिके मुनि
पुङ्गव!” । वामनपुराणे च “दास्यते देवदेवाय दीप-
पुष्पानुलेपनम् । अपि नः स कुले भूयादेकादश्यां
तिथौ नरः । करिष्यत्युपवासन्तु सर्वपातकहानिदम् ।
इत्थं पितॄणां वचनं श्रुत्वा नृपतिसत्तमः । ददौ च
दीपान् विधिवत् विष्णीरायतने वलिः । सुगन्धतैल-
संपूर्णान् दीपान् सघृततैलकान् । सर्षपस्य सुतैलेन
मधुकातसिसम्भवैः । दोपप्रदानान्नरकानन्धतामिस्रसंज्ञ-
कान् । तीर्त्वा स भार्यया ब्रह्मन्! विष्णुलोकमगात्ततः”
वराहपुराणे दीपं स्पृष्ट्वा वैधकर्मकरणे दोष उक्तो यथा
<फ्>“दीपं स्पृष्ट्वा तु यो देवि! मम कर्माणि कारयेत् ।
तस्यापराधाद्वै भूमे! पापं प्राप्नोति मानवः । तच्छृणुष्व
महाभागे! कथ्यमानं मयानघे! । जायते षष्टिवर्षाणि
कुष्ठी गात्रेपरिप्लुतः । चाण्डालस्य गृहे तत्र एवमेव
न संशयः । एवं भुक्त्वा तु तत्कर्म मम क्षेत्रे मृतो
यटि । मद्भक्तश्चैव जायेत शुद्धे भागवते गृहे । प्राय-
[Page3605-b+ 38]
श्चित्तं प्रवक्ष्यामि दीपस्य स्पर्शनाद्भुवि । तरन्ति मनुजा
येन कष्टं चाण्डालयोनिषु । यस्य कस्यापि मासस्य
शुक्लपक्षे च द्वादशी । चतुर्थभक्तमाहारमाकाशशयने
स्वपेत् । दीपं दत्त्वापराधाद्वै तरन्ति मनुजा भुवि ।
शुचिर्भूत्वा यथान्यायं मम कर्मपथे स्थितः । एतत्ते
कथितं देवि! स्पर्शनात् दीपकस्य तु । संसारशोधनञ्चैव
यत् कृत्वा लभते शुभम्” । वर्त्तिस्थज्वलदग्निशिक्षा हि
दीपः तदङ्गम्नेहादिनियमो यथा वह्निपुराणे “घृतं तैलञ्च
दीपार्थे स्नेहान्यन्यानि वर्जयेत्” । दीपभेदास्तस्द्दशाभेदाश्च
कालिका० पु० ६८ अ० उक्ता यथा “पुरश्चरणकृत्याञ्च दीपं
शृण्विह भैरव! । दीपेन लोकान् जयति दीपस्तेजो-
मयः स्मृतः । चतुर्वर्गप्रदोदीपस्तस्माद्दीपैर्यजेत् श्रिये”
इत्युपक्रम्य “घृतप्रदीपः प्रथमस्तिलतैलोद्भवस्ततः ।
सार्षपः फलनिर्यासजातो वा राजिकोद्भवः । दधिज-
श्चाणुजश्चैव प्रदीपाः सप्त कीर्त्तिताः । पद्मसूत्रभवा दर्भ
गर्भसूत्रभवाऽथ वा । शणजा वादरी वापि फलकोषो-
द्भवाऽथ वा । वर्तिका दीपकृत्येषु सदा पञ्चभिदाः स्मृताः ।
तैजसं दारवं लौहं मार्त्तिक्यं नारिकेलजम् । तृण-
ध्वजोद्भवं वापि दीपपात्रं प्रशस्यते । दीपवृक्षाश्च कर्तव्या
तैजसाद्यैश्च मैरव! । वृक्षेषु दीपोदातव्यो न तु भूमौ
कदाचन । सर्वंसहा वसुमती सहते न त्विदं द्वयम् ।
अकार्य्यपादघातञ्च दीपतापं तथैव च । तस्माद् यथा
तु पृथिवी तापं नाप्नोति वै तथा । दीपं दद्यान्महादेव्यै
अन्येभ्योऽपि च भैरव! । कुर्वन्तं पृथिवीतापं यो दीप
सुत्सृजेन्नरः । स ताम्रतापं नरकमाप्नोत्येव शतं समाः ।
सुवृत्तवर्त्तिसस्नेहपात्रेऽभग्ने सुदर्शने । मृण्मये
वृक्षकोटौ तु दीपं दद्यात् प्रयत्नतः । लभ्यते यस्य
तापस्तु दीपस्य चतुरङ्गुलात् । न स दीप इति ख्याती
ह्योघवह्निस्तु स स्मृतः । नेत्राह्लादकरः सार्चिर्दूरताप
विवर्जितः । सुशिखः शब्दरहितो निर्धूमी नाति
ह्रस्वकः । दक्षिणावर्त्तवर्तिस्तु प्रदीपः श्रीविवृद्धये । दीप-
वृक्षस्थिते पात्रे शुद्धस्नेहप्रपूरिते । दक्षिणावर्तवर्त्त्या
तु चारुदीप्तः प्रदीपकः । उत्तमः प्रोच्यते पुत्र! सर्वतुष्टि
प्रदायकः । वृक्षेण वर्जितो दीपो मध्यमः परिकी-
र्त्तितः । विहीनः पात्रतैलाभ्यामधमः परिकीर्त्तितः ।
शार्ण वा वादरं वास्त्रं जीर्णं मलिनमेव वा । उप-
युक्तन्तु नो दद्यात् वर्तिकार्थन्तु साधकः । उपादद्यान्
नूत्रमेव सततं श्रीविवृद्धये । कोषजं रोमजं वस्त्रं
[Page3606-a+ 38]
वर्तिकार्थं न चाददेत् । न मिश्रीकृत्य दद्यात्तु दीपं
स्नेहान् घृतादिकान् । कृत्वा मिश्रीकृतं स्नेहं ता-
मिस्रं नरकं व्रजेत् । वसामज्जास्थिनिर्यासैः स्नेहैः
प्राण्यङ्गसम्भवैः । प्रदीपं नैव कुर्य्यात्तु कृत्वा पङ्के
विषीदति । अस्थिपात्रेऽथ वा गव्ये दुर्गन्धाद्युपवासिनि ।
नैव दीपः प्रदातव्यो विबुधैः श्रीविवृद्धये । नैव निर्वा-
पयेद्दीपं कदाचिदपि यत्नतः । सततं लक्षणोपेतं
देवार्थमुपकल्पितम् । न हरेज्जनतो दीपं तथा लो-
भादिना नरः । दीपहर्त्ता भवेदन्धः काणो निर्वापको
भवेत् । उद्दीप्तदीपप्रतिमः काष्ठकाण्डसमुद्भवः । विल्वे-
ध्मोद्भवमेवाथ दीपालाभे निवेदयेत् । उल्मूकं नैव
दीपार्थे कदाचिदपि चोत्सृजेत् । प्रसन्नार्थन्तु तं दद्या-
दुपचाराद्बहिः कृतः । एवं वां कथितो दीपो धूपञ्च
शृणुतं सुतौ!” । श्राद्धे वस्त्रवर्तियुक्तदीपनिषेधो यथा
“दीपं वर्जत् वस्त्रवर्त्तिप्रत्यक्षं तैलमेव च” । योगिनी० त०
२ य भागे ५ पटलः ।
पुरुषस्य दीपनिर्वापणे दोषो यथा । “दीपनिर्वापणात्
पुसः कुष्माण्डच्छेदनात् स्त्रियः । अचिरेणैव कालेन
वंशनाशो भवेद्ध्रुवम्” ति० त० । देवदत्तदीपस्य तु निर्वा-
पणम् विधानपारिजाते उक्तं यथा “स्वयं निर्वापितं
दीपमाजिघ्रन्ति सुरारयः । तस्मान्निर्वापयेद्दीपं देवानां
घ्राणतुष्टये” । कार्त्तिककृष्णचतुर्दश्यां नरकनिवृत्तये
दीपदानं यथा “नरकाय प्रदातव्यो दीपः संपूज्य देवताः”
तिथितत्त्वधृतलिङ्गपुराणम् ।
“स्नाने धूमे तथा दीपे नैवेद्ये भूषणे तथा । घण्टानादं
प्रकुर्वीत तथा नीराजनेऽपि च । विधानपारिजातोक्तः
दीपदाने घण्टानादोविधेयः । शिवालये दीपोद्दीपनमा-
हात्म्यं काशीख० १३ अध्याये दृश्या दिङ्मात्रमत्रोच्यते “स
दीपवासनायोगात् बहून् दीपान् प्रदीप्य वै । अलकायाः
पतिरभूद्रत्नदीपशिखाश्रयः” । दीपवर्तिश्च कर्पूरगर्भिणी
कार्य्या “वर्त्त्या कर्पूर गर्भिण्या सर्पिषातिलजेन वा ।
आरोप्य दर्शयेद्दीपानुच्चैः सौरभशालिनः” शारदाति० ।
तन्त्रसारे “कर्पूरादियुता वर्त्तिः सा च कार्पास ।
निर्मिता । सप्तावृत्ता सुसंकॢप्तो दीपः स्याच्चतुरङ्गुलः”
कार्त्तवीर्य्यप्रियार्थदीपविशेषस्तु कार्त्तवीर्यदीपशब्दे १९८४
पृ० उक्तः । दीपदानफलादिकम् भा० अनु०९८ अ० उक्तं यथा
<फ्>“दीपदाने प्रवक्ष्यामि फलयोगमनुत्तमम् । यथा
येन यदा चैव प्रदेया यादृशाश्च ते । ज्योतिस्तेजः प्र-
[Page3606-b+ 38]
काशं वाऽप्यूर्द्धगञ्चापि वर्ण्यते । प्रदानं तेजसां तस्मा-
त्तेजो वर्द्धयते नृणाम् । अन्धन्तमस्तमिस्रञ्च दक्षि-
णायनमेव च । उत्तरायणमेतस्माज्ज्योतिर्दानं प्रश-
स्यते । यस्मादूर्द्ध्वगमेतत्तु तमसश्चैब भैषजम् । तस्मा-
दूर्द्ध्वगतेर्दाता भवेदत्रेति निश्चयः । देवास्तेजस्विनो य-
स्मात् प्रभावन्तः प्रकाशकाः । तामसा राक्षसाश्चैव
तस्माद्दीपः प्रदीयते । आलोकदानाच्चक्षुष्मान् प्रभायुक्तो
भवेन्नरः । तान् दत्त्वा नोपहिंसेत न हरेन्नोपनाश-
येत् । दीपहर्त्ता भवेदन्धस्तमोगतिरसुप्रभः । दीपप्रदः
स्वर्गलोके दीपमालेव राजते । हविषा प्रथमः कल्पी
द्वितीयश्चौषधीरसैः । वसामेदोऽस्थिनिर्य्यासैर्न कार्यः
पुष्टिमिच्छता । गिरिप्रपाते गहने चैत्यस्थाने चतु-
ष्पथे । दीपदाता भवेन्नित्यं य इच्छेद्भूतिमात्मनः ।
कुलोद्योतो विशुद्धात्मा प्रकाशत्वञ्च गच्छति । ज्योतिषा-
ञ्चैव सालीक्यं दीपदाता नरः सदा” दीपस्य शुभाशुभ-
लक्षणम् वृ० सं० ८४ अ० उक्तं यथा
“वामावर्त्तो मलिनकिरणः सस्फुलिङ्गोऽल्पमूर्त्तिः क्षिप्रं
नाशं व्रजति विमलस्नेहवर्त्त्यन्वितोऽपि । दीपः पापं
कथयति फलं शब्दवान् वेपनश्च व्याकीर्णार्चिर्विशलभम-
रुद् यश्च नाशं प्रयाति । दीपः संहतमूर्त्रिरायततनुर्नि-
र्वेपनो दीप्तिमान् निःशब्दोरुचिरः प्रदक्षिणगतिर्वैदूर्य
हेमद्युतिः । लक्ष्मीं क्षिप्रमभिव्यनक्ति रुचिरं यश्चोद्यतं
दीप्यते शेषं लक्षणमग्निलक्षणसमं योज्यं यथायुक्तितः”
<फ्>“प्रवर्तितो दीप इव प्रदीपात्” निशीथदीपाः सहसा
हतत्विषः” रघुः । दीपयत्यर्थान् वा । २ प्रकाशके
यथा चित्रदीपादयः पञ्चदश्याम् ।
<LEND>
