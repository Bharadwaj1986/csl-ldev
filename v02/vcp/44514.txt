<L>44514<pc>5167,b<k1>षड्वर्ग<k2>षड्वर्ग
षड्वर्ग¦ पु० ६ त० । १ कामक्रोधलोभमोहमदमात्सर्येषु “व्या-
जेष्ट षड्वर्गमिति” भट्टिः । “क्षेत्रं होराथ द्रेक्काणो
नवांशो द्वादशांशकः । त्रिंशांशकश्च षड्वर्गस्त्र्यादिप्राप्त्या
फलप्रदः” ज्योतिषाक्तेषु क्षेत्रादिषु षट्सु । स च
ज्यो० त० उक्तो यथा
“कुजशुक्रबुधेन्दर्कसौम्यशुक्रावनीभुवाम् । जीवार्किभानु-
जेज्यानां क्षेत्राणि १ स्युरजादयः । विषमर्क्षेषु प्रथमा
होराः २ स्युश्चण्डरोचिष । द्वितीयाः शशिनोयुक्षु व्यत्य-
याद्गणयेत् सदा । स्वपञ्चनवमानां ये राशीनामधिपा-
ग्रहाः । ते द्रेक्काणाधिपाराशौ द्रेक्काणा ३ स्त्रय एव हि ।
मेषकेसरिधनुषां मेषाद्याश्च नवांशकाः ४ । मृगकन्यावृषा-
णाञ्च मृगाद्यास्तु नवांशकाः । तुलामिथुनकुम्भानां तु-
लाद्याः समुदाहृताः । कर्किवृश्चिकमीनानां कर्कटाद्या
नवांशकाः । चराणां प्रथमे चांशे स्थिराणां पञ्चमे तथा ।
नवमे द्यात्मकानाञ्च वर्गोत्तम इति स्मृतः । स्वनवांशस्तु
राशीनां वर्गोत्तम इति स्मृतः । सर्वेषां मेषपूर्वाणां स्व-
र्क्षाद्या द्वादशांशकाः ५ । कुजार्किगुरुसौम्यानां भागाः
शुक्रस्य च क्रमात् । पञ्चपञ्चाष्टसप्तेषु ज्ञेयमोजःसु रा-
शिषु । त्रिशांशा ६ व्यत्ययादेते युग्मराशिषु कीर्त्तिताः” ।
त्र्यधिकशुभाशुभप्राप्त्या शुभाशुभद इति बोध्यम् ।
<LEND>
