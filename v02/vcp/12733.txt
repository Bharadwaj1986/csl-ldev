<L>12733<pc>1842,a<k1>कांस्य<k2>कांस्य
कांस्य¦ न० कंसाय पानपात्राय हितं कंसीयं तस्य विकारः यञ्
छलीपः । ताम्ररङ्गजधातुभेदे कंसशब्दे विवृतिः । “न पादौ
धावयेत् कांस्ये कदाचिदपि भाजने” मनुः । अस्य शोध-
नविधिर्भावप्र० उक्तो यथा--“पत्तलीकृत्य पत्राणि
कांस्यस्याग्नौ प्रतापयेत् । निषिञ्चेत् तप्ततप्तानि तैले तक्रे
च काञ्जिके । गोमूत्रे च कुलत्यानां कषाये च त्रिधा
त्रिधा । एवं कांस्यस्य रीतेश्च विशुद्धिः सम्प्रजायते” ।
मारणविधिस्तत्रैव “अर्कक्षीरेण सम्पिष्टो गन्धकस्तेन
लेपयेत् । समेन कांस्यपत्राणि शुद्धान्यम्लद्रवैर्मुहुः । ततो-
मूषापुटे धृत्वा पचेद् गजपुटेन च । एवं पुटद्वयात् कांस्यं
रीतिश्च म्रियते ध्रुवम्” तस्य गुणाः यथा--“कांस्यं कषायं
तीक्ष्णोष्णं लेखनं विशदं सरम् । गुरु नेत्रहितं रूक्षं
कफपित्तहरं परम्” भावप्र० । “कांस्यमुपहितसरोज-
सापतत्” माघः ।
<LEND>
