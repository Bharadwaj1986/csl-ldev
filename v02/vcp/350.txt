<L>350<pc>0061,b<k1>अग्निहोत्र<k2>अग्निहोत्र
अग्निहोत्र¦ न० अग्नये हूयतेऽत्र हु--त्र ४ त० । मन्त्रक-
रणवह्निस्थापनपूर्व्वतदुद्देश्यकहोमे । अग्निहोत्रसम्बन्धित्वात्
हविषि, वह्नौ पु० । काञ्चिदाख्यायिकामुपक्रम्य अग्नि-
होत्रशब्दनिरुक्तिविधानाद्युक्तं तैत्तिरीयब्राह्मणे “सोऽग्नि-
रबिभेत् आहुतिभिर्वैतमाप्नोतीति स प्रजापतिं पुनः
प्राविशत् तं प्रजापतिरब्रवीत् जायस्वेति सोऽब्रवीत् किं
भागधेयमभिजनिष्य इति तुभ्यमेवेदं हूयाता इत्य-
ब्रवीत् सएतद्भागधेयमभ्यजायत । यदग्निहोत्रम्” इति
पुरा प्रजापतेस्तापं दृष्ट्वा पलायनादुपरतोऽग्निः प्रजापतेस्त्व-
पक्रम्यागत एव, ततः प्रजापतिस्तस्मिन्नग्नौ पूर्व्वोक्तं घृतं
स्वाहाकारेण यामाहुतिं प्रथममजुहोत् । तदाहुतिसामर्थ्येन
पुरुषमसृजत । तथा द्वितीयाद्याहुतिभिः अश्वादीनसृजत ।
ततः प्रजानां पुनरुत्पत्तेः स्वस्य प्रजापतित्वं सुस्यितम् ।
तदानीमग्निर्भीतोऽभूत् । तस्यायमभिप्रायः । प्रजापतिः
पुनः पुनराहुतिभिरेव मां प्राप्नोति न तु भागं प्रयच्छति ।
तास्त्वाहुतीर्देवा एव गृह्णन्ति । तस्माद्भागरहितः सेवितुं न
शक्नोमीति विचार्य्य पूर्व्ववत् पलायनमकृत्वा तस्मिन् प्रजा-
पतावेव प्रविष्टः । स च प्रजायस्वेति पुनः पुनरग्निमब्रवीत्
सचाग्निस्तदुदर एव स्थित्वा भागरहितोऽहं क्षुधितः सेवितुं
न शक्नोमि भागो मेऽपेक्षितः । किं भागमभिलक्ष्याह-
[Page0062-a+ 38]
मुत्पत्स्य इत्युक्तम् । अग्निना उक्तः प्रजापतिरिदमग्नि-
होत्रगतं हविस्तुभ्यमेव हूयाता इति भागं दत्तवान् ।
ततोऽग्निहोत्रहविःस्वरूपं भागधेयमभिलक्ष्याग्निरुत्पन्नः ।
तस्मादग्नये होत्रं होमोऽस्मिन् कर्म्मणीति बहुव्रीहिव्यु-
त्पत्त्या अग्निहोत्रमिति कर्म्मनाम । अग्नये होत्रमिति
तत्पुरुषव्युत्पत्त्या हविर्नाम” इति तद्भाष्यम् । तत्कालश्च तत्रै-
वोक्तः “तद्धूयमानमादित्योऽब्रवीत् । मा हौषीः । उभयोर्वै
नावेतदिति सोऽग्निरब्रवीत् । कथं नौ होष्यन्तीति ।
सायमेव तुभ्यं जुहवन् प्रातर्मह्यमित्यब्रवीत् । तस्मा-
दग्नये सायं हूयते सूर्य्याय प्रातः” इति । तद्धविरग्न्यर्थं
प्रजापतिना हूयमानं दृष्ट्वा मा हौषीरित्येवमादित्यो निवार
यामास । हेतुञ्चैवमवोचत् । योऽयमग्निर्यश्चाहं तयो-
रुभयोरावयोरेतद्धविः, न त्वेकस्याग्नेः इति । तदानी-
मुभयोर्भागव्यवस्था जाता । अग्निना पृष्टा या कालभेदेन
व्यवस्था तामुवाच । तस्मादग्नये सायं जुहुयात्, सूर्याय
प्रातर्जुहुयात्” इति तद्भाष्यम् ।
तच्च नित्यं काम्यञ्च “यावज्जीवमग्निहोत्रंजुहोतीति” श्रुत्या
नित्यस्य “उपसद्भिश्चरित्वा मासमेकमग्निहोत्रं जुहोतीति”
श्रुत्या च काम्यस्य विधानमुक्तम् । अस्य यजुर्वेदोक्तत्वेऽपि
सर्ववेदिभिः कर्त्तव्यता “यन्नाम्नातं स्वशाखायां पार-
क्यमविरोधि च विद्वद्भिस्तदनुष्ठेयमग्निहोत्रादि कर्म्म-
वदिति” छन्दोग० प० कात्या० । “अग्निहोत्रं त्रयोवेदा
स्त्रिदण्डो भस्मधारणम् । बुद्धिपौरुषहीनानां जीवि-
केति बृहस्पतिरिति” चार्वाकमतम् ।
<LEND>
