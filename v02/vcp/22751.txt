<L>22751<pc>3299,a<k1>तिथिक्षय<k2>तिथिक्षय
तिथिक्षय¦ पु० तिथीनां तिय्युपलक्षितचन्द्रकलानां क्षयः क्षया-
रम्भो यस्मिन् । दर्शे अमावास्यायाम् शब्दार्थकल्प० ।
६ त० । तिथीनां नाशे अवमे अवमशब्दे ४३१ पृ० दृश्यम्
दिनक्षयादयोऽप्यत्र । “कौर्मे पाद्मेऽपि “द्वौ तिथ्य-
न्तावेकवारे यत्र स स्याद्दिनक्षयः” वशिष्ठः “एकस्मिन्
सावने त्वह्नि तिथीनां त्रितयं यदा । तदा दिनक्षयः
प्रोक्तस्तत्र साहस्रिकं फलम्” । साहस्रिकं फलमिति
माङ्गल्येतरवैदिककर्मपरम् । “अधिमासे दिनपाते धनुषि
रवौ भानुलङ्घिते मासि । चक्रिणि सुप्ते कुर्य्यान्नो मा-
ङ्गल्यं विवाहञ्च” इति भीमपराक्रमात् दिनपाते दिनक्षये
रघु० तिथिक्षयानयनञ्च सू० सि० उक्तं यथा
“सावनाहानि चान्द्रेभ्यो द्युभ्यः प्रोज्झ्य तिथिक्षयाः”
सू० सि० । “चान्द्रेभ्यो द्युभ्यो वक्ष्यमाणचान्द्रदिवसेभ्यः
सकाशादित्यर्थः । तिथिषु चान्द्रदिनेषु सावन-
दिनानामवशेषतुल्यः क्षयो न्यूनत्वम् । यद्वा तिथिश-
ब्देन सावनो दिवसस्तस्य चान्द्रदिवसात् क्षय इति
स्वरूपमेव वक्ष्यमाणोपयोगात् परिभाषितम्” रङ्गना० ।
युगे तत्संख्या सू० सि० उक्ता यथा युग इत्युपक्रमे
“तिथिक्षया यमार्थाश्विद्व्यष्टव्योमशराश्विनः” १५०८२१५२
एतन्मिता इत्यर्थः ।
<LEND>
