<L>41020<pc>4874,b<k1>वातरक्त<k2>वातरक्त
वातरक्त¦ न० वातजं दुष्टं रक्तम् रुधिरं यत्र । रोगभेदे
<P>“लवणाम्लकटुक्षारस्निग्धोष्णाजीर्णभोजनैः । क्लिन्न-
<>शुष्काम्बुजानूपमांसपिण्कमूलकैः । कुलत्थमाषान-
[Page4875-a+ 38]
<>ष्पावशाकादिपललेक्षुभिः । दध्यारनालभौवीरशुक्ततक्र-
<>सुरासवैः । विरुद्धाध्यशनक्रौधदिवास्वप्नातिजागरैः ।
<>प्रायशः सुकुमाराणां मिथ्याहारविहारिणाम् ।
<>स्थूलाना सुखिनां चापि प्रकुष्येद्वातशोणितम् ।
<>हस्त्यश्वोष्ट्रैर्गच्छतश्चाश्नतश्च विदाह्यन्नं संविदाहाशनस्य” ।
<>क्षारो यवक्षारादिः । अजीर्णभोजनैः अजीर्णाय भो-
<>जनैः अतिमात्रभोजनैरित्यर्थः । क्लिन्नादीनि मांसस्य
<>विशेषणानि । क्लिन्नं शटितम् । शुष्कमातपे शोषितम ।
<>अम्बुजं मत्स्यादिमांसम् । आनूपं गौडादिपूर्वदेशजं
<>मासम् । पिण्याकं तिलखलिः । मूलकं प्रसिद्धमेव ।
<>निष्पावः (वोडा) शाकम् । शाकं पत्रशाकम् । आदिश-
<>ब्देन वृन्ताकादीनि फलशाकानि गृह्यन्वे । पललं
<>शटितत्वादिदोषरहितमपि मांसं वातशोणितं
<>प्रकोपयेत् । शटितादि तु मांसं विशेषतो वातशोणितं
<>प्रकोपयेत् । आरनालं सन्धानभेदः । शुक्तं सन्धान-
<>भेदः । सौवीरं सन्धानभेदः । तक्रं चतुर्थांशजल-
<>युक्तं वस्त्रपूतं दधि । सुरा सन्धानभेदः । आसवः
<>सन्धानभेदः । विरुद्धं क्षीरमत्स्यादि । अध्यशनम् ।
<>“अजीर्णे भुज्यते यत्तु तदध्यशनमुच्यते” । अतिजागरो-
<>निशि । प्रायशः बाहुल्येन । सुकुमाराणाम् अल्पतर-
<>कायव्यापाराणाम् । अथ वा । मिथ्याहारविहा-
<>रिणाम् अयथाहारबिहाराभ्यां स्थूलानां सुखि-
<>नाञ्च रक्तवृद्ध्या हस्ताश्वाष्ट्रैर्गच्छतः यतो वायुर्विव-
<>र्द्धते रुधिरञ्चाधो गच्छति । हस्त्यादय उपलक्षणानि ।
<>पद्भ्यामप्यतिचलतः । अश्नतः विदाह्यन्नम् । विदाहि
<>निष्पावकुलत्थसर्षपशाकादि । मंविदाहाशनस्य ।
<>सविदाहेऽशनं यस्य भुक्ते विदग्धे तदुपरि भुञ्जा-
<>नस्येत्यर्थः । अध्यशनमुक्त्वाप्येतद्वचनं विदन्धाजीर्ण-
<>भोजनस्य विशेषतो हेतुत्वार्थम् । पश्चात् वातशो-
<>णितं प्रकुप्येदित्यनेनान्वयः । एतेषां कारणानां मध्ये
<>केनञ्चिद्वायः केनचिदुभयमपि प्रकुप्येत् । संप्राप्ति-
<>माह “कृत्स्नं रक्तं विदहत्याशु तच्च दुष्टं स्रस्तं पाद-
<>योश्चीयते तु । तत् संपृक्तं वायुना दूषितेन तत् प्रा-
<>वल्यादुच्यते वातरक्तम्” । पूर्वोक्तैर्हेतुमिः कृत्स्नं स-
<>मस्तं रक्तं विदहति अत्र दहधातुरविवक्षितकर्मकः ।
<>तेन विदहति विदग्धं भवतीत्यर्थः तच्च दुदरक्तम् ।
<>स्रस्तम् अधोगतम् पादयोश्चीयते सञ्चितं भवति । तद्रु-
<>धिरं दूषितेन स्वहेतुना संपृक्तं मिलितं वातरक्तम्
[Page4875-b+ 38]
<>उच्यते । नमु चैतस्य संप्राप्तिरुक्ता सुश्रुतेन “शीघ्रं
<>रक्तं दुष्टिमायाति तच्च वायोर्मार्गं संरुणद्ध्याशु वातः ।
<>क्रुद्धोऽत्यर्थं मार्गरोधात् स वायुरत्युद्रिक्तं दूषयेद्रक्त-
<>माशु” । अत्र प्रथमं रक्तस्य दुष्टिरतो रक्तवातमिति
<>ष्यपदेष्टुमुचितं भवत्यत आह तत्प्राबल्यादिति ।
<>तस्य वातस्य दोषत्वेन प्राधान्याद्वातरक्तमिति व्यप-
<>दिश्यते । पूर्वरूपमाह “स्वेदोऽत्यर्थं न वा कार्श्यं
<>स्पर्शाज्ञत्वं क्षतेऽतिरुक् । सन्धिशैथिल्यमालस्यं सदनं
<>पिडकोद्गमः । जानुजङ्घोरुकट्यंसहस्तवादाङ्गम-
<>न्धिषु । निस्तोदस्फुरणं भेदो गुरुत्वं सुप्तिरेव च ।
<>कण्डूः सन्धिषु रुग्दाहो भूत्वा नश्यति चासकृत् ।
<>वैवर्ण्यं मण्डलोत्पत्तिर्वातासृक्पूर्वलक्षणम्” । आथाधि
<>कृतवातस्य रक्तस्य लक्षणमाह “वातेऽधिकेऽधिकं तत्र
<>शूलस्फुरणतोदनम् । शोथस्य रौक्ष्यं कृष्णत्वं श्या-
<>वतावृद्धिहानयः । धमन्यङ्गुलिसन्धीनां सङ्कोचोऽङ्ग-
<>ग्रहोऽतिरुक् । शीतद्वेषानुपशयौ स्तम्भवेपथुसुप्तयः” ।
<>तत्र पादयोः शूलादिकमधिकम् यत आह सुश्रुतः
<>“स्पर्शोद्विग्नौ तोदभेदप्रशोफौ स्वापोपेतौ वातरक्तेन
<>पादाविति” । अत्र सुप्तिः स्पर्शाज्ञता । अधिकरक्तं वात-
<>रक्तमाह “रक्ते शोथोऽतिरुक् तोदस्ताम्रश्चिमिचि-
<>भायते । सिग्धरूक्षैः समं नैति कण्डूतक्लेदसम-
<>न्वितः” । अधिकपित्तं तदाह “पित्ते विदाहः संमोहः
<>स्वेदो मूर्च्छामदस्तथा । स्वर्शासहत्वं रुग्दाहः शोथपाकौ
<>भृशोष्णता” । विदाहश्च पादयोरेव वोद्धव्यः यत आह
<>सुश्रुतः “पित्तासृग्भ्यामुग्रदाहो भवेतामत्यर्थोष्णौ रक्त-
<>शोथौ मृदू च” । पादाविति शेषः । अधिककफं त-
<>दाह “कफाधिक्ये तुं गुरुता सुप्तिः स्निग्धत्वशीतता” ।
<>गुरुतादयः पादयोरेव यत आह सुश्रुतः कण्डू-
<>नन्तौ स्वेदशीतौ सशोथौ पीनस्तब्दौ श्लेष्मदुष्टे तु
<>रक्ते” । अप्रतिक्रियमाणवातरक्तस्य उपद्रवानाह
<>“अस्वप्नारोचकश्वासमांसकोर्थाशरोग्रहाः । मूर्च्छा च
<>मन्दरुग् तृष्णाज्वरमोहप्रकोपकाः । हिक्कामगुल्म
<>वीसर्पपाकतोदभ्रभक्लमाः । अङ्गुलीवक्रतास्फोटदाह
<>मर्मग्रहार्बुदाः” मांसकोथो मांसगलनम् । असाध्यत्वा-
<>दिकमाह “एतैरुपद्रवैर्वर्ज्यं मोहेनैकेन वापि यत् ।
<>अकृत्स्नोपद्रवं याप्यं साध्यं स्यान्निरुपद्रवम् । एक-
<>दोषनुगं साध्यं नवं याप्यं द्विदोषजम् । त्रिदोषज-
<>मसाध्यं स्याद्यस्य च ल्युरुपद्रवाः” ।
<LEND>
