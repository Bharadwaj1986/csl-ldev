<L>27272<pc>3888,a<k1>धारा<k2>धारा
धारा¦ स्त्री धार्य्यन्ते अश्वा अत्र अनया वा धारि--अङ् ।
अश्वानां १ गतिभेदे अमरः । अश्वशब्दे दृश्यम् अन्यत्र च
“अश्वानान्तु गतिर्धारा बिभिन्ना सा च पञ्चधा । आस्क-
न्दितं धौरितकं रेचितं वल्गितं प्लुतम् । धौरितं
वल्गितं धाराप्लुतमुत्तेजितं क्रमात् । उत्तारितं चेति
पञ्च शिक्षयेत् तुरगं गतीः । उत्तेरितोऽतिवेगान्धो न
शृणोति न पश्यति । धौरितं गतिमात्रे यद्योजितं
बल्गितं पुरः । अग्रकायसमुल्लासात् कुञ्चितास्यं
नतत्रिकम् । उत्तेजितं मध्यवेगं योजनं श्लथवल्गया ।
पूर्वापरोन्नमनतः क्रमादुत्तारणं प्लुतम्” अश्वशास्त्रे
तु संज्ञान्तरेणोक्ताः । गतिः पुला चतुष्का च तद्वन्मध्य
जवा परा । पूर्णवेगा तथा चान्या पञ्च धारा प्रकी-
र्त्तिताः । एकैका त्रिविधा धारा हयशिक्षाविधौ मता ।
लम्वी मध्या तथा दीर्घा ज्ञात्वैता योजयेत् क्रमादिति”
[Page3888-b+ 38]
“धाराः प्रसाधयितुमव्यतिकीर्णरूपाः” माघः । ३ सैन्या-
ग्रिमस्कन्धे ४ अविच्छिन्नसन्तत्या द्रवद्रव्यस्य प्रपाते ५ खड-
गादेर्निशितमुखे ६ पाषाणभेदे ७ ऋणे च पु० मेदि० ।
८ यशसि ९ अतिवृष्टौ १० समूहे च शब्दरत्ना० ११ प्रशान्ते
१२ उत्कर्षे १३ रथचक्रे स्त्री हेम० । १४ दाक्षिणात्यपुरभेदे
स्त्री “विश्वा उत त्वया वयं धारा उदन्या इव” ऋ० २ । ७ । ३
“घृतस्य धारा उपयन्ति विस्रुतः” ऋ० १ । १२५ । ४
“धारां शितां रामपरश्वधस्य” रघुः । “ध्रुवं स नीलो-
त्पलपत्रधारया शमीलतां छेत्तुमृषिर्व्यवस्यति” शकु० ।
“धारा जवेन पतिता जलदोदरेभ्यः” मृच्छ० । “तौ
हन्यमानौ नाराचैर्धाराभिरिव पर्वतौ” रामा० ६ । १९ अ० ।
“अथ माहेश्वरीं घारां समासाद्य धराधिपः” भा० व०
८५ अ० । “वसोः पवित्रमसि शतधारम्” यजु० १ । ३
धाराधरशब्दे दृश्यम् । १५ जनप्रवादे १६ वाचि निरु०
वृषा० आद्युदात्तता १७ वर्षणे पु० धारयुः ।
<LEND>
