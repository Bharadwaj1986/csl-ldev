<L>24333<pc>3466,b<k1>दन्तवक्र<k2>दन्तवक्र
दन्तवक्र¦ पु० करूषाधिपे द्वापरयुगोद्भवे हिरण्यकशिपोरव-
<>ताररूपे नृपभेदे “हिरण्यकशिपुर्योऽसौ दैत्यराजोऽभवत्
<>पुरा । पृथुकीर्त्त्यां तु संजज्ञे तनयो वृद्धशर्भणः । करू-
<>षाधिपतिर्वीरो दन्तवक्रो महाबलः” हरिवं० ३५ अ० ।
<>“अधिराजाधिपञ्चैव दन्तवक्रं महाबलम् । जिगाय कर-
<>दञ्चैव कृत्वा राज्ये न्यवेशयत्” भा० स० ३० अ० । सहदेव-
<>दक्षिणदिग्विजयोक्तौ “द्वारवत्यां निवसता यदुसिंहेन तेन
<>वै” इत्युपक्रमे “दन्तवक्रश्च कारूषो निहतो दक्षिणापथे”
<>हरिवं० १७३ अ० । द्वारकावासकाले कृष्णेन बधो वर्णितः ।
<>“मातृष्वस्रेयोवश्चैद्यो दन्तवक्रश्च पाण्डव! । पार्षदप्रवरौ
<>विष्णोर्विप्रशापात् पदच्युतौ” भाग० ७ । १ । ३२ इत्युपक्रमे
<>हिरण्याक्षादिजन्मनाशोक्त्यनन्तरम् “तावेव क्षत्रियौ
<>जातौ मातृष्वस्रात्मजौ तव । अधुना शापनिर्मुक्तौ
<>कृष्णचक्रहतांहसौ” । ४४ “कृष्णोऽपि तमहन् गुर्व्या
<>कौमोदक्या स्तनान्तरे । गाढनिर्भिन्नहृदय उद्वमन् रुधिरं
<>मुखात् । प्रसार्य्य केशान् बाह्वङ्घ्रीन् धरण्यां न्यपतद्व्यसुः ।
<>ततः सूक्ष्मतरं ज्योतिः कृष्णमाविशदद्भुतम्” भाग० १० । ७७ । ७
<LEND>
