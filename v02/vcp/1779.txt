<L>1779<pc>0169,b<k1>अनु<k2>अनु
अनु¦ अव्य० अन--उ । “अनु वेदाध्ययनानुष्ठानसामीप्यपश्चा-
<>द्भावानुबन्धसाम्याभिमुखविसर्गलक्षणेष्विति” गणरत्नोक्तेषु
<>अर्थेषु तत्र वेदे अनुवाक इति । अध्ययने अन्वधीते,
<>अनुष्ठाने, अनुतिष्ठति, सामीप्ये अनुमेघं वर्षति, पश्चाद्भावे
<>तदनु, अनुबन्धने, अनुशेते अनुशयः, साम्ये, अनुकरोति,
<>आभिमुख्ये अनुमातरं वत्सोधावति, हीने अनु हरिं सुराः
<>विसर्गे (प्रवृत्त्यप्रतिबन्धे) अनुजानीते, लक्षणे, अनु वन-
<>मशनिर्गतः” । “अनुर्लक्षणे” इति “तृतीयार्थे” इति
<>(सहार्थे) “हीने” इति, लक्षणेत्थम्भूताख्यानभाग
<>वीप्सासु प्रतिपर्य्यनव इति, च (पा०) उक्तेषु अर्थेषु, तत्र
<>लक्षणे, जपमनुप्रावर्षत् । “हेतुभूतजपोपलक्षितम् वर्षणम्”
<>सि० कौ० सहार्थे, नदीमनु अवसिता सेना, “नद्या सह
<>संबड्वा सेना” सि० कौ० हीने, हरिमनु सुराः हरेर्हीना
<>इत्यर्थः, लक्षणे वृक्षमनु विद्योतते विद्युत्, तत्र च वृक्षप्रका-
<>शेन विद्युद्विद्योतदेशज्ञापनात् वृक्षो लक्षणमिति प्रौ० मनो० ।
<>(इत्थम्भूतः) कञ्चित् प्रकारं प्राप्तः आख्यायते अनेन, इत्थ-
<>म्भूताख्यानं प्रकारविशेषनिरूपकं तस्मिन्नर्थे, यथा भक्तोहरि-
<>मनु, हरेरित्थम्भूतः, भक्तिविशेषयुक्त इत्यर्थः । भागे भागो-
<>ऽस्यास्ति अर्शआद्यच् भागस्वामिनि, हरिमनु लक्ष्मीः,
<>हरिस्वामिकभागवतीत्यर्थः । वीप्सायां विषयभूतायां,
<>वृक्षं वृक्षमनु सिञ्चति, यावद्वृक्षव्यापकः सेकः । इयांस्तु
<>भेदः अन्यत्रानुशब्दः तत्तदर्थस्य द्योतकः अत्र तु द्विवचनेनैव
<>व्याप्तिबोधनात् अनोस्तद्विषयत्वमात्रम् । पाणिन्युक्तेष्वेष्वे-
<>वार्थेष्वस्य कर्म्मप्रवचनीयसंज्ञा तेन तद्योगे द्वितीया एवं
<>कर्म्मप्रवचनीयसंज्ञया गत्युपसर्गसंज्ञयोर्बाधनात् न षत्वादि
<>न वा अनुव्यचलदित्यादौ गतिर्गतावित्यादिना निघातः ।
<>“अनुर्यत् समया इति” “यस्य चायाम इति च” (पा०)
<>उक्ते सामीप्ये, अनुवनमशनिर्गत इति वनसमीपं गत इत्यर्थः
<>आयामे, अनुगङ्गं वाराणसी, गङ्गादैर्घ्यसदृशदैर्घ्योपलक्षिता
<>वाराणसीत्यर्थः नित्यसमासः योग्यत्वे च । अनुरूपम् ।
<>“रूपादियोग्यमिति” सि० कौ०, अनुक्रमम् । क्रमानतिक्रमे
<>अत्रापि नित्यसमासः एतेषामुदारहरणानि शास्त्रान्तरेषु
<>दृश्यानि दिग्मात्रमुदाह्रियते । तत्र पश्चादर्थे “तदनु
<>ननु कयासौ ब्रूहि यातोऽध्ववृड्येति” लीला० । “तदनु
<>ज्वलनं मदर्पितमिति” कुमा० असौ “कुमारस्तमजोऽनु-
[Page0170-a+ 38]
<>जात” इति रघुः । “रत्या च साशङ्कमनुप्रयात” इति
<>कुमा० अनुष्ठाने, “शैलाधिपत्यं स्वयमन्वतिष्ठदिति” कुमा०
<>सादृश्ये, “अनुगर्जितसन्दिग्धा” इति कुमा० । अनुगर्जितं
<>गर्जनसदृशं प्रतिरूपगर्जितमित्यर्थः । अनुगताद्यर्थे नित्य-
<>समासः । तथैव सोऽभूदन्वर्थो “राजा प्रकृतिरञ्चनादिति”
<>रघुः । तत्र अन्वर्थः अनुगतोऽर्थो यस्येति प्रा० ब० वा अ-
<>नित्यसमास उत्तरपदलोपो वा इति तत्र अनुगतार्थोपीति
<>भेदः । एवमेव अनूप इत्यादावपि । उपासने च “अन्वा-
<>सितमरुन्धत्येति” रघुः “पश्चादुपवेशनपूर्व्वकसेवायां धातो-
<>र्लक्षणायामुनुर्द्योतकः । एवम् एतद्योगे वसतेः आधारस्य
<>कर्म्मता अनुवसति ग्रामं देवदत्तः “मथुरामनूष्येति” मु० बो०
<>क्रियासमभिव्याहृतस्यानुशब्दस्य तत्तत्क्रियासदृशतत्तत्-
<>क्रियायां लक्षणाद्योतकत्वं तत्र आद्यक्रियाश्रयस्य कर्मत्वम्
<>यथा मातरमनुरोदितीत्यादौ मातूरोदनसदृशरोदनस्य
<>बोधनेन प्रथमरोदनाश्रयस्य मातुः कर्मत्वमेवमन्यत्र । कर्मणि
<>तिङाद्युक्ते तु प्रथमा ।
<LEND>
