<L>8393<pc>0983,b<k1>इलावृत<k2>इलावृत
इलावृत¦ न० इला पृथिवीवावृतं निषधादिभिः । नवव-
<>र्षात्मकजम्बुद्वीपस्य वर्षभेदे तच्च वर्षम् “पश्चान्माल्यवतः,
<>प्राच्यां गन्घमादनशैलतः । इलावृतं नीलगिरेर्याम्यतो,
<>निषधादुदक्” इत्युक्त चतुःसीमावच्छिन्ने देशेऽस्ति । “माल्यवांश्च
[Page0984-a+ 38]
<>यमकोटिपत्तनाद्रोमकाच्च किल गन्धमादनः । नीलशैलनि-
<>षधावधी च तावन्तरालमनयोरिलावृतम् । निषधनीलसुग-
<>न्धसुमाल्यकैरलमिलावृतमावृतमाबभौ । अमरकेलिकुलाय-
<>समाकुलं रुचिरकाञ्चनचित्रमहीतलम्” सि० शि० । “एतेन
<>भारतभिलावृतवद् विभाति” माघः । इलावृतस्थपर्व्वता-
<>दिवर्ण्णनम् । भाग० ५ स्क० ६ अ० ।
<>“एषां मध्ये इलावृतं नामाभ्यन्तरवर्षं यस्य नाभ्यामवस्थितः
<>सर्वतः सौवर्णः कुलगिरिराजोमेरुर्द्वीपायामसमुन्नाहः कर्णि-
<>काभूतः कुवलयकमलस्य मुर्द्धनि द्वात्रिंशत्सहस्रयोजन-
<>विततो मूले षोडशसाहस्रं तावतान्तर्भूम्यां प्रविष्टः ।
<>उत्तरोत्तरेणेलावृतं नीलः श्वेतः शृङ्गवानिति त्रयोरम्यक-
<>हिरण्मयकुरूणां वर्षाणां मर्य्यादागिरयः प्रागायता
<>उभयतः क्षारोदावधयोद्विसाहस्रपृथव एकैकशः पूर्वस्मात्
<>पूर्वस्मादुत्तरोत्तरेण दशांशाधिकांशेन दैर्घ्यएव ह्रसन्ति ।
<>एवं दक्षिणेनेलावृतं निषधोहेमकूटो हिमालय इति प्रागा-
<>यता यथा नीलादयः । अयुतयोजनोत्सेधा हरिवर्षकिं-
<>पुरुषभारतानां यथासंख्यम् । तथैवेलावृतमपरेण पू-
<>र्वेण च माल्यवद्गन्धमादनावानीलनिषधायतौ द्विसहस्रं
<>पप्रथतुः । केतुमालभद्राश्वयोः सीमानं विदधाते । मन्द-
<>रोमेरुमन्दरः सुपार्श्वः कुमुद इत्ययुतयोजनविस्तारोन्नाहा
<>मेरोश्चतुर्दिशमवष्टम्भगिरय उपकॢप्ताः । चतुर्ष्वेतेषु चूत
<>जम्बूकदम्बन्यग्रोघाश्चत्वारः पादपप्रवराः पर्वतकेतव इवद्वि-
<>सहस्रयोजनोन्नाहास्तावद्विटपविततयः शतयोजनपरिणा-
<>हाः । ह्रदाश्चत्वारः पयोमध्विक्षुरसमृष्टजलाः । यदुप-
<>स्पर्शिन उपदेवगणा योगैश्चर्य्याणि स्वाभाविकानि भरतर-
<>र्षभ! धारयन्ति । देवोद्यानानि च भवन्ति चत्वारि नन्दनं
<>चैत्ररथं वैम्राजकं सर्वतोभद्रमिति । येष्वमरपरिवृढाः
<>सहसुरललनाललामयूथपतय उपदेवगणैरुपगीयमानम-
<>हिमानः किल विहरन्ति । मन्दरोत्सङ्ग एकादशशत-
<>योजनोत्तुङ्गदेवचूतशिरसो गिरिशिखरस्थूलानि फला-
<>न्यमृतकल्पानि पतन्ति । तेषां विशीर्य्यमाणानामतिमधुर
<>सुरमिगन्धबहलारुणरसोदेनारुणोदा नाम नदीं मन्दर-
<>गिरिशिखरान्निपतन्ती पूर्वेणेलावृतमुपप्लावयति । यदु-
<>पजोषणाद्भवान्या अनुचरीणां पुण्यजनवधूनामवयवस्पर्श
<>सुगन्धवातो दशयोजनं समन्तादनुवासयति । एवं जम्बू-
<>फलानामत्युच्चनिपातविशीर्णानामनस्थिप्रायाणामिभकाय-
<>निभानां रसेन जम्बूनदी नाम मेरुमन्दरशिखरादयुत-
<>योजनादवनितले निपन्ती दक्षिणेनात्मानं यावदिलावृत
[Page0984-b+ 38]
<>मुपस्यन्दति । तावदुभयोरपि रोधसोर्मृत्तिका तद्रसे-
<>नानुविध्यमाना च वाय्वर्वसंयोगविपाकेन सदामरलोका
<>भरणं जाम्बूनदं नाम सुवर्णं मवति । यदुह वाव विवुधा-
<>दयः सहयुवतिभिर्मुकुटककटिसूत्रकुण्डलाद्याभरणरूपेण
<>खलु धारयन्ति । यस्तु महाकदम्बः सुपार्श्वपार्श्वनिरूढ-
<>स्तस्य कोटरेभ्यो विनिःसृताः पञ्चायामपरिणाहाः
<>सुमधुराः सुपार्श्वशिखरात् पतन्त्योऽपरेणात्मानमिला-
<>वृतमनुमोदयन्ति । याह्युपयुञ्जानानां मुखनिर्वासितो
<>वायुः समन्ताच्छतयोजनमनु वासयति । एवं कुमुदनि-
<>रूढो यः शतवल्लोनाम वटस्तस्थ स्कन्धेभ्योनीचीनाः पयो-
<>दधिमधुघृतगुडान्नादाम्बरशय्यासनाभरणादयः सर्व एव
<>कामदुघानदाः कुमुदाग्रात् पतन्तमुत्तरेणेलावृतमुप-
<>योजयन्ति । यानुपजुषाणानां न कदाचिदपि प्रजानां
<>वलीपलितक्लमस्वेददौर्गन्ध्यजरामयापमृत्युशीतोष्णवैवर्ण्यो-
<>पसर्गादयस्तापविशेषा भवन्ति । यावज्जीवं सुखं निर-
<>तिशयमेव कुरङ्गकुररकुसुम्भवैकङ्कत्रिकूटशिखरपतङ्गरुच-
<>कनिषधसितिकासकपिलशङ्खवैदूर्य्यजारुधिहंसर्षभनागका-
<>ञ्जरनीरदादयोगिरयो मेरोः कर्णिकाया इव केशर-
<>भूतामूलदेशे परित उपकॢप्ताः । जठरदेवकूटौ मेरुं पूर्वे-
<>णाष्टादशयोजनसहस्रमुदगायतौ द्विसहस्रःपृथुतुङ्गौ भवतः ।
<>एवमपरेण पवनपारिपात्रौ दक्षिणेन कैलासकरवीरौ
<>प्रागायतौ । एवमुत्तरतः त्रिशृङ्गमकरौ । अष्टाभिरेभिः
<>परिष्कृतोऽग्निरिव परितश्चकास्ति काञ्चनगिरिः । मेरोर्मू-
<>र्द्ध्वनि भगवत आत्मयोनेर्मध्यत उपकॢप्तां पुरीमयुतयोजन-
<>साहस्रीं समचतुरस्रां शातकौम्भीं वदन्ति । तामनु परितो
<>लोकपालानामष्टानां यथादिशं यथारूपं तुरीयमानेन
<>पुरोऽष्टावुपकॢप्ताः” । भा० भी० ६ अ० जम्बूखण्डविभागे तु ।
<>“धनुःसंस्थे महाराज! द्वे वर्षे दक्षिणोत्तरे । इलावृतं
<>मध्यमन्तु पञ्च वर्षाणि चैव ह । उत्तरोत्तरमेतेभ्यो वर्ष-
<>मुद्रिच्यते गुणैः । आयुःप्रमाणं चारोग्यं धर्म्मतः कामतो-
<>ऽर्थतः । समन्वितानि भूतानि तेषु वर्षेषु भारत! । एव-
<>मेषा महाराज! पर्व्वतैः पृथिवी चिता । हेमकूटस्तु सुम-
<>हान् कैलासो नाम पर्वतः । यत्र वैश्रवणो राजन्! गुह्यकैः
<>सह मोदते । अस्त्युत्तरेण कैलासात् मैनाकं पर्वतम्प्रति ।
<>हिरण्यशृङ्गः सुमहान् दिव्यो मणिमयो गिरिः । तस्य
<>पार्श्वे महद्दिव्यं शुभं काञ्चनवालुकम् । रम्यं विन्दुसरो
<>नाम यत्र राजा भगीरथः । दृष्ट्वा भागीरथीं गङ्गामुवास
<>बहुलाः समाः । यूपा मणिमयास्तत्र चैत्याश्चापि हिर-
[Page0985-a+ 38]
<>ण्मयाः । तथेष्ट्वा तु गतः सिद्धिं सहस्राक्षो महायशाः ।
<>स्रष्टा भूतपतिर्यत्र सर्वलोकैः सनातनः । उपास्यते तिग्मतेजा
<>यत्र भूतैः समन्ततः । नरनारायणौ ब्रह्मा मनुः स्थाणुश्च
<>पञ्चमः । तत्र दिव्या त्रिपथगा प्रथमन्तु प्रतिष्ठिता ।
<>ब्रह्मलोकादपक्रान्ता सप्तधा प्रतिपद्यते । वस्वोकसारा न-
<>लिनी पावनी च सरस्वती । जम्बूनदी च सीता च गङ्गा
<>सिन्धूश्च सप्तमी । अचिन्त्या दिव्यसङ्काशाः प्रभोरेवैष सं-
<>विधिः । उपासते यत्र सत्रं सहस्रयुगपर्य्यये । दृश्यादृश्या
<>च भवति तत्र तत्र सरस्वती । एता दिव्याः सप्त गङ्गा
<>स्त्रिषु लोकेषु विश्रुताः” ।
<LEND>
