<L>19830<pc>2947,a<k1>चित्रलेखा<k2>चित्रलेखा
चित्रलेखा¦ स्त्री चित्रं लेखयति लिख--अण् उप० स० । १ वाणा-
सुरमन्त्रिणः कुम्भाण्डस्य कन्यायाम् २ अप्सरोभेदे च ।
तस्याश्च चित्रलेखनदक्षता हरिव० १७६ अ० वर्ण्णिता यथा
“ऊषायावचनं श्रुत्वा रामा वाक्यमिदं पुनः । उवाच
रुदतीञ्चैव कुम्भाण्डतनया सखी । कुशला ते विशा-
लाक्षि! सर्व्वथा सन्धिविग्रहे । अप्सरा चित्रलेखा
वै क्षिप्रं विज्ञाप्वतां सखि! । अस्याः सर्व्वमशेषं वै त्रै
लोक्यं विदितं सदा । एवमुक्ता तदैवोषा हर्षेणागत-
विस्मया । तामप्रसमानाय्य चित्रलेखां सखीं प्रियाम् ।
कृताञ्जलिपुटा दीना ऊषा वचनमव्रवीत् । परमं शृणु
मे वाक्यं यत्त्वां वक्ष्यामि भाविनि! । भर्त्तारं यदि
[Page2947-b+ 38]
मेऽद्य त्वं नानयिष्यसि मत्प्रियम् । कान्तं पद्मपलाशाक्षं
मत्तमातङ्गविक्रमम् । त्यक्ष्याम्यहं प्रियान् प्राणांस्ततः
कमललोचने! । चित्रलेखाऽब्रवीद्वाक्यमूषां हर्षवती
शनैः । नैषोऽर्थः शक्यतेऽस्माभिर्वेत्तुं भाविनि! सुव्र-
ते! । न कुलेन न वर्णेन न शीलेन न रूपतः । न देश-
तश्च विज्ञातः सहि चोरो मया सखि! । किन्तु शक्यं
यथा कर्त्तुं बुद्धिपूर्व्वं मया सखि! । प्राप्तुञ्च शृणु मे
वाक्यं यथाकाममवाप्स्यसि । देवदानवयक्षाणां
गन्धर्व्वोरगरक्षसाम् । ये विशिष्टाः प्रभावेण रूपे-
णाभिजनेन च । यथाप्रधानतः सर्व्वानालिखिष्या-
म्यहं सखि! । मनुष्पलोके ये चापि प्रवरा लोकविश्रु-
ताः । सप्तरात्रेण ते भीरु । दर्शयिष्यामि तानहम् ।
ततो विज्ञाय पट्टस्थं भर्त्तारं प्रतिलप्स्यसे । सा चित्र-
लेखया प्रोक्ता ऊषा हितचिकीर्षया । क्रियतामेव-
मित्याह चित्रलेखां सखीं प्रियाम् । ततः कुशलहस्तत्वा-
द्यथालेख्यं समन्ततः । इत्युक्त्वा सप्तरात्रेण कृत्वा
लेख्यगतांस्तु तान् । चित्रपट्टगतान् मुख्यानानया-
मास शोभना । ततः प्रस्तीर्य्य पट्टं सा चित्रलेखा
स्वयंकृतम् । ऊषायै दर्शयामास सखीनाञ्च विशेषतः” ।
“ततस्तुदेव्या रूपेण चित्रलेखा वराप्सराः” तत्राध्यायादौ ।
भाग० १० । ६२ अ० । कुम्भाण्डकन्यया चित्रलेखयैव तथा
चित्रं लिखितमित्युक्तं यथा “वाणस्य मन्त्री कु-
म्भाण्डश्चित्रलेखा च तत्सुता । सख्यपृच्छत् सखीमूषां
कौतूहलसमन्विता” इत्युपक्रमे । “चित्रलेखोवाच
व्यसनं तेऽपकर्षामि त्रिलोक्यां यदि भाव्यते । तमानेष्ये
नरं यस्ते मनोहर्त्ता तमादिश । इत्युक्त्वा देवगन्धर्व-
सिद्धचारणपन्नगान् । दैत्यविद्याधरान् यक्षान् शूर-
मानकदुन्दुभिम् । व्यलिस्यत् रामकृष्णौ च प्रद्युम्नं
वीक्ष्य लज्जिता । अनिरुद्धं विलिखितं वीक्ष्यैषाऽवा-
ङ्मुखीह्रिया । सोऽसावसाविति प्राह स्मयमाना मही-
पते! । चित्रलेखा तमाज्ञाय शौर्य्यं कृष्णस्य योगिनी ।
ययौ विहायसा राजन्! द्वारकां कृष्णपालिताम्”
“मन्दाक्रान्ता नपरलघुयुता चित्रलेखा” छन्दोम०
उक्ते ३ अष्टादशाक्षरपादके “सद्राश्वैर्मननततमकैः कीर्त्ति-
ता चित्रलेखेयम्” वृ० र० टी० उक्ते च ४ छन्दोभेदे । “सस-
जा मजगा गु दिक्स्वरैर्भवति चित्रलेखा” वृ० र० टी० उक्ते
५ छन्दोभेदे । ६ व्रजाङ्गनामेदे । “शङ्केऽमुष्मिन् जगति
मृगदृशां साररूपं यदासोदाकृष्येदं व्रजयुवतिसमा वेधसा
[Page2948-a+ 38]
सा व्यधायि । नैतादृक् चेत् कथमुदधिसुतामन्तरेणाच्यु-
तस्य प्रीतं तस्यां नयनयुगमभूत् चित्रलेखाद्भुतायाम्”
उज्ज्वलमणिः कर्म्म० । ७ चित्रायां रेखायाम् स्त्री
रलयौरेक्यात् ६ त० । ७ चित्रस्य लेखने पु० । “ऊषा-
ऽनिरुद्धसमागममिव, चित्रलेखादर्शितविचित्रसकलभुवना-
कारम् । (राजकुलम्) काद० ।
<LEND>
