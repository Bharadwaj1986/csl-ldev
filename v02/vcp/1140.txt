<L>1140<pc>0115,a<k1>अदाह्य<k2>अदाह्य
अदाह्य¦ त्रि० न दग्धुमर्हति दह--अर्हार्थे ण्यत् न० त० ।
<>शास्त्रोक्तविधिना अग्निसंस्कारानर्हे पतितादौ ते च स्मृतौ
<>दर्शिता यथा । “शृङ्गिदंष्ट्रिनखिव्यालविषवह्निस्त्रिया
<>जलैः । आदरात् परिहर्त्तव्यः कुर्वन् क्रीडां मृतस्तु यः ।
<>नागानां विप्रियं कुर्वन् दग्धश्चाप्यथ विद्युता । निगृहीतः
<>स्वयं राज्ञा चौर्य्यदोषेण कुत्रचित् । परदारान् रमन्तश्च
<>द्वेषात्तत्पतिभिर्हताः । असमानैश्च संकीर्णैश्चाण्डाला-
<>द्यैश्च विग्रहम् । कृत्वा तैर्निहता ये तु चाण्डालादीन्
<>समाश्रिताः । गराग्निविषदाश्चैव पाषण्डाः क्रूरबुद्धयः ।
<>क्रोधात् प्रायं विषं वह्निं शस्त्रमुद्वन्धनं जलम् । गिरिवृक्ष-
<>प्रप्रातञ्च ये कुर्वन्ति नराधमाः । कुशिल्पजीविनश्चैव सूना-
<>लङ्कारकारिणः । मुखेभगाश्च ये केचित् क्लीवप्राया नपुं-
<>सकाः । ब्रह्मदण्डहता ये च ये च वै ब्राह्मणैर्हताः । महा-
<>पातकिनोये च पतितास्ते प्रकीर्त्तिताः । पतितानां न
<>दाहः स्यान्नान्त्येष्टिर्नास्थिसञ्चयः । नचाश्रुपातः
<>पिण्डं वा कार्य्यं श्राद्धादिकं क्वचित् । एतानि पतितानाञ्च
<>यः करोति विमोहितः । तप्तकृच्छ्रद्वयेनैव तस्य शुद्धिर्न-
<>चान्यथा” इति । दग्धुमशक्ये निरवयवत्वात् परमात्मनि ।
<>“नैनं छिन्दन्ति शस्त्राणि नैनं दहति पावक” इत्युपक्रम्य
<>“अच्छेद्योऽयमदाह्योऽयमक्लेद्योऽशोष्यएव चेति” गीतायां
<>तस्यादाह्यत्वोक्तेस्तथात्वम् ।
<LEND>
