<L>17798<pc>2626,b<k1>गुह<k2>गुह
गुह¦ संवरणे भ्वा० उभ० सक० वेट् । गूहति ते अगूहीत्
अघुक्षत् । अगूहिष्ट अगूढ अघुक्षत अगूहिषत अघुक्षन्त ।
अगूहिषि अघुक्षि । अगूहिष्वहि अगुह्वहि अघुक्षा-
वहि । जुगूह जुगुहे “गूहिता गोढा । गुह्यात् ।
गूहिषीष्ट घुक्षीष्ट गूहिष्यति--ते--धोक्ष्यति--ते, गुह्यम्
गोह्यम् । गूहनं गुहः गुहा । सन् जुघुक्षति “जुगूह
तस्याः पथि लक्ष्मणो यत्” रघुः । “अगूहीच्छायकैर्दिशः”
गूहिष्यामि क्षितिं कृत्तैः” भट्टिः “गूहेत् कूर्म इवाङ्गानि”
[Page2627-a+ 38]
मनुः । “जुगूहे दक्षिणे पार्श्वे” भा० वि० २३५ श्लो० ।
“गूहन्ति मेघा इव रश्मिवन्तम्” भा० भी० ७९२ श्लो० ।
“आकारो गूहितं शक्यः” भा० द्रो० ४४७ श्लो० ।
“अगूढसद्भावमितीङ्गितज्ञया” कुमा० । णिच् गूह-
यति ते अजूगुहत् त । “न देवामपि ह्रुतः सुमति न
जुगुक्षतः” ऋ० ८ । ३१ । ७ । क्विप् घुट् गुहौ गुहः ।
“विश्वायुरग्ने गुहा गुहं गाः” ऋ० १ । ६७ । ३ ।
<ःई>अप + अपनयने “अपागूहन्नमृतां मर्त्येभ्यः” ऋ० १० । १७ ।
२ । “अपागूहन् अपनीतवन्तः” भा० । संवरणे च ।
“मात्मानमप गूहथाः” अथ० ४ । २० । ५ ।
<ःई>अव + सम्यग्संवरणे । “यूपशकलमवगूहति” शत० ब्रा० ३ ।
७ । १ । २२ । “उष्णीषं संहृत्य पुरस्तादवगूहति” ५ । ३ ।
५ । २३ ।
<ःई>उद् + उत्क्षिप्य संवरणे । “नीविमुद्गूहते” शत० ब्रा० ३ । २ । १ । १५ ।
<ःई>उप + आलिङ्गने “गाढं चोपजुगूहैनम्” भट्टिः “छाया-
च्छलेनोपजुगूह लक्ष्मीः” रघुः । “उपगूढानि सवेपथूनि
च” कुमा० । “तरङ्गहस्तैरुपगूहतीव” रघुः आश्लेषणे
च । “कश्चित् कराभ्यामुप्रगूढनालम्” रघुः ।
<ःई>नि + अतिशयसंवरणे । “देवात्मशक्तिं स्वगुणैर्निगूढाम्”
श्वेता० उप० । समादिपूर्वस्य तत्तदुपसर्गद्योत्यार्थसंयुतसंवरणे
<LEND>
