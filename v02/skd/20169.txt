<L>20169<pc>3-029<k1>पत्री<k2>पत्री
पत्री¦, [न्] पुं, (पत्रं पक्षो विद्यतेऽस्य । पत्र +
इनिः ।) वाणः । (यथा, रघुः । ११ । ८४ ।
“शंस किं गतिमनेन पत्रिणा
हन्मि लोकमुत ते मखार्ज्जितम् ॥”)
पक्षी । इत्यमरः । ३ । ३ । १०५ ॥ (यथा, रघुः
११ । २९ ।
“तं क्षुरप्रशकलीकृतं कृती
पत्रिणां व्यभजदाश्रमाद्बहिः ॥”)
[Page3-029-b+ 52]
श्येनः । (यथा, नैषधे । १९ । १२ ।
“नभसि महसां ध्वान्तध्वाङ्क्षप्रमापणपत्रिणा-
मिह विहरणैः श्यैनम्पातां रवेरवधारयन् ॥”
“पत्रिणां श्येनाख्यपक्षिरूपाणाम् ।” इति तट्टी-
कायां नारायणः ॥ पत्राणि च्छदानि सन्त्यस्य ।
अत इनिः ।) वृक्षः । रथी । पर्व्वतः । इति
मेदिनी ॥ तालः । श्वेतकिणिही । गङ्गापत्री ।
पाची । इति राजनिर्घण्टः ॥ पत्रविशिष्टे, त्रि ॥
<LEND>
