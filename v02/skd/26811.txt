<L>26811<pc>3-671<k1>महावारुणी<k2>महावारुणी
महावारुणी¦, स्त्री, (वरुणो देवतास्याः । वरुण
+ अण् । ङीप् । महती वारुणी ।) गङ्गा-
स्नानस्य योगविशेषः । स तु शनिवारशतभिषा-
नक्षत्रयुक्तगौणचान्द्रचैत्रकृष्णत्रयोदशीरूपः ।
यथा, --
“वारुणेन समायुक्ता मधौ कृष्णा त्रयोदशी ।
गङ्गायां यदि लभ्येत सूर्य्यग्रहशतैः समा ॥
शनिवारसमायुक्ता सा महावारुणी स्मृता ।
गङ्गायां यदि लभ्येत कोटिसूर्य्यग्रहैः समा ॥”
इति तिथ्यादितत्त्वधृतस्कन्दपुराणवचनम् ॥
<LEND>
