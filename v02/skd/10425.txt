<L>10425<pc>2-297<k1>गण्डशैलः<k2>गण्डशैलः
गण्डशैलः¦, पुं, (गण्ड इव शैलः स्खलितस्थूलोपलः ।
शैलशब्दोऽत्र शैलावयवे वर्त्तते । “विशेषणं
विशेष्येण बहुलम् ।” २ । १ । ५७ । इति
समासः । यद्वा शैलस्य पर्व्वतस्य गण्ड इव ।
राजदन्तादित्वात् पूर्व्वनिपातः ।) गिरेश्च्युतः
स्थूलोपलः । भूकम्पादिना पर्व्वतात् गलितो
महान् प्रस्तरः । इत्यमरः । २ । ३ । ६ ॥ (यथा,
आर्य्यासप्तशत्याम् । १७९ ।
“किं पुत्त्रि ! गण्डशैलभ्रमेण नवनीरदेषुनिद्रासि ।
अनुभव चपलाविलसितगर्ज्जितदेशान्तर-
भ्रान्तीः ॥”)
ललाटम् । इति हेमचन्द्रः । ४ । १०२ ॥
<LEND>
