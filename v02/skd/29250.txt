<L>29250<pc>4-098<k1>रशना<k2>रशना
रशना¦, स्त्री, (अश्नुते व्याप्नोतीति । अशू व्याप्तौ +
“अशे रश च ।” उणा० २ । ७५ । इति युच्
धातो रशादेशश्च ।) काञ्ची । इत्युणादिकोषः ॥
(यथा, रघौ । ८ । ५८ ।
“इयमप्रतिबोधशायिनीं
रशना त्वां प्रथमा रहःसखी ॥”)
जिह्वा । इति शब्दरत्नावली ॥ (“जिह्वावाची
तु रसनाशब्दो दन्त्यसकारवानेव । रसयति
स्वादयतीति । नन्द्यादित्वात् ल्युः । इति कलिङ्गः ।
रसना काञ्चिजिह्वयोरिति तु धरणिः ।” इत्यु-
ज्ज्वलः । २ । ७५ ॥ रज्जुः । यथा, वाजसनेय-
संहितायाम् । २१ । ४६ ।
“होता यक्षद्वनस्पतिमभि हि पिष्टतमया रभि-
ष्ठया रशनयाधित ।” “रशनया रज्ज्वा कृत्वा
अधित धृतवान् पशून् इति शेषः ।” इति तद्भाष्ये
महीधरः ॥ अङ्गुलयः । इति निघण्टुः । २ । ५ ॥
अत्र सदा बहुवचनप्रयोगो भवति । इति देव-
राजयज्वा ॥)
<LEND>
