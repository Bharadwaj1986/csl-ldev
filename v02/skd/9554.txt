<L>9554<pc>2-235<k1>क्षीर<k2>क्षीर
क्षीर¦, क्ली, (घस्यते अद्यते इति । “घसे किच्च”
<>उणां ४ । ३४ । इति ईरन् उपधालोपे कत्वं
<>षत्वञ्च ।) जलम् । यथा, ऋग्वेदे । १ । १०४ । ३ ।
<>“अव त्मना भरते केतवेदा अव त्मना भरते फेन-
<>मुदन् । क्षीरेण स्रातः कुयवस्य योषे हते ते स्यातां
<>प्रवणे शिफायाः” । दुग्धम् । इत्यमरः । २ । ९ ।
<>५१ ॥ (यथा, मनुः । ५ । ९ ।
<>“स्त्रीक्षीरञ्चैव वर्ज्ज्यानि सर्व्वशुक्तानि चैव हि” ॥)
<>“आसप्तरात्रं प्रसवात् क्षीरं पेयूषमुच्यते ।
<>परतो मोरटं विद्यादप्रसन्नं कफात्मकम्” ॥
<>इति रत्नमाला ॥
<>(क्षीरस्य लक्षणं गुणाश्च यथा, --
<>“अथातः संप्रक्ष्यामि क्षीरवर्गन्तु वत्सक ! ।
<>दधिसर्पिर्वसातक्रं तेषां सर्व्वगुणागुणम् ॥
<>यद्यदाहारजातन्तु रसं क्षीरशिरानुगम् ।
<>सरं जलञ्च भुक्तञ्च तथा पित्तेन संयुतम् ॥
<>पाचितं जाठरे वह्नौ पित्तेन सह मूर्च्छितम् ।
[Page2-235-b+ 52]
<>पच्यमानं शिराप्राप्तं क्षीरं तद्विद्धि पुत्त्रक ! ॥
<>तेन क्षीरमिति ख्यातमग्निसोमात्मकं पयः ।
<>अमृतं सर्व्वभूतानां जीवनं बलकृन्मतम् ॥
<>हारीतः संशयापन्नः पप्रच्छ पितरं पुनः ।
<>कथं रसस्य सम्पत्तिः कथं सञ्चीयते विभो ! ॥
<>कथं रक्तस्य संस्थाने क्षीरं पाण्डुत्वमीयते ।
<>कथं तत्र कुमारीणां बन्ध्यानां न कथं भवेत् ॥
<>एवं पृष्टो महाचार्य्यः प्रोवाच मुनिपुङ्गवः ।
<>अतिहर्षप्रदं पुत्त्र ! परिपृष्टं भिषग्वर ! ॥
<>सितास्निग्धं तथारक्तं पित्तेन पाकतां गतम् ।
<>रक्तं श्वेतत्वमायाति तथा क्षीरं सितं भवेत् ॥
<>अपधातुबलं यस्सात् तस्मात् क्षीरं न जायते ।
<>बन्ध्यानां क्षीरनाड्यस्तु वांतेन परिपूरिताः ॥
<>क्षीरञ्च न भवेत्तस्माच्चार्त्तवं चाधिकं यतः ।
<>प्रसूतासु च नारीषु बलेन सह सूयते ॥
<>तेन स्रोतोविशुद्धिः स्यात् क्षीरमाशु प्रवर्त्तते ।
<>तस्मात् सद्यः प्रसूतायां जायते श्लैष्मिकं पयः ॥
<>तेन काठिन्यमायाति तस्मात्तत् परिवर्जयेत् ।
<>श्रेयश्चाविकृतं नार्य्या बलकृद्दोषनाशनम् ॥
<>पयस्त्रिदोषशमनं वृष्यञ्चाग्निप्रवर्द्धनम्” ॥
<>अथ प्राभातिकक्षीरगुणाः ।
<>“निशा शीतांशुसंशीतं निद्रालस्याश्रमावहम् ।
<>कफकृत्सघनं शीतं क्षीरं प्राभातिकं भवेत्” ॥
<>अथ दिनक्षीरगुणाः ।
<>“वामरे सूर्य्यसन्तापात् सदोष्णं कफवातजित् ।
<>हितं तत्पित्तशमनं सुशीतं भोजने निशि” ॥
<>अथ क्षीरपानविधिः ।
<>“क्षीणानां दुर्ब्बलानाञ्च तथाजीर्णज्वरार्द्दिते ।
<>दीप्ताग्नीनामतन्द्राणां श्रमशोषविकारिणाम् ॥
<>राजयक्ष्मयुतानाञ्च क्षीरपानं विधीयते ॥
<>न शस्तं लवणैर्युक्तं क्षीरञ्चाम्लेन वा पुनः ।
<>करोति कुष्ठं त्वग्दोषं तस्मान्नैव हितं मतम्” ॥
<>इति प्रथमे स्थाने ऽष्टमे ऽध्याये हारीतेनोक्तम् ॥
<>“अथ क्षीराणि वक्ष्यन्ते कर्म्म चैषां गुणाश्च ये ॥
<>अविक्षीरमजाक्षीरं गोक्षीरं माहिषञ्च यत् ।
<>उष्ट्रीणांमथ नागीनां वडवायाः स्त्रियास्तथा ॥
<>प्रायशो मधुरं स्निग्धं शीतं स्तन्यं पयो मतम् ।
<>प्रीणनं बृंहणं वृष्यं मेध्यं बल्यं मनस्करम् ॥
<>जीवनीयं श्रमहरं श्वासकासनिवर्हणम् ।
<>हन्ति शोणितपित्तञ्च सन्धानं विहतस्य च ॥
<>सर्व्वप्राणभृतां सात्म्यं शमनं शोधनन्तथा ।
<>तृष्णाघ्नं दीपनीयञ्च श्रेष्टं क्षीणक्षतेषु च ॥
<>पाण्डुरोगेऽम्लपित्ते च शोषे गुल्मे तथोदरे ।
<>अतीसारे ज्वरे दाहे श्वयथौ च विधीयते ॥
<>योनिशुक्रप्रदोषे च मूत्रेषु प्रदरेषु च ।
<>पुरीषे ग्रथिते पथ्यं वातपित्तविंकारिणाम् ॥
<>नस्यालेपावगाहेषु वमनास्थापनेषु च ।
<>विरेचने स्नेहने च पयः सर्व्वत्र युज्यते” ॥
<>इति चरके सूत्रस्थाने प्रथमेऽध्याये ॥
<>प्राणिभेदेनास्य गुणविशेषा यथा, --
<>“स्वादु शीतं मृदु स्निग्धं वहलं श्लक्ष्णपिच्छिलम् ।
<>गरु मन्दं प्रसन्नञ्च गव्यं दशगुणं पयः ॥
[Page2-235-c+ 52]
<>तदेव गुणमेवौजः सामान्यादभिवर्द्धयेत् ।
<>प्रवरं जीवनीयानां क्षीरमुक्तं रसायनम् ॥
<>महिषीणां गुरुतरं गव्याच्छीततरं पयः ।
<>स्नेहानूनमनिन्द्राय हितमत्यग्नये च तत् ॥
<>रूओष्णं क्षीरमुष्ट्रीणामीषत्सलवणं लघु ।
<>शस्तं वातकफानाह क्रिमिशोफोदरार्शसाम् ॥
<>बल्यं स्थैर्य्यकरं सर्व्वमुष्णञ्चैकशफं पयः ।
<>साम्लं सलवणं रूक्षं शाखावातहरं लघु ॥
<>छागं कषायमधुरं शीतं ग्राहि पयो लघु ।
<>रक्तपित्तातिसारघ्नं क्षयकाशज्वरापहम् ॥
<>हिक्काश्वासकरन्तूष्णं पित्तश्लेष्मलमाविकम् ।
<>हस्तिनीनां पयो बल्यं गुरु स्थैर्य्यकरं परम् ॥
<>जीवनं बृंहणं साङ्ख्यं स्नेहनं मानुषं पयः ।
<>लावणं रक्तपित्ते च तर्पणञ्चाक्षिशूलिनाम्” ॥
<>इति च तत्र सूत्रस्थाने २७ अध्याये ॥
<>“सर्व्वप्राणभृतां तस्मात् सात्म्यं क्षीरमिहोच्यते” ॥
<P>तत्र सर्व्वमेव क्षीरं प्राणिनामप्रतिषिद्धं जाति-
<>सात्म्यात् । वातपित्तशोणितमानसविकारेष्व-
<>विरुद्धम् । जीर्णज्वर-कास-श्वास-शोष-क्षय-गुल्मो-
<>न्मादोदर-मूर्च्छा-भ्रम-मद-दाह-पिपासा-हृद्वस्ति
<>पाण्डरोग-ग्रहणीदोषार्शःशूलोदावर्त्तातिसारप्र-
<>वाहिकायोनिरोग-गर्भास्राव-रक्तपित्तश्रमक्लमहरं
<>पाप्मापहम् बल्यं वृष्यं वाजीकरणं रसायनं मेध्यं
<>सन्धानं स्थापनं वयःस्थापनमायुष्यं जीवनं बृंहणं
<>वमनं विरेचनञ्च तुल्यगुणत्वाच्चौजसो वर्द्धनमिति
<>बालवृद्धक्षतक्षीणानां क्षुद्व्यवायव्यायामकर्शिता-
<>नाञ्च पथ्यतमम् ।
<>“गोक्षीरमनभिष्यन्दि स्निग्धं गुरु रसायनम् ।
<>रक्तपित्तहरं शीतं मधुरं रसपाकयोः ॥
<>जीवनीयं यथावातपित्तघ्नं परमं स्मृतम् ।
<>गव्यतुल्यगुणन्त्वाजं विशेषाच्छोषिणां हितम् ॥
<>दीपनं लघु संग्राहि श्वासकासास्रपित्तनुत् ।
<>अजानामल्पकायत्वात् कटुतिक्तनिषेवणात् ॥
<>नात्यम्बुपानाद्व्यायामात् सर्व्वव्याधिहरं पयः ।
<>रूक्षोष्णं लवणं किञ्चिदौष्ट्रं स्वादुरसं लघु ॥
<>शोफगुल्मोदरार्शोघ्नं क्रिमिकुष्ठविषापहम् ।
<>आविकं मधुरं स्निग्धं गुरु पित्तकफावहम् ॥
<>पथ्यं केवलवातेषु कासे चानिलसम्भवे ।
<>महाभिष्यन्दि मधुरं माहिषं वह्निनाशनम् ॥
<>निद्राकरं शीतकरं गव्यात्स्निग्धतरं गुरु ।
<>उष्णञ्चैकशफं बल्यं शाखावातहरं पयः ॥
<>मधुराम्लरसं रूक्षं लवणानुरसं लघु ।
<>नार्य्यास्तु मधुरं स्तन्यं कषायानुरसं हिमम् ॥
<>नस्याश्चोतनयोः पथ्यं जीवनं लघु दीपनम् ।
<>हस्तिन्या मधुरं वृष्यं कषायानुरसं गुरु ॥
<>स्निग्धं स्थैर्य्यकरं शीतं चक्षुष्यं बलवद्धनम् ।
<>प्रायः प्राभातिकं क्षीरं गुरु विष्टम्भि शीतलम् ॥
<>रात्रौ सोमगुणत्वाच्च व्यायामाभावतस्तथा ।
<>दिवाकराभितप्तानां व्यायामानिलसेवनात् ॥
<>वातानुलोमिश्र्यन्तिघ्नं चक्षुष्यञ्चापराह्निकम् ।
<>पयोऽभिष्यन्दिगुर्व्वामं प्रायशः परिकीर्त्तितम् ॥
<>तदेवोक्तं लघुतरमनभिष्यन्दि वैशृतम् ।
[Page2-236-a+ 52]
<>वर्ज्जयित्वा स्त्रियाः स्तन्यमाममेव हि तद्धितम् ॥
<>धारोष्णं गुणवत् क्षीरं विपरीतमतोऽन्यथा ।
<>तदेवातिशृतं सर्व्वं गुरु बृंहणमुच्यते ॥
<>अनिष्टगन्धमम्लञ्च विवर्णं विरसञ्च यत् ।
<>वर्ज्यं सलवणं क्षीरं यच्च विग्रथितं भवेत् ॥
<>इति क्षीरवर्गः ॥
<>इति सूत्रस्थाने पञ्चचत्वारिंशत्तमे ऽध्याये सुश्रुते-
<>नोक्तम् ॥ * ॥)
<>दुग्धधारास्नानफलम् । यथा, वराहपुराणे ।
<>“धेनुस्तनाद्विनिष्क्रान्तां धारां क्षीरस्य यो नरः ।
<>शिरसा प्रति गृह्णाति स पापेभ्यः प्रमुच्यते” ॥
<>क्षीरेण विष्णोः स्नाने फलम् । यथा, --
<>“येषु क्षीरवहा नद्यो ह्रदाः पायसकर्दमाः ।
<>तान् लोकान् पुरुषा यान्ति क्षीरस्नापनका हरेः ॥
<>आह्लादं निर्वृतिं स्वाग्यं आरोग्यं चानुरूपताम् ।
<>सप्तजन्मस्ववाप्नोति क्षीरस्नानपरो हरेः ॥
<>दध्यादीनां विकाराणां क्षीरतः सम्भवा यथा ।
<>तथैवाशेषकामानां क्षीरस्नपनमुत्तमम् ॥
<>यथा च विमलं क्षीरं यथा निर्वृतिकारकम् ।
<>तथास्य विमलं ज्ञानं भविष्यति फलप्रदम् ॥
<>ग्रहानुकूलतां पुष्टिं प्रियत्वञ्चाखिले जने ।
<>करोति भगवान् विष्णुः क्षीरस्नपनतोषितः ॥
<>सर्व्वोऽस्य स्निग्धतामेति दृष्टमात्रे प्रसीदति ।
<>शृतक्षीरेण देवेशे स्नापिते मधुसूदने” ॥
<>इत्याद्ये वह्निपुराणे क्रियायोगनामाध्यायः ॥ * ॥
<>क्षीरपाकविधिर्यथा, --
<>“क्षीरमष्टगुणं द्रव्यात् क्षीरान्नीरं चतुर्गुणम् ।
<>क्षीरावशेषं तत्पीतं शूलमामोद्भवं जयेत्” ॥
<>इति भावप्रकाशः ॥ सरलद्रवः । इति शब्द-
<>रत्नावली ॥ (यथा, रामायणे । २ । ५२ । ६९ ।
<>“जटाः कृत्वा गमिष्यामि न्यग्रोधक्षीरमानय ।
<>तत्क्षीरं राजपुत्त्राय गुहः क्षिप्रमुपाहरत्” ॥)
<LEND>
