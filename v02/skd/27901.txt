<L>27901<pc>3-771<k1>मृत्तिका<k2>मृत्तिका
मृत्तिका¦, स्त्री, (मृदेव इति । मृद् + “मृदस्तिकन् ।”
<>५ । ४ । ३९ । इति स्वार्थे तिकन् । स्त्रियां टाप् ।)
<>तुवरी । इति राजनिर्घण्टः ॥ मृत् । इत्य-
<>मरः । २ । १ । ४ ॥ माटी । इति माषा ।
<>तत्पर्य्यायः । मृदा २ मृत्तिः ३ । इति भरतः ॥
<>(अस्या भक्षणात् पाण्डुरोगोत्पत्तिः । तद्यथा,
<>“मृत्तिकादनशीलस्य कुप्यत्यन्यतमो मलः ॥
<>कषाया मारुतं पित्तं उषरा मधुरा कफम् ॥”
<>इति माधवकरसंगृहीतरुग्विनिश्चये पाण्डु-
<>रोगाधिकारे । अन्यत् मृत्शब्दे द्रष्टव्यम् ।)
<>स्नानकाले मृत्तिकालेपनविधिर्यथा, --
<>“मृदा प्रक्षाल्य लिङ्गन्तु द्बाभ्यां नाभेस्तथोपरि ।
<>अधश्च तिसृभिः कायं षड्भिः पादौ तथैव च ॥
<>कटिञ्च तिसृभिश्चापि हस्तयोर्द्विश्च मृत्तिकाः ।
<>प्रक्षाल्य कायं हस्तौ च द्विराचम्य यथाविधि ।
<>ततः संमार्जनं कृत्वा मृदमेवाभिमन्त्रयेत् ॥
<>अश्वक्रान्ते रथक्रान्ते विष्णुक्रान्ते वसुन्धरे ! ।
<>उद्धृतासि वराहेण कृष्णेनामितबाहुना ॥
<>मृत्तिके हर मे पापं यन्मया पूर्व्वसञ्चितम् ।
<>मृत्तिके ब्रह्मदत्तासि प्रजया च धनेन च ॥
<>मृत्तिके त्वाञ्च गृह्णामि काश्यपेनाभिमन्त्रिताम् ।
<>मृत्तिके जहि मे पापं यन्मया दुष्कृतं कृतम् ।
<>त्वया हृतेन पापेन ब्रह्मलोकं व्रजाम्यहम् ॥”
<>इति वह्निपुराणम् ॥ * ॥
<>शौचार्थमृत्तिकाग्रहणविधिर्यथा, --
<>“आहृत्य मृत्तिकां कूलाल्लेपगन्धापकर्षणम् ।
<>कुर्य्यादतन्द्रितः शौचं विशुद्धैरुद्धृतोदकैः ॥
<>नाहरेत् मृत्तिकां विप्रः पांशुलान्न च कर्द्द-
<>मात् ।
[Page3-771-b+ 52]
<>न मार्गान्नोषराद्देशाच्छौचशिष्टां परस्य च ॥
<>न देवायतनात् कूपात् गेहान्न च जलात्तथा ।
<>उपस्पृशेत्ततो नित्यं पूर्व्वोक्तेन विधानतः ॥”
<>इति कौर्म्मे उपविभागे १२ अध्यायः ॥
<>तस्याः परीक्षा मन्दिरशब्दे द्रष्टव्याः ॥
<LEND>
