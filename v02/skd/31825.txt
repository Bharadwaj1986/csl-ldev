<L>31825<pc>4-324<k1>वाञ्छा<k2>वाञ्छा
वाञ्छा¦, स्त्री (वाञ्छनमिति । वाछि इच्छायाम् ।
<>गुरोश्चेत्यः । टाप् ।) आत्मवृत्तिगुणविशेषः ।
<>सा च द्विविधा यथा । उपायविषयिणी फल-
<>विषयिणी वा । फलं सुखं दुःखाभावश्च । तत्र
<>फलेच्छां प्रति फलज्ञानं कारणम् । उपायेच्छां
<>प्रति इष्टसाधनताज्ञानं कारणम् । इति
<>सिद्धान्तमुक्तावली ॥ तत्पर्य्यायः । इच्छा २
<>काङ्क्षा ३ स्पृहा ४ ईहा ५ तृट् ६ लिप्सा ७
<>मनोरथः ८ कामः ९ अभिलाषः १० तर्षः ११ ।
<>इत्यमरः । १ । ७ । २७ ॥ आकाङ्क्षा १२ कान्तिः १३
<>अग्रचयः १४ दोहदः १५ आभिलाषः १६ ।
<>इति शब्दरत्नावली ॥ रुक् १७ रुचिः १८
<>मतिः १८ दोहलम् २० छन्दः २१ । इति
<>जटाधरः ॥ (यथा, कथासरित्सागरे । ११ । २७ ।
<>“सन्दिदेश च यद्यस्ति वाञ्छा मच्छिष्यतां प्रति ।
<>त्वत्पुत्र्यास्तदिहैवैषा भवता प्रेष्यतामिति ॥”)
<LEND>
