<L>18272<pc>2-822<k1>नद्युत्सृष्टः<k2>नद्युत्सृष्टः
नद्युत्सृष्टः¦, त्रि, (नद्या उत्सृष्टः ।) नदीकर्त्तृक-
त्यक्तवस्तु । तद्रूपभूखण्डस्य चर इति चडा
इति च भाषा ॥ नद्युत्सृष्टा भूमिस्तु यस्याघि-
कारे जाता तस्यैव भवति । यथा, --
“नद्युत्सृष्टा राजदत्ता यस्य तस्यैव सा मही ।
अन्यथा न भवेल्लाभो नराणां राजदैविकः ॥
क्षयोदयौ जीवनञ्च दैवराजवशान्नृणाम् ।
तस्मात् सर्व्वेषु कार्य्येषु तत्कृतं न विचालयेत् ॥”
इति विवादचिन्तामणिविवादरत्नाकरवीर-
मित्रोदयप्रभृतिग्रन्थधृतवचनम् ॥
<LEND>
