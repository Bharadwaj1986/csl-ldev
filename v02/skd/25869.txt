<L>25869<pc>3-584<k1>मत्स्योदरी<k2>मत्स्योदरी
मत्स्योदरी¦, स्त्री, (मत्स्यस्य उदरं उत्पत्तिस्थानं
<>यस्याः । मत्स्यगर्भे जातत्वादस्यास्तथात्वम् ।)
<>सत्यवती सा च व्यासमाता । इति जटाधरः ॥
<>(यथा देवीभागवते । २ । १ । ३८ ।
<>“कालिका वसुना दत्ता तरसा जालजीविने ।
<>नाम्ना कालीति विख्याता तथा मत्स्यो-
<>दरीति च ॥”)
<>(मत्स्या उदरे गर्भे यस्याः ।) काशीस्थतीर्थ-
<>विशेषः ॥ यथा, --
<>“कैलासाद्रेः समायाताः सप्तकोटिमिताः प्रभो ! ।
<>दुर्गाणि तैः कृतानीह सप्तस्वर्गसमानि च ॥
<>सद्वाराणि सयन्त्राणि कवाटविकटानि च ।
[Page3-584-c+ 52]
<>कोटिकोटिभटान्यानि सर्व्वर्द्धिसहितान्यपि ॥
<>ततः शैलं महादुर्गं तैः काशीपरितः कृतम् ।
<>परिखा निकृतालिन्दा मत्स्योदर्य्या जलाविला ॥
<>मत्स्योदरी द्विधा जाता बहिरन्तश्चरा पुनः ।
<>तस्य तीर्थं महत् ख्यातं मिलितं गाङ्गवारिणि ॥
<>यदा संहारमार्गेण गङ्गाम्भः प्रसरेदिह
<>तदा मत्स्योदरीतीर्थं लभ्यते पुण्यगौरवात् ॥
<>सूर्य्याचन्द्रमसोः पर्व्व तदा कोटिगुणं शतम् ।
<>सर्व्वपर्व्वाणि तत्रैव सर्व्वतीर्थानि तत्र वै ।
<>तत्रैव सर्व्वलिङ्गानि गङ्गा मत्स्योदरी यतः ॥
<>मत्स्योदर्य्याञ्च ये स्नाता यत्र कुत्रापि मानवाः ।
<>कृतपिण्डप्रदानास्ते न मातुरुदरेशयाः ॥
<>अविमुक्तमिदं क्षेत्रं मत्स्याकारत्वमाप्नुयात् ।
<>परितः स्वर्धुनीवारि संसारे परिवीक्षते ॥
<>मत्स्योदर्य्यां कृतस्नाना ये नरास्ते नरोत्तमाः ।
<>कृत्वापि बहुपापानि नेक्षन्ते भास्करेः पुरीम् ॥
<>किं स्नात्वा बहुतीर्थेषु किं तप्त्वा दुष्करं तपः ।
<>यदि मत्स्योदरीं स्नाताः कुतो गर्भभयं ततः ॥
<>यत्र यत्र हि लिङ्गानि नृदेवर्षिकृतान्यपि ।
<>तत्र मत्स्योदरीं प्राप्य सुस्नातो मोक्षभाजनम् ॥
<>सन्ति तीर्थान्यनेकानि भूर्भूवःस्वर्गतान्यपि ।
<>न समानि परं तानि कोट्यंशेनापि निश्चितम् ॥
<>इत्थं तीर्थं कृतं तेन विभो ! कैलासवासिना ।
<>गणाधिपेन सुमहत् सुमहोदरकर्म्मणा ॥”
<>इति काशीखण्डे ६९ अध्यायः ॥
<LEND>
