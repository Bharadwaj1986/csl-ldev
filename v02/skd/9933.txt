<L>9933<pc>2-271<k1>खञ्जः<k2>खञ्जः
खञ्जः¦, त्रि, (खजि गतिवैकल्ये + अच् ।) विकल-
गतिः । खोँडा इति भाषा ॥ यथा, मनुः । ३ । २४२ ।
“खञ्जो वा यदि वा काणो दातुः प्रेष्योऽपि वा
भवेत ॥”)
तत्पर्य्यायः । खोडः २ । इत्यमरः । २ । ६ । ४९ ।
खोलः ३ । इति शब्दरत्नावली ॥ खोरः ४
खञ्जकः ५ । इति हेमचन्द्रः ॥ खोटः ६ । इति
खोडधात्वर्थदर्शनात् ॥ तस्य लक्षणं यथाह
माधवकरः ।
“वायुः कट्याश्रितः सक्थ्नः कण्डरामाक्षिपेद्यदा ।
खञ्जस्तदा भवेज्जन्तुः पङ्गुसक्य्नोर्द्वयोर्वधात् ॥”
<LEND>
