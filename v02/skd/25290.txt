<L>25290<pc>3-534<k1>भूमिः<k2>भूमिः
भूमिः¦, स्त्री, (भवन्ति भूतान्यस्यामिति । भू +
<>“भुवः कित् ।” उणा० ४ । ४५ । इति मिः ।
<>स च कित् ।) पृथिवी । स्थानमात्रम् । इति
<>मेदिनी । मे, २२ ॥ (यथास्या पर्य्यायः ।
<>“भूर्भूमिः पृथिवी पृथ्वी मेदिनी वसुधावनिः ।
<>क्षितिरुर्व्वी मही क्षौणी क्ष्मा धरा कुर्वसुन्धरा ॥”
<>इति वैद्यकरत्नमालायाम् ॥)
<>जिह्वा । इति संक्षिप्तसारोणादिवृत्तिः ॥
<>योगिनामवस्थाविशेषः । यथा, --
<>“निरुद्धे चेतसि पुरा सविकल्पसमाधिना ।
<>निर्विकल्पसमाधिस्तु भवेदत्र त्रिभूमिकः ॥
<>व्युत्तिष्ठते स्वतस्त्वाद्ये द्वितीये परबोधितः ।
<>अन्ते व्युत्तिष्ठते नैव सदा भवति तन्मयः ॥
<>एवं प्राग्भूमिसिद्धावप्युत्तरोत्तरभूमये ।
<>विधेया भगवद्भक्तिस्तां विना सा न सिध्यति ॥”
<>इति गीतागूढार्थदीपिकायां मधुसूदनसरस्वती ॥
<>भूमेः पर्य्यायादयः पृथिवीशब्दे द्रष्टव्याः ।
<>अस्या गुणाः ।
<>“भूमेः स्थैर्य्यं गुरुत्वञ्च काठिन्यं प्रसवार्थता ।
<>गन्धो गुरुत्वं शक्तिश्च संघातः स्थापना धृतिः ॥”
<>इति महाभारते मोक्षधर्म्मः ॥
<>अस्यार्थः । स्थैर्य्यमचाञ्चल्यम् १ । गुरुत्वं पतन-
<>प्रतियोगी गुणः २ । काठिन्यम् ३ । प्रसवार्थता
<>धान्याद्युत्पत्तिस्तदर्थता ४ । गन्धः ५ । गुरुत्वं
<>पिण्डपुष्टिः ६ । शक्तिः गन्धग्रहणसामर्थ्यम् ७ ।
<>संघातः श्लिष्टावयवत्वम् ८ । स्थापना मनुष्या-
<>द्याश्रयम् ९ । धृतिः पाञ्चभौतिके मनसि यो
<>धृत्यंशः । इति तट्टीका ॥ * ॥
<>भूमिदानमाहात्म्यम् यथा, --
<>“सर्व्वेषामेव दानानां भूमिदानमनुत्तमम् ।
<>यो ददाति महीं राजन् ! विप्रायाकिञ्चनायवै ॥
<>अङ्गुष्ठमात्रमथवा स भवेत् पृथिवीपतिः ।
<>न भूमिदानसदृशं पवित्रमिह विद्यते ॥
<>भूमिं यः प्रतिगृह्णाति भूमिं यश्च प्रयच्छति ।
<>उभौ तौ पुण्यमापन्नौ नियतं खर्गगामिनौ ॥
<>यत्किञ्चिद्भूमिदानन्तु सर्व्वदानोत्तमोत्तमम् ।
<>महीपते ! नरः कोऽपि भूमिदो भूमिमाप्नुयात् ॥
<>भूमिदानसमं दानं नास्त्यत्र पृथिवीतले ।
[Page3-534-b+ 52]
<>तस्मादल्पमलञ्चैव भुक्तिमुक्तिसुखप्रदम् ॥
<>यथा तथा प्रकारेण भूमिदाता तु भूमिपः ।
<>सुखी स्यात् सर्व्वकालेषु चान्ते स्वर्गमवाप्नुयात् ॥
<>बृहदल्पतरं वापि भूमिदानं महत्तमम् ।
<>यः कश्चिद्ब्राह्मणे दत्त्वा भवतीह महीपतिः ॥
<>सर्व्वथा सर्व्वदा देया धरित्री ब्राह्मणस्य तु ।
<>प्राणान्तेनैव न क्वापि हरणीया जनैरपि ॥
<>कृत्वा खातादिकं कर्म्म विप्रभूमिं नरो बलात् ।
<>करोति यदि राजेन्द्र ! तत् सर्व्वं निष्फलं भवेत् ॥
<>ब्राह्मणाद्दानग्रहणं विनानुज्ञाञ्च पार्थिव ! ।
<>तथा तत्परितोषञ्च तत्तन्मूल्यादिकं विना ॥
<>विप्रभूमौ भूसुरोऽपि दैवं पैत्रं तथाध्वरम् ।
<>हरिसद्म तथारामप्रासादमण्डपं गृहम् ॥
<>खातादिखननं सेतुबन्धनं भवनं गवाम् ।
<>सधान्यफलमूलादिशाकादिक्षेत्रमेव च ॥
<>पञ्चाम्रवपनं पुष्पोद्यानं वृक्षादिरोपणम् ।
<>सवटाश्वत्थतुलसीधात्रीविल्वादिरोपणम् ॥
<>नित्यं नैमित्तिकं काम्यं स्नानसन्ध्यादिकं तथा ।
<>पञ्चयज्ञं तथेष्टार्च्चादिकमेतत्तु चापरम् ॥
<>श्रीकृष्णसेवनं भक्तभक्तिषोडशपूर्व्वकम् ।
<>का कथा वेतरेषान्तु न कुर्य्यात् पारमार्थिकः ॥
<>यः कर्म्मफलकामेप्सुर्न करोत्यत्र कर्म्म च ।
<>कुरुते मत्ततामोहादज्ञानाद्वा भ्रमादितः ।
<>नृपते ! कुर्व्वतामेतत् सर्व्वं स्यान्निष्फलं ध्रुवम् ॥
<>यद्भू मिरथवा तस्य संपूर्णं फलमेव च ।
<>अतो लोके हि धर्म्मात्मा ज्ञानी च सर्व्वधर्म्म-
<>वित् ॥
<>विवेकी धर्म्मशास्त्रज्ञः पुराणागमवेदवित् ।
<>वेदान्तज्ञो मुनिः साधुः कार्ष्णादिर्वा महीपते ! ।
<>न कुर्य्याद्भू मिहरणं ब्राह्मणीहरकल्मषम् ॥”
<>इति पाद्मोत्तरखण्डे ४९ अध्यायः ॥ * ॥
<>अपि च । बृहस्पतिः ।
<>“षष्टिं वर्षसहस्राणि स्वर्गे तिष्ठति भूमिदः ।
<>उच्छेत्ता चानुमन्ता च तावन्ति नरके वसेत् ॥
<>तथा ।
<>भूमिं दत्त्वा तु यः पत्रं कुर्य्याच्चन्द्रार्ककालिकम् ।
<>अनाच्छेद्यमनाहार्य्यं दानलेख्यन्तु तद्बिदुः ॥
<>महाभारते ।
<>अपि पापकृतो राज्ञः प्रतिगृह्णन्ति साधवः ।
<>पृथिवीं नान्यदिच्छन्ति पावनीं जननीं यथा ॥
<>नामास्याः प्रियदत्तेति गुह्यं देव्याः सनातनम् ।
<>दाने वाप्यथवादाने नामास्याः परमं प्रियम् ॥”
<>दानादानकाले यत् प्रियदत्ता नामास्याः परमं
<>प्रियमित्युक्तं तेन प्रियदत्तामित्युच्चार्य्य दातव्या
<>प्रतिग्रहीतव्या च । भूमेः पूजायां दानवाक्ये च
<>प्रियदत्तेति विशेषणम् । भूमिर्विष्णुदेवताका ।
<>षष्टिवर्षसहस्रावच्छिन्नस्वर्गवासः फलम् । प्रति-
<>ग्रहे तद्भूमेः प्रदक्षिणमात्रम् । भूमेरसन्निधाने
<>तामुद्दिश्य प्रदक्षिणम् । इति शुद्धितत्त्वम् ॥ * ॥
<>आर्द्राद्यपादगे रवौ भूमी रजोयुक्ता भवति
<>तत्काले पाठादिनिषेधो यथा ज्योतिषे ।
<>“रजोयुक् क्ष्माम्बु वाची च रौद्राद्यपादगे रवौ ।
[Page3-534-c+ 52]
<>तस्यां पाठो बीजवापो नाहिभीर्दुग्धपानतः ॥
<>रजोयुक् क्ष्मा ऋतुमती पृथ्वी । ज्योतिषे ।
<>यस्मिन् वारे सहस्रांशुर्यत्काले मिथुनं व्रजेत् ।
<>अम्बु वाची भवेन्नित्यं पुनस्तत्कालवारयोः ॥”
<>मत्स्यसूक्ते ।
<>“धरण्यामृतुमत्याञ्च भूमिकम्पे तथैव च ।
<>अन्तरागमने चैव विद्यां नैव पठेद्बुधः ॥”
<>इति तिथ्यादितत्त्वम् ॥ * ॥
<>“न स्वाध्यायं वषट्कारं न देवपितृपूजनम् ।
<>हलानां योजनञ्चैव बीजानां वपनं तथा ।
<>दिनत्रयं न कुर्व्वीत यावत् पृथ्वी रजस्वला ॥
<>यतिनो व्रतिनश्चैव विधवा च द्बिजस्तथा ।
<>अम्बुवाचीदिनेनैव पाकं कृत्वा न भक्षयेत् ॥
<>स्वपाकं परपाकं वा अम्बुवाचीदिने तथा ।
<>भक्षणं नैव कुर्वीत चाण्डालान्नसमं स्मृतम् ॥”
<>इति राजमार्त्तण्डः ॥
<>अशुद्धां भूमिमाह देवलः ।
<>‘सा अमेध्या मलिना दुष्टा एतत्त्रितयान्यतमा
<>भवति ।’ अत्रामेध्या यथा, --
<>“प्रसूते गर्भिणी यत्र म्रियते यत्र मानुषः ।
<>चाण्डालैरुषितं यत्र यत्र विन्यस्यते शवः ॥
<>विण्मूत्रोपहतं यत्तु कुणपो यत्र दृश्यते ।
<>एवं कश्मलभूयिष्ठा भूरमेध्येति लक्ष्यते ॥”
<>कुणपः शवः । दुष्टा यथा, --
<>“कृमिकीटपदक्षेपैर्द्दूषिता यत्र मेदिनी ।
<>द्रप्सापकर्षर्णेः क्षिप्तैर्वान्तैश्च दुष्टतां व्रजेत् ॥”
<>द्रप्सा घनीभूतश्लेष्मा । मलिना यथा, --
<>“नखदन्ततनूजत्वक्तुषपांशुरजोमलैः ।
<>भस्मपङ्कतृणैर्वापि प्रच्छन्ना मलिना भवेत् ॥
<>तासाञ्च शुद्धिमाह ।
<>“दहनं खननं भूमेरुपलेपनवापने ।
<>पर्य्यन्यवर्षणञ्चैव शौचं पञ्चविधं स्मृतम् ॥”
<>वापनं मृदन्तरेण पूरणम् । अत्रामेध्याया-
<>श्चतुष्कं पञ्चकं वा । दुष्टायाः द्विकं त्रिकं वा ।
<>मलिनायाः दहनादीनामेकधा शोधनमाह
<>देवलः ।
<>“पञ्चधा वा चतुर्द्धा वा भूरमेध्या विशुध्यति ।
<>द्विधा दुष्टा त्रिधा वापि शुध्यते मलिनैकधा ॥”
<>अन्यपञ्चप्रकारमाह मनुः ।
<>“सम्मार्जनेनाञ्जनेन सेकेनोल्लेखनेन च ।
<>गवाञ्च परिवासेन भूमिः शुद्ध्यति पञ्चधा ॥”
<>सम्मार्जनं तृणाद्यपनयनम् । अञ्जनं गोमये-
<>नोपलेपनम् । सेको जलेन प्रक्षालनम् । उल्लि-
<>खनं तक्षणम् । परिवासो गवोपस्थापनम्
<>अत्र सेकपरिवासयोर्निर्लेपस्थापनविषयत्वम्
<>अन्येषाममेध्यलिप्तविषयत्वम् । ब्रह्मपुराणे ।
<>“ग्रामाद्दण्डशतं त्यक्त्वा नगराच्च चतुर्गुणम् ।
<>भूमेः सर्व्वत्र शुद्धिः स्याद्यत्र लोको न विद्यते ॥”
<>दण्डं चतुर्हस्तः । नगरं महाग्रामः । इति
<>गोपालपञ्चाननकृतशुद्धिनिर्णयः ॥ * ॥ भूमौ वर्ण-
<>लेस्वनादिनिषेधो यथा, --
<>“न भूभौ विलिखेद्वर्णं मन्त्रं न पुस्तके लिखेत् ।
[Page3-535-a+ 52]
<>न मुक्त्वा पुस्तकं स्थाप्यं न मुक्तमाहरेत्तु तत् ॥
<>भूकम्पे ग्रहणे चैव अक्षरं वाथ पुस्तकम् ।
<>भूमौ तिष्ठति देवेशि ! जन्मजन्मसु मूर्खता ।
<>तदा भवति देवेशि ! तस्मात्तत् परिवर्जयेत् ॥”
<>इति योगिनीतन्त्रे तृतीयभागे ७ पटलः ॥
<LEND>
