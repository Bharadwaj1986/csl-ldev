<L>34395<pc>4-534<k1>व्यवसायी<k2>व्यवसायी
व्यवसायी¦, [न्] त्रि, (व्यवसायोऽस्यास्तीति ।
इनिः ।) व्यवसायविशिष्टः । बाणिज्यकारकः ।
यथा, --
“कोऽतिभारः समर्थानां किं दूरं व्यवसायिनाम् ।
को विदेशः सविद्यानां कःपरः प्रियवादिनाम् ॥”
इति चाणक्यशतकम् ॥
अनुष्ठाता । यथा, --
“अज्ञेभ्यो ग्रन्थिनः श्रेष्ठा ग्रन्थिभ्यो धारिणो
वराः ।
धारिभ्यो ज्ञानिनः श्रेष्ठा ज्ञानिभ्यो व्यव-
सायिनः ॥”
इति मानवे १२ अध्यायः ॥
अज्ञेभ्य इति । उभयोः प्रशस्यत्वे सति अन्य-
तरस्यातिशयवि क्षया श्रेष्ठतेतीष्टिनोबिधाना-
दीषदध्ययना अज्ञाः तेभ्यः समग्रग्रन्थाध्येतारः
श्रेष्ठाः । तेभ्योऽधीतग्रन्थधारणसमर्थाः श्रेष्ठाः ।
तेन ग्रन्थिनः पथितविस्मृतग्रन्था बोद्धव्याः ।
धारिभ्योऽधीतग्रन्थार्थज्ञाः प्रकृष्टाः । तेभ्यो-
ऽनुष्ठातारः । इति तट्टीकायां कुल्लूकभट्टः ॥
<LEND>
