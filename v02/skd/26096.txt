<L>26096<pc>3-602<k1>मधूकः<k2>मधूकः
मधूकः¦, पुं, (मह्यते मन्यते वेति । मह् + मन् वा
<>+ “उलूकादयश्च ।” उणा ० ४ । ४१ । इति
<>ऊकप्रत्ययो निपातितश्च ।) वृक्षविशेषः ।
<>महुल इति मौल इति महुया इति च भाषा ॥
<>तत्पर्य्यायः । गुडपुष्पः २ मधुद्रुमः ३ वान-
<>प्रस्थः ४ मधुष्ठीलः ५ । इत्यमरः । २ । ४ । २८ ॥
<>मधुकः ६ मधुः ७ मधुपुष्पः ८ । इति शब्द-
<>रत्नावली ॥ मधुस्रवः ९ । इति जटाधरः ॥
<>मधुवृक्षः १० रोधपुष्पः ११ माधवः १२ ।
<>(यथा, महाभारते । १५ । २५ । ११ ।
<>“चित्राङ्गदा चैव नरेन्द्रकन्या
<>यैषा सवर्णाग्र्यमधूकपुष्पैः ॥”)
<>अस्य गुणाः । मधुरत्वम् । शीतत्वम् । पित्त-
<>दाहश्रमापहत्वम् । वातलत्वम् । जन्तुदोषघ्न-
<>त्वम् । वीर्य्यपुष्टिविवर्द्धनत्वञ्च । अस्य पुष्पगुणाः ।
<>मधुरत्वम् । हृद्यत्वम् । हिमत्वम् । पित्त-
<>विदाहकारित्वञ्च । अस्य फलगुणाः । वाता-
<>मयपित्तनाशित्वम् । ज्ञेयं मधूकद्वयमेवमेतत् ।
<>इति राजनिर्घण्टः ॥ अपि च ।
<>“मधूकपुष्पं मधुरं शीतलं गुरु बृंहणम् ।
<>बलशुक्रकरं प्रोक्तं वातपित्तविनाशनम् ॥
<>फलं शीतं गुरु स्वादु शुक्रलं वातपित्तनुत् ।
<>अहृद्यं हन्ति तृष्णास्रदाहश्वासक्षत-
<>क्षयान् ॥”
<>इति भावप्रकाशः ॥
<>अपरञ्च ।
<>“मधूकपुष्पञ्चाहृद्यं तर्पणं बृंहणं परम् ।
<>मधूकस्य फलं पक्वं वातपित्तप्रणाशनम् ॥”
<>तन्मज्जगुणास्तत्फलगुणवत् । यथा, --
<>“यस्य यस्य फलस्यैव वीर्य्यं भवति यादृशम् ।
<>तस्य तस्यैव वीर्य्येण मज्जानमभिनिर्द्दिशेत् ॥”
<>तस्य त्वग्गुणाः ।
<>“मधूकं रक्तपित्तघ्नं व्रणशोधनरोपणम् ॥”
<>इति राजवल्लभः ॥
<LEND>
