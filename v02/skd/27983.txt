<L>27983<pc>3-776<k1>मेघः<k2>मेघः
मेघः¦, पुं, (मेहतीति । मिह् + अच् । “न्यङ्क्वा-
<>दीनाञ्च ।” ७ । ३ । ५३ । इति कुत्वम् ।)
<>मुस्तकः । राक्षसः । इति शब्दरत्नावली ॥
<>स्वनामख्यातद्रव्यपदार्थः । मेहति सिञ्चति
<>यः । तत्पर्य्यायः । अब्भ्रम् २ वारिवाहः ३
<>स्तनयित्नुः ४ वलाहकः ५ धाराधरः ६ जल-
<>धरः ७ तडित्वान् ८ वारिदः ९ अम्बुभृत्
<>१० घनः ११ जीमूतः १२ मुदिरः १३ जलमुक्
<>१४ धूमयोनिः १५ । इत्यमरः । १ । ३ । ७ ॥
<>अभ्रम् १६ पयोधरः १७ अम्भोधरः १८
<>व्योमधूमः १९ घनाघनः २० वायुदारुः २१
<>नभश्चरः २२ कन्धरः २३ कन्धः २४ नीरदः २५
<>गगनध्वजः २६ वारिमुक् २७ वार्मुक् २८
<>वनमुक् २९ अब्दः ३० पर्ज्जन्यः ३१ नभोगजः
<>३२ मदयित्नुः ३३ कदः ३४ कन्दः ३५ गवेडुः
<>३६ गदामरः ३७ खतमालः ३८ वातरथः ३९
<>श्वेतनीलः ४० नागः ४१ जलकरङ्कः ४२
<>पेचकः ४३ भेकः ४४ दर्दुरः ४५ । इति शब्द-
<>रत्नावली ॥ अम्बुदः ४६ तोयदः ४७ अम्बुवाहः
<>४८ । इति रत्नमाला ॥ पाथोदः ४९ गदाम्बरः
<>५० गाडवः ५१ वारिमसिः ५२ । इति त्रिकाण्ड-
<>शेषः ॥ तद्वैदिकपर्य्यायाः । अद्रिः १ ग्रावा २
<>गोत्रः ३ बलः ४ अश्नः ५ पुरुभोजाः ६ वलि-
<>शानः ७ अश्मा ८ पर्व्वतः ९ गिरिः १० व्रजः
<>११ चरुः १२ वराहः १३ शम्बरः १४ रौहिणः
<>१५ रैवतः १६ फलिगः १७ उपरः १८ उपलः
<>१९ चममः २० अहिः २१ अभ्रम् २२ वलाहकः
<>२३ मेवः २४ दृतिः २५ ओदनः २६ वृषन्धिः
<>२७ वृत्रः २८ असुरः २९ कोशः ३० । इति
<>त्रिंशन्मेघनामानि । इति वेदनिघण्टौ । १ । १० ॥
<>(यथा, उत्तररामचरिते । २ ।
[Page3-776-b+ 52]
<>“मेघमालेव यश्चायमारादपि विभाव्यते ॥”)
<>मेघनायका यथा, --
<>“त्रियुते शाकवर्षे तु चतुर्भिः शोधिते क्रमात् ।
<>आवर्त्तं विद्धि सम्बर्त्तं पुष्करं द्रोणमम्बुदम् ॥”
<>एषां फलानि ।
<>“आवर्त्तो निर्जलो मेघः सम्बर्त्तश्च बहूदकः ।
<>पुष्करो दुष्करजलो द्रोणः शस्यप्रपूरकः ॥”
<>इति ज्योतिस्तत्त्वम् ॥ * ॥
<>त्रेतायुगे तस्योत्पत्तिर्यथा, --
<>“अपां सिद्धे प्रतिगते तदा मेघाम्बुना तु वै ।
<>मेधेभ्यस्तनयित्नुभ्यः प्रवृत्तं वृष्टिसर्ज्जनम् ॥
<>सकृदेव तया वृष्ट्या संपृक्ते पृथिवीतले ।
<>प्रादुरासंस्तदा तासां वृक्षा वै गृहसङ्गिताः ॥
<>सर्व्वप्रत्युपभोगस्तु तासां तेभ्यः प्रजायते ।
<>वर्त्तयिष्यन्ति ते स्वस्थास्त्रेतायुगमुखे प्रजाः ॥”
<>इति कौर्म्मे २६ अध्यायः ॥ * ॥
<>प्रलयकालीनमेघा यथा, --
<>“ततो गजकुलोन्नादास्तनितैः समलङ्कृताः ।
<>उत्तिष्ठन्ति सदा व्योम्नि घोराः सम्बर्त्तका
<>घनाः ॥
<>केचिन्नीलोत्पलश्यामाः केचित् कुसुमसन्निभाः ।
<>धूम्रवंर्णास्तथा केचित्तथा पीताः पयोधराः ॥
<>केचिद्रक्ताभ्रवर्णाश्च स्थूलाः क्षारनिभास्तथा ।
<>शङ्खकुन्दनिभाश्चान्ये जात्याञ्जननिभाः परे ॥
<>मनःशिलानिभास्त्वन्ये कपोतसदृशाः परे ।
<>केचिद्रुद्राक्षवर्णाभास्तथान्ये क्षीरसन्निभाः ॥
<>तथा कर्व्वूरवर्णाभा भिन्नाञ्जननिभास्तथा ।
<>इन्द्रगोपनिभाः केचित् हरितालनिभास्तथा ॥
<>काकाण्डकनिभाः केचिदुत्तिष्ठन्ति घना दिवि ।
<>केचित् पर्व्वतसङ्काशाः केचिद्गजकुलोपमाः ॥
<>कूटागारनिभाश्चान्ये केचिन्मीनकुलोद्वहाः ।
<>बहुरूपा घोररूपा घोरस्वरनिनादिनः ।
<>तदा जलधराः सर्व्वे पूरयन्ति नभस्थलम् ॥
<>ततस्ते जलदा घोरा वारिणा भास्करात्मजाः ।
<>सप्तधा संवृतात्मानस्तमग्निं शमयन्त्युत ॥
<>ततस्ते जलदा वर्षं वर्षन्तीह महौघवत् ।
<>सुघोरमशिवं सर्ब्बं नाशयन्ति च पावकम् ॥
<>प्रवृत्तेन तदात्यर्थमम्भसा पूर्य्यते किल ।
<>अद्भिस्तेजोऽंशभूतत्वात्तदाग्निं प्रविशत्यपि ॥
<>नष्टे चाग्नौ वर्षशतैः पयोदा जलसम्भवाः ।
<>प्लावयन्तोऽथ भुवनं महाजलपरिस्रवैः ॥
<>धाराभिः पूरयन्तीदं चोद्यमानाः स्वयम्भुवा ।
<>उद्यन्तं सलिलौघैश्च वेला इव महोदधेः ॥
<>साद्रिद्बीपा तथा पृथ्वी जलैः संछाद्यते शनैः ।
<>आदित्यरश्मिभिः पीतं जलमभ्रेषु तिष्ठति ॥
<>पुनः पतति तद्भूमौ पूर्य्यन्ते तेन चार्णवाः ॥”
<>इति कौर्म्मे उपविभागे ४२ अध्यायः ॥ * ॥
<>मेघस्य उत्पत्तिर्यथा, --
<>“तेजो ह सर्व्वभूतेभ्य आदत्ते रश्मिभिर्जलम् ।
<>समुद्रात्त्वग्भसां योगाद्रश्मयः प्रवहन्त्यपः ॥
<>ततोऽयनवशात् काले परिवृत्तो दिवाकरः ।
<>नियच्छति पयो मेघे शुक्लाशुक्लैर्गभस्तिभिः ॥
[Page3-776-c+ 52]
<>अभ्रस्थाः प्रपतन्त्यापो वायुना समुदीरिताः ।
<>सर्व्वभूतहितार्थाय वायुभूताः समन्ततः ॥
<>ततो वर्षति सोऽम्भांसि सर्व्वभूतविवृद्धये ।
<>वायव्यं स्तनितञ्चैव विद्युदग्निसमप्रभम् ॥
<>मेरुसानुमिहेत्यातो मेघत्वं व्यञ्जयन्ति च ।
<>भ्रमिष्यन्ति यथा चापस्तदन्तं कवयो विदुः ॥”
<>अपि च ।
<>“मेघानां पुनरुत्पत्तौ त्रिविधा योनिरुच्यते ।
<>अग्निजा ब्रह्मजाश्चैव पक्षजाश्च पृथग्विधाः ।
<>त्रिधा त्रिधायनात्तेषां वक्ष्यामि वित्तसम्भवम् ॥
<>आग्नेयाः स्वन्नजाः प्रोक्तास्तेषां धूमः प्रवर्त्तनम् ।
<>जाता दुर्दिनवाताद्ये सगुणास्ते व्यवस्थिताः ॥
<>महिषाश्च वराहाश्च मत्तमातङ्गरूपिणः ।
<>भूत्वा धरणिमभ्येत्य रमन्ते विचरन्ति च ॥
<>जीमूता नाम ते मेघा ये तेभ्यो जीवसम्भवाः ।
<>विद्युद्गुणविहीनाश्च जलधारावलम्बिनः ॥
<>मृदुसेका महाकाया आवहस्य च सानुगाः ।
<>क्रोशमात्राच्च वर्षन्ति क्रोशार्द्धादपि वा पुनः ।
<>पर्व्वताग्रनितम्बेषु वर्षन्ति विपिनेषु च ॥
<>बलाका गर्द्दभाश्चैव बलाकागर्भधारिणः ।
<>ब्रह्मजा नाम ते मेघा ब्रह्मनिश्वाससंभवाः ॥
<>द्बितीयं प्रवहं वायुं मेघास्ते तु समाश्रिताः ।
<>इतो योजनमात्राश्च सार्द्धार्द्धात् विकृतादपि ।
<>वृष्टिसर्गाद्दिवस्तेषां धारासाराः प्रकीर्त्तिताः ॥
<>शक्रेण पक्षा यच्छिन्नाः पर्व्वतानां महौजसाम् ।
<>कामगानां प्रवृत्तानां प्रजानां शिवमिच्छता ।
<>पुष्करावर्त्तकास्तने करणेनेह विश्रुताः ॥
<>नानारूपधराश्चैव महाघोरस्वनाश्च ते ।
<>कल्पान्तवृष्टेः स्रष्टारः सम्बर्त्ताग्नेर्नियामकाः ।
<>वर्षन्ति ते युगान्तेषु तृतीयास्ते प्रकीर्त्तिताः ॥
<>अनेकरूपसंस्थानाः पूरयन्तो महीं जलैः ।
<>वायुं परिवहन्ते स्युराश्रिताः कल्पसाधकाः ॥
<>योऽन्यस्याण्डस्य भिन्नस्य प्राकृतप्रभवस्तदा ॥
<>यस्माद्ब्रह्मा समुत्पन्नश्चतुर्व्वक्त्रः स्वयम्भुवः ।
<>तस्यैवाण्डस्य पाला हि सर्व्वे मेघाः प्रकीर्त्तिताः ॥
<>तेषामध्यायनं धूमः सर्व्वेषामविशेषतः ।
<>तेषां श्रेष्ठस्तु पर्ज्जन्यश्चत्वारश्चैव दिग्गजाः ॥
<>गजानां पर्व्वतानाञ्च मेघानां भोगिभिः सह ।
<>कुलमेकं पृथग्भूतं योनिस्त्वेका जलं स्मृतम् ॥
<>पर्ज्जन्यो दिग्गजाश्चैव हेमन्ते शीतसंभवाम् ।
<>तुषारवृष्टिं वर्षन्ति हिमशस्यविवृद्धये ॥”
<>इति ब्रह्माण्डे ५८ अध्यायः ॥ * ॥
<>षड्रागान्तर्गतरागविशेषः । यथा, --
<>“भैरवोऽथ वसन्तश्च नटो नारायणस्तथा ।
<>श्रीरागो मेघरागश्च षडेते पुरुषाह्वयाः ॥”
<>तस्य रागिण्यो यथा, --
<>“ललिता मालसी गौडी नाटी देवकिरी तथा ।
<>मेघरागस्य रागिण्यो भवन्तीमाः सुमध्यमाः ॥”
<>अयं हनूमन्मते षष्ठरागो ब्रह्मणो मस्तकात्
<>निर्गतः । आकाशाज्जात इति च वदन्ति ।
<>अस्य जातिः औडवः । अर्थात् ध न ष ऋ ग
<>इति पञ्चस्वरमिलितः । अस्य गृहं धैवतस्वरः ।
[Page3-777-a+ 52]
<>घर्षर्त्तौ रात्रिशेषे गानसमयः । अस्याकारः ।
<>सुन्दरपुरुषः । श्यामवर्णः । उष्णीषवद्वद्धकेशः ।
<>शाणितखड् गहस्तः । हनूमन्मते अस्य पञ्च-
<>रागिण्यो यथा । टङ्का १ मल्लारी २ गुर्ज्जरी ३
<>भूपाली ४ देशकारी च ५ । अस्याष्टपुत्त्रा
<>यथा । जालन्धरः १ सारः २ नटनारायणः ३
<>शङ्कराभरणः ४ कल्याणः ५ गजधरः ६
<>गान्धारः ७ सहाना ८ ॥ कलानाथमते । अस्य
<>रागिण्यः षट् यथा । वङ्गाली १ मधुरा २
<>कामोदा ३ धनाश्रीः ४ तीर्थकी ५ देवाली ६ ।
<>एतन्मतेऽपि अष्टौ पुत्त्राः किन्तु नटनारायण-
<>शङ्कराभरणकल्याणस्थाने केदारामारुजलभरता
<>ज्ञेयाः ॥ सोमेश्वरमते अस्य षड्रागिण्यो यथा ।
<>मल्लारी १ सौरटी २ सावेरी ३ कौशिकी ४
<>गान्धारी ५ हरशृङ्गारी ६ । एतन्मतेऽपि
<>पुत्त्राः पूर्व्ववत् । रागिणीसहितस्यैतद्रागस्य
<>वर्षर्त्तौ गानसमयः ॥ भरतमते तस्य पञ्च
<>रागिण्यो यथा । मल्लारः १ मूलतानी २
<>देशी ३ रतिबल्लभा ४ कावेरी ५ । तनम्ते अष्टौ
<>पुत्त्रा यथा । कलायरः १ वागेश्वरी २ सहाना ३
<>पुरीया ४ कानरा ५ तिलकः ६ स्तम्भः ७
<>शङ्कराभरणः ८ । तन्मते अष्टपुत्त्राणां भार्य्या
<>यथा । करणाटी १ कादवी २ कदमनाटः ३
<>पाहारी ४ माँझः ५ परजः ६ नटमञ्जरी ७
<>शुद्धनटः ८ । इति सङ्गीतशास्त्रम् ॥
<LEND>
