<L>20475<pc>3-057<k1>परिखा<k2>परिखा
परिखा¦, स्त्री, (परितः खन्यते इति । खन् +
“अन्येष्वऽपीति ।” ३ । २ । १०१ । डः ।)
राजघान्यादिवेष्टनखातम् । इति भरतः ॥ गड-
खाइ इति खाना इति च यस्याः प्रसिद्धिः ।
तत्पर्य्यायः ॥ खेयम् । इत्यमरः । १ । १० । २९ ॥
(यथा, मनुः । ७ । १९६ ।
“भिन्द्याच्चैव तडागानि प्राकारपरिखास्तथा ।
समवस्कन्दयेच्चैनं रात्रौ वित्रासयेत्तथा ॥”)
तस्या मानं यथा, --
“प्रस्थे च परिखामानं शतहस्तं प्रशस्तकम् ।
परितः शिविराणाञ्च गम्भीरं दशहस्तकम् ॥”
सङ्केतपूर्व्वकञ्चैव परिखाद्वारमीप्सितम् ।
शत्रोरगम्यं मित्रस्य गम्यमेव सुखेन च ॥”
इति ब्रह्मवैवर्त्ते श्रीकृष्णजन्मखण्डे २०२ अध्यायः ॥
<LEND>
