<L>22101<pc>3-208<k1>पुष्यः<k2>पुष्यः
पुष्यः¦, पुं, (पुष्यन्त्यस्मिन्नर्था इति । पुष + “पुष्य-
<>सिद्धौ नक्षत्रे ।” ३ । १ । ११६ । इति क्यप् ।)
<>अश्विन्यादिसप्तविंशतिनक्षत्रान्तर्गताष्टमनक्षत्रम् ।
<>तत्तु बाणाकारैकतारात्मकम् । इति ज्योति-
<>षम् ॥ तत्पर्य्यायः । सिध्यः २ तिष्यः ३ । इत्य-
<>मरः । १ । ३ । २२ ॥ पुष्या ४ । इति भरतः ॥
<>(यथा, मनुः । ४ । ९६ ।
<>“पुष्ये तु छन्दसां कुर्य्याद्बहिरुत्सर्ज्जनं द्विजः ॥”)
<>तस्य स्वरूपं यथा, --
<>“बालपीठकठिनीरजःप्रभे
<>मध्यमाश्रितविहायसे गुरौ ।
<>तौलिकात् पृषतशावलोचने
<>लोचनाद्रिकुमितागताः कलाः ॥” २ । ५२ ॥
<>इति कालिदासकृतरात्रिलग्ननिरूपणम् ॥ * ॥
<>तत्र जातस्य फलम् ।
<>“प्रसन्नगात्रः पितृमातृभक्तः
<>स्वधर्म्मयुक्तोऽभिनयाभियुक्तः ।
<>भवेन्मनुष्यः खलु पुष्यजन्मा
<>सम्मानचामीकरवाहनाढ्यः ॥”
<>इति कोष्ठीप्रदीपः ॥
<>तन्नक्षत्रे गङ्गास्नानफलं यथा, --
<>“संक्रान्तिषु व्यतीपाते ग्रहणे चन्द्रसूर्य्ययोः ।
<>पुष्ये स्नात्वा तु जाह्रव्यां कुलकोटीः समुद्धरेत् ॥”
<>इति ब्रह्माण्डपुराणम् ॥ * ॥
<>पौषमासः । कलियुगः । इति मेदिनी । ये, ३८ ॥
<>(सूर्य्यवंशीयनृपविशेषः । यथा, रघुः । १८ । ३२ ।
<>“तस्य प्रभानिर्ज्जितपुष्परागं
<>पौष्यां तिथौ पुष्यमसूत पत्नी ।
<>तस्मिन्नपुष्यन्नुदिते समग्रां
<>पुष्टिं जनाः पुष्य इव द्वितीये ॥”
<>पुष + भावे क्यप् । पुष्टिः । यथा, ऋग्वेदे । १ ।
<>१९१ । १२ ।
<>“त्रिः सप्त विष्पुलिङ्गका विषस्य पुष्यमक्षन् ॥”
<>“विषस्यास्मदावरकस्य पुष्यं पोषमक्षन् ।” इति
<>तद्भाष्ये सायनः ॥)
<LEND>
