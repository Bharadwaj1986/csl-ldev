<L>18497<pc>2-843<k1>नवोढा<k2>नवोढा
नवोढा¦, स्त्री, (नवा नूतना ऊढा) नवविवाहिता ।
<>तत्पर्य्यायः । वधूः २ जनी ३ । इति जटाधरः ॥
<>नववरिका ४ दिक्करी ५ नवयौवना ६ । इति
<>हारावली । १५४ ॥ मुग्धानायिकाभेदः । तस्या
<>लक्षणं यथा । “लज्जाभयपराधीनरतिर्नवोढा ॥”
<>तस्या उदाहरणं यथा, रसमञ्जर्य्याम् ।
<>“बलान्नीता पार्श्वं मुखमनुमुखं नैव कुरुते
<>धुनानामूर्द्धानं क्षिपति वदनं चुम्बनविधौ ।
<>हृदि न्यस्तं हस्तं क्षिपति गमनारोपितमना
<>नवोढा वोढारं रमयति च सन्तापयति च ॥”
<LEND>
