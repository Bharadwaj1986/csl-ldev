<L>6051<pc>2-014<k1>कण्टकारी<k2>कण्टकारी
कण्टकारी¦, स्त्री, (कण्टकं ऋच्छति । कण्टक + ऋ +
अण् + ङीप् च ।) कण्टकारिकावृक्षः । इति
राजनिर्घण्टः ॥ शाल्मलीवृक्षः । इति जटाधरः ॥
विकङ्कतवृक्षः । इति शब्दरत्नावली वँइचि इति
भाषा ॥ तत्पर्य्यायगुणाः ।
“कण्टकारी तु दुष्पर्शा क्षुद्रा व्याध्री निदिग्धिका ।
कण्टालिका कण्टकिनी धावनी वृहती तथा” ॥
उमे च वृहत्यौ । यदाह शाश्वतः ॥
“क्षुद्रायां क्षुद्रभण्टाक्यां वृहतीति निगद्यते ।
श्वेता क्षुद्रा चन्द्रहासा लक्ष्मणा क्षेत्रदूतिका ॥
गर्भदा चन्द्रभा चन्द्रा चन्द्रपुष्पा प्रियङ्करी ।
कण्टकारी सरा तिक्ता कटुका दीपनी लघुः ॥
रूक्षोष्णा पाचनी कासश्वासज्वरकफानिलान् ।
निहन्ति पीनसं पार्श्वपीडाकृमिकृदामयान् ॥
तयोः फलं कटुरसे पाके च कटुकं भवेत् ।
शुक्रस्य रेचनं भेदि तिक्तं पित्ताग्निकृल्लघु ॥
हन्यात् कफमरुत्कण्डूकाशमेदकृमिज्वरान् ।
तद्वत् प्रोक्ता सिता क्षुद्रा विशेषाद्गर्भकारिणी” ॥
इति भावप्रकाशः ॥ (शब्दार्थचिन्तामणिधृत-
वैद्यकम् । यथा
“कण्टकारी कण्टकिनी तथा स्वादुश्च शुक्रला ।
चक्षुष्या क्षतशोथघ्नी ग्राहिणी ज्वरदाहनुत् ।
दोषत्रयहरी लघ्वी ग्रहण्यर्शोऽतिसारजित्” ॥
“कण्टकार्य्यमृताभार्गी नागरेन्द्रयवासकम् ।
भूनिम्बं चन्दनं मुस्तं पटोलं कटुरोहिणी ॥
कषायं पाययेदेतत् पित्तश्लेष्मज्वरापहम् ।
दाहतृष्णारुचिच्छर्द्दिकासहृत् पार्श्वशूलनुत्” ॥
इति वैद्यकचक्रपाणिसंग्रहः ॥
“कण्टकारीतुलां नीरद्रोणे पक्त्वा कषायकम् ।
पादशेषं गृहीत्वा च तस्मिंश्चूर्णानि दापयेत् ॥
पृथक् पलांशान्येतानि गुडूचीचव्यचित्रकाः ।
मुस्तं कर्कटशृङ्गी च त्र्यूषणं धन्वयासकम् ॥
भार्गी रास्ना शठीचैव शर्करा पलविशतिः ।
प्रत्येकञ्च पलान्यष्टौ प्रदद्यात् घृततैलयोः ॥
पक्त्वा लेहत्वमानीय शीते मधुपलाष्टकम् ।
चतुष्पलं तु गाक्षीर्य्याः पिप्पलीनां चतुष्पलम् ॥
क्षिप्त्वा निदध्यात् सुदृढे मृण्मये भाजने शुभे ।
लेहोऽयं हन्ति हिक्कार्त्तिश्वासकासानशेषतः” ॥
कण्टकार्य्यवलेहः ॥ * ॥ इति च शार्ङ्गधरः ॥)
<LEND>
