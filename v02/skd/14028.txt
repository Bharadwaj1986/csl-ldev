<L>14028<pc>2-571<k1>ट<k2>ट
ट¦, टकारः । सं व्यञ्जनैकादशवर्णः । टवर्गप्रथम-
<>वर्णश्च । अस्योच्चारणस्थानं मूर्द्धा । इति व्याक-
<>रणम् ॥ (अस्योच्चारणे मूर्द्धस्थानेन जिह्वामध्यस्य
<>स्पर्शः आभ्यन्तरप्रयत्नः । मातृकान्यासेऽस्य
<>दक्षिणस्फिचि न्यास्यत्वम् । वङ्गीयवर्णमाला-
<>याम्) तस्य लेखनप्रकारो यथा, --
<>“ऊर्द्धाधःक्रमतो रेखा कुण्डलीरूपतस्त्वधः ।
<>तिष्ठन्ति तासु नित्यासु कुवेरयमवायवः ॥
<>मात्रा कोणगता चोर्द्ध्वा तत ऊर्द्ध्वगता तु सा ।
<>या नित्या परमा शक्तिश्चतुर्व्वर्गप्रदायिनी ॥
<>ध्यानमस्य प्रवक्ष्यामि शृणुष्व वरवर्णिनि ! ।
<>मालतीपुष्पवर्णाभां पूर्णचन्द्रनिभेक्षणाम् ॥
<>दशबाहुसमायुक्तां सर्व्वालङ्कारसंयुताम् ।
<>परमोक्षप्रदां नित्यां सदा स्मेरमुखीं पराम् ॥
<>एवं ध्यात्वा ब्रह्मरूपां तन्मन्त्रं दशघा जपेत् ॥”
<>इति वर्णोद्धारतन्त्रम् ॥ * ॥
<>अस्य स्वरूपं यथा, --
<>“टकारं चञ्चलापाङ्गि ! स्वयं परमकुण्डली ।
<>कोटिविद्युल्लताकारं पञ्चदेवमयं सदा ॥
[Page2-571-b+ 52]
<>पञ्चप्राणयुतं वर्णं गुणत्रयसमन्वितम् ।
<>त्रिशक्तिसहितं वर्णं त्रिबिन्दुसहितं सदा ॥”
<>इति कामधेनुतन्त्रम् ॥
<>तस्य २७ सप्तविंशतिनामानि यथा, --
<>“टष्टङ्कारः कपाली च सोमवाः खेचरी ध्वनिः ।
<>मुकुन्दो विनदा पृथ्वी वैष्णवी वारुणी नवः ॥
<>दक्षाङ्गकार्द्धचन्द्रश्च जरा भूतिः पुनर्भवः ।
<>बृहस्पतिर्धनुश्चित्रा प्रमोदा विमला कटिः ॥
<>राजा गिरिर्म्महाधनुर्घ्राणात्मा सुमुखो मरुत् ॥”
<>इति नानातन्त्रशास्त्रम् ॥
<LEND>
