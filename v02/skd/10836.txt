<L>10836<pc>2-323<k1>गान्दिनी<k2>गान्दिनी
गान्दिनी¦, स्त्री, (गां पशुं जीवजातमित्यर्थः दायति
<>शोधयतीति । दै प शोधने + णिनिः + ङीप् ।
<>पृषोदरात् साधुः ।) गङ्गा । इति त्रिकाण्ड-
<>शेषः शब्दरत्नावली च ॥ (गां धेनुं ददाति
<>प्रतिदिनमित्यर्थः । दा दाने + णिनि + ङीप् ।
<>पृषोदरात् साधुः ।) अक्रूरमाता । इति श्रीभाग-
<>वतम् ॥ (अस्या नामनिरुक्तिर्यथा, हरिवंशे ।
<>३४ । ७--११ ।
<>“श्वफल्कः काशिराजस्य सुतां भार्य्यामविन्दत ।
<>गान्दिनीं नाम सा गास्तु ददौ विप्रेषु नित्यशः ॥
<>सा मातुरुदरस्था वै बहून् वर्षगणान् किल ।
<>निवसन्ती न वै जज्ञे गर्भस्थां तां पिताब्रवीत् ॥
[Page2-323-c+ 52]
<>जायस्व शीघ्रं भद्रन्ते किमर्थऽञ्चेह तिष्ठसि ।
<>प्रोवाचैनन्तु गर्भस्था सा कन्या गान्दिने दिने ॥
<>यदि दद्यां ततो जाये पितरं प्रत्युवाच ह ।
<>तथेत्युक्त्वा च तां चास्याः पिता काममपूरयत् ॥
<>दाता यज्वा च वीरश्च श्रुतवानतिथिप्रियः ।
<>अक्रूरः सुषुवे तस्यां श्वफल्काद्भूरिदक्षिणः ॥” * ॥
<>गान्धिनीति पाठोऽपि क्वचित् दृश्यते ॥)
<LEND>
