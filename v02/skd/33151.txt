<L>33151<pc>4-427<k1>विवादः<k2>विवादः
विवादः¦, पुं, विरुद्धो वादो विवादः । स च धन-
<>विभागादिविषयन्यायादिः । इति भरतः ॥
<>तत्पर्य्यायः । व्यवहारः २ । इत्यमरः ॥ ऋणादि-
<>न्यायः ३ । इति जटाधरः ॥
<>“ऋणादिदायकलहे द्वयोर्ब्बहुतरस्य वा ।
<>विवादो व्यवहारश्च द्बयमेतन्निगद्यते ॥”
<>इति शब्दरत्नावली ॥ * ॥
<>मात्रादिना विवादनिषेधो यथा, --
<>“आचरेत् सर्व्वधर्म्मं तद्विरुद्धन्तु न चाचरेत् ।
<>मातापित्रतिथीत्युच्चैर्विवादं नाचरेत् गृही ॥”
<>इति गारुडे ९६ अध्यायः ॥ * ॥
<>अष्टादश विवादस्थानानि यथा, --
<>“तेषामाद्यमृणादानं निःक्षेपोऽस्वामिविक्रयः ।
[Page4-427-b+ 52]
<>सम्भूय च समुत्थानं दत्तस्यानपकर्म्म च ॥
<>वेतनस्यैव चादानं संविदश्च व्यतिक्रमः ।
<>क्रयविक्रयानुशयो विवादः स्वामिपालयोः ॥
<>सीमाविवादधर्म्मश्च पारुष्ये दण्डवाचिके ।
<>स्तेयञ्च साहसञ्चैव स्त्रीसंग्रहणमेव च ॥
<>स्त्रीपुंधर्म्मो विभागश्च द्यूतमाह्वयमेव च ।
<>पदान्यष्टादशैतानि व्यवहारस्थिता विदुः ॥”
<>इति मनुः ॥
<>अस्यार्थः । स्वधनस्यान्यस्मिन्नर्पणरूपो निक्षेपः ।
<>अस्वामिना च कृतो विक्रयः । सम्भूय बणिगा-
<>दीनां क्रियानुष्ठानम् । दत्तस्य धनस्यापात्र-
<>बुद्ध्या क्रोधादिना वा ग्रहणम् । कर्म्मकारस्य
<>भृतेरदानम् । कृतव्यवस्थातिक्रमः । क्रये विक्रये
<>च कृते पश्चात् या विप्रतिपत्तिः । स्वामिपशु-
<>पालयोर्विवादः । ग्रामादिसीमाविप्रतिपत्तिः ।
<>वाक्पारुष्यं आक्रोशनादि । दण्डपारुष्यं ताड-
<>नादि । स्तेयं निह्नवेन धनग्रहणम् । साहसं
<>प्रसह्य धनहरणादि स्त्रियाश्च परपुरुषसम्पर्कः ।
<>स्त्रीसहितस्य पुंसो धर्म्मव्यवस्था । पैतृकादि-
<>धनस्य विभागः । द्यूतं अक्षादिक्रीडा । आहूय
<>पण्यव्यवस्थापूर्व्वकं पक्षिमेषादिप्राणियोधनम् ।
<>इति कुल्लूकभट्टः ॥ (कलहः । यथा, रघुः ।
<>७ । ५३ ।
<>“परस्परेण क्षतयोः प्रहर्त्रो-
<>रुत्क्रान्तवाय्वोः समकालमेव ।
<>अमर्त्त्यभावेऽपि कयोश्चिदासी-
<>देकाप्सरःप्रार्थितयोर्बिवादः ॥”)
<LEND>
