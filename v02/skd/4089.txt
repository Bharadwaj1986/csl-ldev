<L>4089<pc>1-205<k1>इति<k2>इति
इति¦, व्य, (इण् + क्तिच् ।) हेतुः । (यथा, रघुः । २ । २२ ।
“वत्सोत्सुकापि स्तिमिता सपर्य्यां,
प्रत्यग्रहीत्सेति ननन्दतुस्तौ” ।)
प्रकरणम् । (यथा, मनुः । २ । १५ ॥
“उदितेऽनुदिते चैव समयाध्युसिते तथा ।
सर्व्वथा वर्त्तते यज्ञ इतीयं वैदिकी श्रुतिः” ॥)
प्रकाशः । (यथा, रघुः । १ । १२ ।
“दिलीप इति राजेन्दुरिन्दुः क्षीरनिधाविव” ॥)
आदिः । समाप्तिः । इत्यमरः ॥ निदर्शनम् ।
(“आपो नारा इति प्रोक्ता आपो वै नरसूनवः” ।
इति मनुः । १ । १० ।) प्रकारः । अनुकर्षः । पर-
कृतिः । इति मेदिनी ॥ (विवक्षानियमः । प्रत्यक्षं ।
अवधारणं । परामर्शः । मानम् । इत्थमर्थः ।
एवार्थः । “गुणानित्येव तान् विद्धि” । इति
रामायणे । १ म काण्डे ।)
<LEND>
