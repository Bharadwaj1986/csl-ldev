<L>23885<pc>3-387<k1>ब<k2>ब
ब¦, बकारः । स च त्रयोविंशव्यञ्जनवर्णः । (पवर्गस्य
<>तृतीयवर्णश्च ।) तस्योच्चारणस्थानं ओष्ठः । इति
<>व्याकरणम् ॥ (यदुक्तं सिद्धान्तकौमुद्याम् ।
<>“उपूपध्मानीयानामोष्ठौ ॥”) तस्य स्वरूपं
<>यथा, कामधेनुतन्त्रे ।
<>“बकारं शृणु चार्व्वङ्गि ! चतुर्वर्गप्रदायकम् ।
<>शरच्चन्द्रप्रतीकाशं पञ्चदेवमयं सदा ॥
<>पञ्चप्राणात्मकं वर्णं त्रिबिन्दुसहितं सदा ॥”
<>(वङ्गीयवर्णमालायामस्य स्वरूपमाह ।)
<>“त्रिकोणरूपिणी रेखा विष्ण्वीशब्रह्मरूपिणी ।
<>मात्रा शक्तिः परा ज्ञेया ध्यानमस्य प्रचक्षते ॥”
<>अस्य ध्यानं यथा, --
<>“नीलवर्णां त्रिनयनां नीलाम्बरधरां पराम् ।
<>नागहारोज्ज्वलां देवीं द्विभुजां पद्मलोचनाम् ॥
<>एवं ध्यात्वा बकारन्तु तन्मन्त्रं दशधा जपेत् ॥”
<>तत्प्रणाममन्त्रो यथा, --
<>“त्रिशक्तिसहितं वर्णं विविधामृतलेपितम् ।
[Page3-387-b+ 52]
<>स्वयं कुण्डलिनीं देवीं सततं प्रणमाम्यहम् ॥”
<>इति वर्णोद्धारतन्त्रम् ॥ * ॥
<>अस्य नामानि यथा, --
<>“बो वनी भूधरो मार्गो घर्घरी लोचनप्रियः ।
<>प्रचेताः कलसः पक्षी स्थलगण्डः कपर्द्दिनी ॥
<>पृष्ठवंशो भयामातुः शिखिवाहो युगन्धरः ।
<>मुखबिन्दुर्ब्बली घण्टा योद्धा त्रिलोचनप्रियः ॥
<>क्लेदिनी तापिनी भूमिसुगणिन्द्रवलिप्रियः ।
<>सुरभिर्म्मुखविष्णुश्च संहारो वसुधाधिपः ॥
<>षष्ठापुरं चपेटा च मोदको गगनं प्रति ।
<>पूर्व्वाषाढामध्यलिङ्गौ शनिः कुम्भतृतीयकौ ॥”
<>इति नानातन्त्रशास्त्रम् ॥
<LEND>
