<L>10306<pc>2-290<k1>गजः<k2>गजः
गजः¦, पुं, (गजति मदेन मत्तो भवतीति । गज् +
<>अच् ।) हस्ती । इत्यमरः । २ । ८ । ३४ ॥ (स तु
<>त्रिविधः । यथाह शब्दार्थचिन्तामणिः ।
<>“भद्रो मन्दो मृगश्चैव विज्ञेयास्त्रिविघा गजाः ॥”
<>अस्य लक्षणादिकं यथा, वृहत्संहितायां ६७
<>अध्याये ।
<>“मध्वाभदन्ताः सुविभक्तदेहा
<>न चोपदिग्धाश्च कृशाः क्षमाश्च ।
<>गात्रैः समैश्चापसमानवंशा
<>वराहतुल्यैर्जघनैश्च भद्राः ॥
[Page2-290-b+ 52]
<>वक्षोऽथ कक्षावलयः श्लथाश्च
<>लम्बोदरस्त्वग्बृहती गलश्च ।
<>स्थूला च कुक्षिः सह पेचकेन
<>सैंही च दृग्मन्दमतङ्गजस्य ॥
<>मृगास्तु ह्रस्वाधरवालमेढ्रा-
<>स्तन्वङ्घ्रिकण्ठद्विजहस्तकर्णाः ।
<>स्थूलेक्षणाश्चेति यथोक्तचिह्नैः
<>सङ्कीर्णनागा व्यतिमिश्रचिह्नाः ॥
<>पञ्चोन्नतिः सप्त मृगस्य दैर्घ्य-
<>मष्टौ च हस्ताः परिणाहमानम् ।
<>एकद्विवृद्धावथ मन्दभद्रौ
<>सङ्कीर्णनागोऽनियतप्रमाणः ॥
<>भद्रस्य वर्णो हरितो मदस्य
<>मन्दस्य हारिद्रंकसन्निकाशः ।
<>कृष्णो मदश्चाभिहितो मृगस्य
<>सङ्कीर्णनागस्य मदो विमिश्रः ॥
<>ताम्रोष्ठतालुवदनाः कलविङ्कनेत्राः
<>स्निग्धोन्नताग्रदशनाः पृथुलायतास्याः ।
<>चापोन्नतायतनिगूढनिमग्नवंशा-
<>स्तन्वेकरोमचितकूर्म्मसमानकुम्भाः ॥
<>विस्तीर्णकर्णहनुनाभिललाटगुह्याः
<>कूर्म्मोन्नतद्विनवविंशतिभिर्नखैश्च ।
<>रेखात्रयोपचितवृत्तकराः सुवाला
<>धन्याः सुगन्धिमदपुष्करमारुताश्च ॥
<>दीर्घाङ्गुलिरक्तपुष्कराः
<>सजलाम्भोदनिनादबृंहिणः ।
<>बृहदायतवृत्तकन्धरा
<>धन्या भूमिपतेर्मतङ्गजाः ॥
<>निर्मदाभ्यधिकहीननखाङ्गान्
<>कुब्जवामनकमेषविषाणान् ।
<>दृश्यकोशफलपुष्करहीनान्
<>श्यावनीलशबलासिततालून् ॥
<>स्वल्पवक्त्ररुहमत्कुणषण्ढान्
<>हस्तिनीं च गजलक्षणयुक्ताम् ।
<>गर्भिनीं च नृपतिः परदेशं
<>प्रापयेदतिविरूपफलास्ते ॥ * ॥
<>यथा, भट्टिः । १४ । ५ ।
<>“हया जिहेषिरे हर्षाद्गम्भीरं जगजुर्गजाः ॥”)
<>परिमाणविशेषः । स तु हस्तद्वयं पादोनहस्त-
<>द्वयञ्च । (यथा, शब्दार्थचिन्तामणौ ।
<>“अरत्नीनां शतान्यष्टावेकः षष्ट्यधिकानि च ।
<>गजप्रमाणमाख्यातं मुनिभिर्ब्रह्मवादिभिः ॥”)
<>वास्तुनः स्थानभेदः । इति मेदिनी ॥
<>“प्रस्तारे दैर्घ्यमानन्तु स्वहस्तेन तथा नरैः ।
<>कृत्वा त्रिघ्नं गजैर्हृत्वा वास्तुस्थाननिरूपणम् ॥
<>ध्वजो धूमश्च सिंहश्च श्वां वृषः खर एव च ।
<>गजः काकपदञ्चैव स्थानान्यष्टौ च वास्तुनः ॥
<>ध्वजे विभूतिर्मरणञ्च धूमे
<>सिंहे जयः श्वा च करोत्यनर्थम् ।
<>वृषे च भोगी क्षयणं खरे च
<>पुष्टिर्गजे काकपदे विनाशः ॥”
<>इति ज्योतिषम् ॥ * ॥
[Page2-290-c+ 52]
<>औपधपाकार्थगर्त्तविशेषः । यथा, --
<>“हस्तप्रमाणगर्त्तो यः पुटः स तु गजाह्वयः ।
<>इत्थं चारत्निके कुण्डे पुटो वाराह उच्यते ॥”
<>इति वैद्यकप्रयोगामृतम् ॥
<>(असुरविशेषः । स तु महिषासुरपुत्त्रः । यथा,
<>काशीखण्डे । ६८ । ३ ।
<>“महिषासुरपुत्त्रोऽसौ समायाति गजासुरः ।
<>प्रमथन् प्रमथान् सर्व्वान् निजवीर्य्यमदोद्धतः ॥”)
<LEND>
