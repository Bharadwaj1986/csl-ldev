<L>41617<pc>5-527<k1>हस्ता<k2>हस्ता
हस्ता¦, पुं, स्त्री, अश्विन्यादिसप्तविंशतिनक्षत्रान्त-
र्गतत्रयोदशनक्षत्रम् । तत्तु हस्ताकृतिपञ्च-
तारात्मकम् । अस्याधिदेवता दिनकृत् । जन्म-
कालीनोऽयं जघन्यगुणदायकः । इति ज्योति-
स्तत्त्वम् ॥ * ॥ तद्दर्शनेन लग्ननिरूपणं यथा, --
“मस्तकोपरि कराकृतौ करे
तिष्ठतीन्दूमुखि ! बाणतारके ।
लिप्तिकाः शरकुपक्षसंज्ञकाः
नायकासनविलग्नतो गताः ॥” दं ३ । ३५ ।
इति कालिदासकृतरात्रिलग्ननिरूपणग्रन्थः ॥ * ॥
तत्र जातफलम् ।
“दाता यशस्वी सुतरां मनस्वी
भूदेवदेवार्च्चनकृन्नयज्ञः ।
प्रसूतिकाले किल यस्य हस्ता
हस्तस्थिता तस्य समस्तसम्पत् ॥”
इति कोष्ठीप्रदीपः ॥
<LEND>
