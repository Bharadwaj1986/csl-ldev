<L>32265<pc>4-367<k1>वास्तोष्पतिः<k2>वास्तोष्पतिः
वास्तोष्पतिः¦, पुं, (वास्तोर्गृहक्षेत्रस्य पतिरधि-
<>ष्ठाता । “वास्तोष्पतिगृहमेधाच्छ च ।” इति
<>निपातनात् अलुक् षत्वञ्च । यद्वा, “वास्त्वन्त-
<>रिक्षं तस्य पतिः पाता विभुत्वेन ।” इति
<>निघण्टुटीकायां देवराजयज्वा । ५ । ४ । ९ ।)
<>इन्द्रः । इत्यमरः ॥ (देवतामात्रम् । यथा,
<>भागवते । १० । ५० । ५३ ।
<>“वास्तोष्पतीनाञ्च गृहैर्वलभीभिश्च निर्म्मितम् ।
<>चातुर्व्वर्ण्यजनाकीर्णं यदुदेवगृहोल्लसत् ॥”
<>“किञ्च नगरगृहादौ वास्तोष्पतीनां देवानाञ्च
<>गृहैर्वलभीभिश्चन्द्रमालिकाभिश्च निर्म्मितम् ॥”
<>इति तट्टीकायां स्वामी ॥ गृहपालयितरि, त्रि ।
<>यथा, ऋग्वेदे । ७ । ५४ । १ ।
<>“वास्तोष्पते प्रतिजानीह्यस्मान्
<>स्वावेशो अनमीवो भवानः ॥”
<>“हे वास्तोष्पते गृहस्य पालयितर्देव त्वं अस्मान्
<>त्वदीयान् स्तोतॄनिति प्रतिजानीहि ।” इति
<>तद्भाष्ये सायणः ॥)
<LEND>
