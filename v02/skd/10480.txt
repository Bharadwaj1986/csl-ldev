<L>10480<pc>2-301<k1>गन्धकाली<k2>गन्धकाली
गन्धकाली¦, स्त्री, (गन्धं प्रशस्तदूरवाहिगात्र-
<>सौरभं कलयतीति । कल् + णिच् अच् ङीष्च ।
<>यद्वा, गन्धवती काली । मध्यपदलोपि-
<>समासः ।) व्यासमाता । इति शब्दरत्नावली ॥
<>(इयं हि दाशराजकन्या पुरा बाल्यसमये मत्स्य-
<>गन्धा कालीत्येतन्नाम्ना ख्यातासीत् । ततः
<>कदाचित् नदीपरपारं जिगमिषुणा मुनि-
<>प्रवरपराशरेण सङ्गता तस्यैव ऋषेर्वरप्रभा-
<>वेन निजगात्रे पद्मपुष्पवत् सौरभमवाप्य
<>ततः प्रभृति पद्मगन्धा गन्धकालीति नाम्ना
[Page2-301-c+ 52]
<>च विश्रुताऽभवत् । परं तस्यामेव कन्यायां तदा
<>पराशरौरसात् कानीनपुत्त्रो महर्षिर्व्यासः
<>सञ्जातः । ततो गच्छति काले महात्मनां
<>भीष्मेण राज्यं दारपरिग्रहञ्च न करिष्या-
<>मीति निदारुणं प्रतिश्रुत्य दाशराजसकाशात्
<>समानीता भुवनविश्रुता सा पद्मगन्धाढ्या गन्ध-
<>काली तत्कामुकाय पित्रे शान्तवे समर्पिता ।
<>एतद्विवरणं महाभारते १ । सम्भवे । ९९-१०० ।
<>अध्याययोर्विशेषतो दर्शनीयम् ॥ अस्या हेतो-
<>रेव नरपतिरुग्रायुधः समरे भीष्मेणे निहतः ।
<>यथा, हरिवंशे । २० । ४७-५० ।
<>“स चाप्युग्रायुधस्तात ! दुर्ब्बुद्धिरभवत्तदा ।
<>प्रदीप्तचक्रो बलवान् नीपान्तकरणोऽभवत् ॥
<>स दर्पपूर्णो हत्वाजौ नीपानन्यांश्च पार्थिवान् ।
<>पितर्य्युपरते मह्यं श्रावयामास किल्विषम् ॥
<>माममात्यैः परिवृतं शयानं धरणीतले ।
<>उग्रायुधस्य राजेन्द्र ! दूतोऽभ्येत्य वचोऽब्रवीत् ॥
<>अद्यत्वं जननीं भीष्म ! गन्धकालीं यशस्विनीम् ।
<>स्त्रीरत्नं मम भार्य्यार्थे प्रयच्छ कुरुनन्दन ! ॥”
<>ईदृशं जुगुप्सितवाक्यं दूतमुखादाकर्ण्यामित-
<>प्रतापो महात्मा भीष्मः अशौचान्ते तं दुरा-
<>त्मानं समराङ्गणे समाहूय निपात्य च राज्ञे
<>काम्पिल्याय तत् पैतृकं राज्यं समर्पयत् । अस्मि-
<>न्नेवाध्याये एतत् सर्व्वं वृत्तं सविशेषं द्रष्टव्यम् ॥)
<LEND>
