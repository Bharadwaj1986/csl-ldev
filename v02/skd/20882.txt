<L>20882<pc>3-085<k1>पशुः<k2>पशुः
पशुः¦, पुं, (अविशेषेण सर्व्वं पश्यतीति । दृशिरौ
<>प्रेक्षणे + “अर्ज्जिदृशिकम्यमिपंसीति ।” उणां ।
<>१ । २८ । इति कुः पश्यादेशश्च ।) अन्या
<>व्युत्पत्तिर्यथा, “पशयन्ति पश्यन्ति पार्श्व-
<>हस्ताभ्यां हिताहितम् ।” इति भरतः ॥ जन्तु-
<>विशेषः । तस्य लक्षणम् । लोमवल्लाङ्गूल-
<>वत्त्वम् । इति भाषारत्ने कणादः ॥ तद्भेदा
<>यथा । सिंहः १ व्याघ्रः २ तरक्षुः ३ वराहः ४
<>कपिः ५ भल्लूकः ६ खड्गी ७ महिषः ८
<>शृगालः ९ विडालः १० गोधा ११ श्वावित् १२
<>हरिणः १३ कृष्णसारः १४ रुरुः १५ न्यङ्कुः १६
<>रङ्कुः १७ शम्बरः १८ रौहिषः १९ गोकर्णः २०
<>पृषतः २१ एणः २२ ऋष्यः २३ रोहितः २४
<>चमरः २५ गन्धर्व्वः २६ शरभः २७ रामः २८
<>सृमरः २९ गवयः ३० शशः ३१ खट्टाशः ३२
<>गौः ३३ उष्ट्रः ३४ छागः ३५ मेषः ३६ खरः ३७
<>हृस्ती ३८ अश्वः ३९ । इत्यमरः ॥ * ॥ (यथा,
<>(“पशुः पशूनां दौर्ब्बल्यात् कश्चिन्मध्ये वृकायते ।
<>ससत्त्वं वृकमासाद्य प्रकृतिं भजते पशुः ॥
<>तद्वदज्ञो ज्ञमध्यस्थः कश्चिन्मौखर्य्यसाधनः ।
<>स्थापयत्याप्तमात्मानमाप्तन्त्वासाद्य भिद्यते ॥”
<>इति चरके सूत्रस्थाने त्रिंशेऽध्याये ॥)
<>तत्र ग्राम्यारण्यभेदेन चतुर्द्दशविधाः पशवो यथा,
[Page3-086-a+ 52]
<>“गौरविरजोऽश्वोऽश्वतरो गर्द्दभो मनुष्यश्चेति
<>सप्त ग्राम्याः पशवः । महिषवानरऋक्षसरी-
<>सृपरुरुपृषतमृगाश्चेति सप्तारण्याः पशवः ॥”
<>इति दुर्गोत्सवतत्त्वे पैठीनसिः ॥ * ॥ वैद्यके
<>भूशयजाङ्गलमेदेन स द्विविधः । तत्र विलशायि-
<>त्वात् भूशया नकुलगोधादयः । तेषां मांसगुणाः ।
<>“प्रहसा भूशयानूपवारिजा वारिचारिणः ।
<>गुरूष्णमधुराः स्निग्धा वातघ्नाः शुक्रवर्द्धनाः ॥
<>स्थलजा जाङ्गलाः प्रोक्ता मृगा जङ्गलचारिणः ।
<>जाङ्गला हरिणच्छागादयः । तेषां मांसगुणाः ।
<>लघवः शीतमधुराः सकषाया हिता नृणाम् ॥
<>तेषामवयवादीनां गुणः ।
<>गुरुभक्षा बहुभुजो ये चोपचितमेदसः ।
<>एकदेहेऽपि पूर्व्वार्द्धं मृगाणां पक्षिणां परम् ॥
<>सर्व्वेषाञ्च शिरःस्कन्धप्लीहचर्म्मयकृद्गुदम् ।
<>पादपुच्छान्त्रमस्तिष्कमुष्कक्रोडाः समेहनाः ।
<>धातवः शोणिताद्याश्च गुरवः स्युः परस्परम् ॥”
<>इति राजवल्लभः ॥ * ॥
<>(“तत्र गजगवयमहिषरुरुचमरसृमररोहित-
<>वराहखड्गिगोकर्णकालपुच्छ-कोन्द्रन्यङ्कुरण्य-
<>गवयप्रभृतयः कूलचराः पशवः ।” एषां गुणा
<>यथा, --
<>“वातपित्तहरा वृष्या मधुरा रसपाकयोः ।
<>शीतला बलिनः स्निग्धा मूत्रलाः कफवर्द्धनाः ॥”
<>इति सुश्रुते सूत्रस्थाने ४६ अध्यायः ॥
<>“उष्ट्रा गजा वाजिनश्च महिषाः सौरभाजकाः ।
<>खरशूकरमेषाश्च श्वा च मार्ज्जारमूषकाः ।
<>इत्यते पशवो ज्ञेया ग्रामवासनिवासिनः ॥”
<>इति हारीते प्रथमस्थाने एकादशेऽध्याये ॥)
<>छागादौ पशुपदप्रयोगमाह यज्ञपार्श्वः ।
<>“उष्ट्रो वा यदि वा मेषश्छागो वा यदि वा हयः ।
<>पशुस्थाने नियुक्तानां पशुशब्दोऽभिधीयते ॥”
<>इति वलिदानप्रकरणे तिथितत्त्वम् ॥ * ॥
<>अवैधपशुहनने दोषो यथा, --
<>“वसेत् स नरके घोरे दिनानि पशुरोमभिः ।
<>सम्मितानि दुराचारो यो हन्त्यविधिना पशून् ॥”
<>इति गारुडे ९५ अध्यायः ॥ * ॥
<>पश्वधिष्ठात्री देवता यथा, --
<>“सिंहे वसति दुर्गा च शरभे च प्रजापतिः ।
<>एणे च वसते वायुर्मेषे चैव च चन्द्रमाः ॥
<>नक्षत्राणि च शशके कृष्णसारे हरिः स्वयम् ।
<>शतक्रतुर्गवां पृष्ठे गवये भुवनानि च ॥
<>शल्लके मङ्गलान्यष्टौ गजे विष्णुर्गणेश्वरः ।
<>अश्वे तु द्वादशादित्या ब्राह्मणे सर्व्वदेवताः ॥
<>ब्रह्मा तु चामरे चैव छागले तु तथानलः ।
<>एतस्मान् कारणादेते पूज्या वन्द्याः प्रयत्नतः ॥”
<>इति मत्स्यमूक्ततन्त्रे ३९ पटलः ॥ * ॥
<>प्रमयः । देवः । प्राणिमात्रम् । इति शब्द-
<>रन्नावली ॥ छगलः । यज्ञः । संसारिणामात्मा ।
<>इति धरणिः ॥ यज्ञोडुम्बरः । इति शब्द-
<>चन्द्रिका ॥ * ॥ * ॥ साधकानां भावत्रयाणां
<>प्रथमो भावः । तस्य निर्णयो यथा, षष्ठपटले ।
[Page3-086-b+ 52]
<>“पशुभावस्थितां नाथ ! देवतां शृणु विस्तरात् ।
<>दुर्गापूजां विष्णुपूजां शिवपूजाञ्च नित्यशः ॥
<>अवश्यं हि यः करोति स पशुरुत्तमः स्मृतः ।
<>केवलं शिवपूजाञ्च यः करोति च साधकः ॥
<>पशूनां मध्यतः श्रीमान् शिवया सह चोत्तमः ।
<>केवलं वैष्णवो धीरः पशू नां मध्यमः स्मृतः ॥
<>भूतानां देवतानाञ्च सेवां कुर्व्वन्ति सर्व्वदा ।
<>पशूनामधमाः प्रोक्ता नरकस्था न संशयः ॥
<>त्वत्सेवां मम सेवाञ्च ब्रह्मविष्णादिसेवनम् ।
<>कृत्वान्यसर्व्वभूतानां नायिकानां महाप्रभो ! ॥
<>यक्षिणीनां भूतिनीनां ततः सेवां शुभप्रदाम् ।
<>यः पशुर्ब्रह्मकृष्णादिसेवाञ्च कुरुते सदा ॥
<>तथा श्रीतारकब्रह्मसेवां ये वा नरोत्तमाः ।
<>तेषामसाध्या भूतादिदेवता सर्व्वकामहा ॥
<>वर्ज्जयेत् पशुमार्गेण विष्णुसेवापरो जनः ॥”
<>द्वितीयपटले ।
<>“नित्यश्राद्धं तथा सन्ध्यावन्दनं पितृतर्पणम् ।
<>देवतादर्शनं पीठदर्शनं तीर्थदर्शनम् ॥
<>गुरोराज्ञापालनञ्च देवतानित्यपूजनम् ।
<>पशुभावस्थितो मर्त्त्यो महासिद्धिं लभेद्ध्रुवम् ॥”
<>षष्ठपटले ।
<>“पुनर्भावं पशोरेव शृणुष्वादरपूर्व्वकम् ।
<>अकस्मात् सिद्धिमाप्नोति पशुर्नारायणोपमः ॥
<>वैकुण्ठनगरे याति चतुर्भुजकलेवरः ।
<>शङ्खचक्रगदापद्महस्तो गरुडवाहनः ॥
<>महाधर्म्मस्वरूपोऽसौ महाविद्याप्रसादतः ।
<>पशुभावं महाभावं भावानां सिद्धिदं परम् ॥
<>आदौ भावं पशोः कृत्वा पश्चात् कुर्य्यादवश्यकम् ।
<>वीरभावं महाभावं सर्व्वभावोत्तमोत्तमम् ।
<>तत्पश्चादतिसौन्दर्य्यं दिव्यभावं महाफलम् ॥
<>इति रुद्रयामले उत्तरखण्डम् ॥ * ॥
<>तस्य कालो यथा, --
<>“आदौ दशमदण्डेन पशुभावमथापि वा ॥”
<>इति तत्रैव ।
<>“जन्ममात्रं पशुभावं वर्षषोडशकावधि ॥”
<>इति वामकेश्वरे ५१ पटलः ॥ * ॥
<>पशुभावकर्त्तव्याकर्त्तव्यगर्भतद्भावनिन्दामाह ।
<>“पशुभावरता ये च केवलं पशुरूपिणः ।
<>रात्रौ यन्त्रञ्च मन्त्रञ्च न स्पृशेत् न जपेत् क्वचित् ॥
<>संशयो बलिदाने च तन्त्रे च संशयः सदा ।
<>मन्त्रे चाक्षरबुद्धिश्च अविश्वासो गुरौ सदा ॥
<>प्रतिमासु शिलाबुद्धिर्भेदको दैवते पुनः ।
<>निरामिषेण देवेशि ! देवतायाः प्रपूजनम् ॥
<>अज्ञानेन सदा स्नानं प्रत्यहं देहताडनम् ।
<>सर्व्वेषाञ्चैव निन्दास्तु यः कुर्य्याच्च महेश्वरि ! ।
<>स एव पशुभावेन अधमः परिकीर्त्तितः ॥”
<>इति रुद्रयामले उत्तरखण्डे ६ पटलः ॥ * ॥
<>“रात्रौ नैव यजेद्देवीं सन्ध्यायां वा पराह्णके ।
<>ऋतुकालं विना देवि ! रमणं परिवर्ज्जयेत् ॥
<>मांसादिकं महेशानि ! त्यजेत् पञ्चसु पर्व्वसु ।
<>यदन्यद्वेदविहितं कुर्य्यान्नियमतत्परः ॥”
<>इति नित्यातन्त्रे १ पटलः ॥ * ॥
[Page3-086-c+ 52]
<>पशूनां व्रतभङ्गप्रायश्चित्तं यथा, --
<>“पशूनां व्रतभङ्गादौ विधिं प्रथमतः शृणु ।
<>व्रतभङ्गे नित्यभङ्गे नित्यपूजादिकर्म्मणि ।
<>सहस्रं प्रजपेन्मन्त्री व्रतदोषोपशान्तये ॥”
<>इति रुद्रयामले उत्तरखण्डे २ पटलः ॥
<LEND>
