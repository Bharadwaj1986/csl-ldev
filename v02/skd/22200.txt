<L>22200<pc>3-218<k1>पूरिका<k2>पूरिका
पूरिका¦, स्त्री, (पूर्य्यते इति । पूरि + कः । स्त्रियां
ङीप् । पूरी । ततः स्वार्थे कन् । टाप् पूर्व्व-
ह्रस्वश्च ।) पिष्टकभेदः । पूरी इति कचुरी इति
च भाषा । यथा, --
“माषाणां पिष्टिकां युञ्ज्याल्लवणार्द्रकहिङ्गुभिः ।
तया पिष्टिकया पूर्णा समिता कृतपोलिका ।
ततस्तैले विपक्वा सा पूरिका कथिता बुधैः ॥”
अस्या गुणाः ।
“रुच्या स्वाद्बी गुरुः स्निग्धा वातपित्तास्रदूषिका ।
चक्षुस्तेजोहरी चोष्णा पाके वातविनाशिनी ॥
तथैव घृतपक्वापि चक्षुष्या रक्तपित्तहृत् ॥”
इति भावप्रकाशः ॥
(अस्या गुणान्तरं यथा, --
“पूरिकाघृतपूरन्तु त्रिदोषशमनं परम् ।
वृष्यं संवृं हणं स्वादु क्षतक्षयनिवारणम् ॥”
इति हारीते प्रथमे स्थाने द्बादशेऽध्याये ॥)
<LEND>
