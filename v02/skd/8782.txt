<L>8782<pc>2-186<k1>केतनं<k2>केतनं
केतनं¦, क्ली, (कित् निवासाद्यर्थेषु + कर्म्मभावकरणा-
<>धिकरणादिषु यथायथं ल्युट् ।) ध्वजः ।
<>(यथा, रघुवंशे ९ । ३९ ।
<>“अपतुषारतया विशदप्रभैः
<>सुरतसङ्गपरिश्रमनोदिभिः ।
<>कुसुमचापमतेजयदंशुभि-
<>र्हिमकरो मकरोर्ज्जितकेतनम्” ॥)
<>कार्य्यम् । निमन्त्रणम् । इत्यमरः । ३ । ३ । ११३ ॥
<>(यथा, मनुः । ४ । ११० ।
<>“प्रतिगृह्य द्विजो विद्वान् एकोद्दिष्टस्य केतनम् ।
<>त्र्यहं न कीर्त्तयेद्ब्रह्म राज्ञो राहोश्च सूतके” ॥)
<>चिह्नम् । गृहम् । इति हेमचन्द्रः ।
<>(यथा, रामायणे १ । ७४ । ८ ।
<>“स त्वं धर्म्मपरो भूत्वा कश्यपाय वसुन्धराम् ।
<>दत्त्वा वनमुपागम्य महेन्द्रकृतकेतनः” ॥)
<>स्थानम् । इति शब्दरत्नावली ॥
<>(यथा, विष्णुपुराणे १ । ११ । ९ ।
<>“एतद्राजासनं सर्व्वभूभृत्संश्रयकेतनम्” ॥)
<LEND>
