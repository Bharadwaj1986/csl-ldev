<L>17329<pc>2-761<k1>द्रोणः<k2>द्रोणः
द्रोणः¦, पुं, क्ली, (द्रवतीति । द्रुगतौ + “कॄवृजॄषि-
द्रुपन्यनिस्वपिभ्यो नित् ।” उणां ३ । १० । इति
नः ।) आढकपरिमाणम् । आढकचतुष्टयम् ।
[Page2-761-c+ 52]
इति शब्दरत्नावली ॥ ३२ शेर इति लाकिक-
मानम् । तत्पर्य्यायः । घटः २ कलसः ३ उन्मा-
नम् ४ लल्वणः ५ अर्म्मणः ६ । इति वैद्यकपरि-
भाषा ॥ “द्रोणस्तु खार्य्याः खलु षोडशांशः ।”
इति लीलावती ॥ (अरणीकाष्ठम् । यथा,
ऋग्वेदे । ६ । २ । ८ ।
“क्रत्वा हि द्रोणे अज्यसेऽग्ने वाजी न कृत्व्यः ।”
“हे अग्ने क्रत्वा कर्म्मणा मन्थनरूपेण द्रोणे द्रुमे
काष्ठेऽरण्यां विद्यमानस्तमज्यसे हि ।” इति
तद्भाष्ये सायनः ॥ काष्ठनिर्म्मितकलशः । यथा,
तत्रैव । ६ । ३७ । २ ।
“प्रो द्रोणे हरयः कर्म्माग्मन् पुनानास ऋज्यन्तो
अभूवन् ॥”
“द्रोणे द्रोणकलश ऋज्यन्त ऋजु गच्छन्तोऽभू-
वन् ।” इति सायनः ॥ द्रुममयरथः । इति
निरुक्तम् । ५ । २६ ॥ यथा, ऋग्वेदे । ६ । ४४ । २० ।
“आ ते वृषन् वृषणो द्रोणमस्थुः ।”
“द्रोणं द्रुममयं रथमस्थुः ।” इति सायनः ॥)
<LEND>
