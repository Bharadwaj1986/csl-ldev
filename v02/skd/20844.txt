<L>20844<pc>3-081<k1>पल्लिः<k2>पल्लिः
पल्लिः¦, स्त्री, (पल्लतीति । पल्ल + “सर्व्वधातुभ्य
इन् ।” इति इन् ।) ग्रामकः । कुटी । इति
हेमचन्द्रः ॥ कुटीसमुदायः । ग्रामः । इत्यन्ये ॥
गृहमिति भट्टः ॥ कुटीग्रामकयोः पल्लीति
शाश्वतः ॥ स्थानमिति स्वामी ॥ पतन्ति भरणेन
भ्रमणेन च जीवन्तीति क्विपि पतो गावः ते
लीयन्तेऽत्र पल्लिः नाम्नीति डिः पाच्छोणादीति
ईपि पल्ली च गोपपल्लीप्रभृति च । इत्याभीर-
पल्लिशब्दटीकायां भरतः ॥ (गृहगोधिका ।
इति हेमचन्द्रे पल्लीशब्ददर्शनात् ॥)
<LEND>
