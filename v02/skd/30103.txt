<L>30103<pc>4-201<k1>लघु<k2>लघु
लघु¦, क्ली, (लङ्घते अनेनेति । लङ्घ + “लङ्घिवंह्यो-
र्नलोपश्च ।” उणा० १ । ३० । इति कुः ।
धातोर्नलोपश्च ।) शीघ्रम् । इत्यमरः ॥
(यथा, रामायणे । २ । ४६ । २१ ।
“यावदेव तु संसुप्तास्तावदेव वयं लघु ।
रथमारुह्य गच्छामः पन्थानमकुतोभयम् ॥”)
कृष्णागुरु । इति मेदिनी । घे, ५ ॥ लामज्जकम् ।
इति राजनिर्घण्टः ॥ (अस्य पर्य्यायो यथा, --
“लामज्जकं सुनालं स्यादमृणालं लयं लघुः ।
इष्टकापथकं सेव्यं नलदञ्चावदातकम् ॥”
इति भावप्रकाशस्य पूर्व्वखण्डे प्रथमे भागे ॥
हस्ताश्विनीपुष्यनक्षत्राणि । यथा, बृहत्-
संहितायाम् । ९८ । ९ ।
“लघु हस्ताश्विनपुष्याः
पण्यरतिज्ञानभूषणकलासु ।
शिल्पौषधयानादिषु
सिद्धिकराणि प्रदिष्टानि ॥”
कालपरिमाणविशेषः । यथा, भागवते । ३ ।
११ । ७ ।
“क्षणान् पञ्च विदुः काष्ठां लघुता दश पञ्च च ।
लघूनि वै समाम्नाता दश पञ्च च नाडिकाः ॥”
पुं, प्राणायामविशेषः । यथा, मार्कण्डेये । ३९ ।
१३ -- १४ ।
“लघुमध्योत्तरीयाख्यः प्राणायामस्त्रिधोदितः ।
तस्य प्रमाणं वक्ष्यामि तदलर्क शृणुष्व मे ॥
लघुर्द्बादशमात्रस्तु द्विगुणः स तु मध्यमः ।
त्रिगुणाभिस्तु मात्राभिरुत्तमः परिकीर्त्तितः ॥”)
<LEND>
