<L>15001<pc>2-630<k1>तीर्थयात्रा<k2>तीर्थयात्रा
तीर्थयात्रा¦, स्त्री, (तीर्थे यात्रा गमनम ।) तीर्थ-
गमनम् । तद्विधिनिषेधौ यथा, --
ऋषय ऊचुः ।
“कर्त्तव्या तीर्थयात्रास्मिन् लोके केन कथं द्विजैः ।
श्रोतं न एतदिच्छामो वद वह्निमतान् मुने ! ॥
सूत उवाच ।
एतत् श्रुत्वा ततः सूतः पुराणो मुनिसत्तमः ।
प्रोवाच तान् मुनिश्रेष्ठान् स्वधर्म्मं शृणुतानघाः ॥
यज्ञाधिकारे च गते द्बिजेन्द्राः
सर्व्वस्वनाशे क्षितिपोऽथ वैश्यः ।
शुश्रूषणायां बलवीर्य्यहीनः
शूद्रस्तु तीर्थानि भजेत् सुदान्तः ॥
मुमुक्षुभिस्तीर्थगतिर्मुनीन्द्रैः
कार्य्या तथा तत्फलकाङ्क्षिभिश्च ।
[Page2-630-b+ 52]
तां ब्रह्मचारी विधिवत् करोति
स्वयं यतो गुरुणा सन्नियुक्तः ॥
नित्यं गृहस्थाश्रमसंस्थितस्य
मनीषिभिस्तीर्थगतिर्निषिद्धा
मातुः पितुर्भक्तिमना गृहस्थः
सुतो न कुर्य्यात् खलु तीर्थयात्राम् ॥
गङ्गाजलेनानुदिनं मनुष्यो
मृद्गोमयेनापि सदा मुनीन्द्राः ।
स्नातीह सम्यक् यदि भावशुद्धः
फलं तदाप्नोति न चान्यदेतत् ॥
सर्व्वाणि तीर्थानि हि यानि तानि
स्वर्गेऽन्तरीक्षेऽपि पुनः पृथिव्याम् ।
तुल्यानि सम्यक् मुनयोऽग्निहोत्रे
सत्यं गृहस्थाश्रमसंश्रितस्य ॥
यस्यह यज्ञेष्वधिकारितास्ति
गृहेऽन्वहं दानवतो मुनीन्द्राः ।
संजुह्वतः कल्कविवर्ज्जितस्य
तीर्थे गतिः पूर्व्वतरैर्निषिद्धा ॥”
इति वह्निपुराणे १ अध्यायः ॥
<LEND>
