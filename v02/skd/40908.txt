<L>40908<pc>5-463<k1>स्मरणं<k2>स्मरणं
स्मरणं¦, क्ली, (स्मृ + ल्युट् ।) स्मृतिः । तत्पर्य्यायः ।
आध्यानम् २ स्मृतिः ३ । इति हेमचन्द्रः ॥
चिन्ता ४ चर्च्चा ५ । इति जटाधरः ॥ (यथा,
कुमारे । ६ । १९ ।
“सत्यमर्काच्च सोमाच्च परमध्यास्महे पदम् ।
अद्य तूच्चैस्तरं ताभ्यां स्मरणानुग्रहात् तव ॥”
अलङ्कारविशेषः । यथा, साहित्यदर्पणे ।
१० । ६६८ ॥
“सदृशानुभवाद्वस्तुस्मृतिः स्मरणमुच्यते ।”
यथा, --
“अरबिन्दमिदं वीक्ष्य खेलत्खञ्जनमञ्जुलम् ।
स्मरामि वदनं तस्याश्चारु चञ्चललोचनम् ॥”
“मयि सकपटमित्यादौ च” स्मृतेः सादृश्यानु-
भवं विनोत्थापितत्वान्नायमलङ्कारः । राघवा-
नन्दमहापात्रास्तु वैसादृश्यात् स्मृतिमपि स्मर-
णालङ्कारमिच्छन्ति । तत्रीदादरणं तेषामेव
यथा, --
“शिरीषमृद्वी गिरिपु प्रपेदे
यदा यदा दुःखशतानि सीता ।
तदा तदास्याः सदनेषु मौख्य-
लक्षाणि दध्यौ गलदश्रु रामः ॥”
<LEND>
