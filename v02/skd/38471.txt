<L>38471<pc>5-312<k1>सविता<k2>सविता
सविता¦, [ऋ] पुं, (सूते लोकादीनिति । सू +
तृच् ।) सूर्य्यः । इत्यमरः । १ । ३ । ३१ ॥ (यथा,
कुमारे । ५ । २० ।
“विजित्य नेत्रप्रतिघातिनीं प्रभा-
मनन्यदृष्टिः सवितारमैक्षत ॥”)
तस्य व्युत्पत्तिर्यथा, --
“धीशब्दवाच्यो ब्रह्माणं प्रचोदयति सर्व्वदा ।
सृष्ट्यर्थं भगवान् विष्णुः सविता स तु कीर्त्तितः ॥
सर्व्वलोकप्रसवनात् सविता स तु कीर्त्त्यते ।
यतस्तद्देवता देवी सावित्रीत्युच्यते ततः ॥”
इति वह्निपुराणे गायत्त्रीकल्पो नामाध्यायः ॥
अर्कवृक्षः । इति चामरः । २ । ४ । ८० ॥
<LEND>
