<L>9100<pc>2-208<k1>कौमारी<k2>कौमारी
कौमारी¦, स्त्री, मातृकाविशेषः । सा तु कार्त्तिकेय-
शक्तिः । इति शब्दमाला ॥ यथा, --
“कौमारी शक्तिहस्ता च मयूरवरवाहना ।
योद्धुमभ्याययौ दैत्यानम्बिका गुहरूपिणी” ॥
इति मार्कण्डेयपुराणे देवीमाहात्म्ये । ८१ । १६ ॥
(अपूर्व्वपतिः कुमारी पतिमुपपन्ना । “कौमारा-
पूर्व्ववचने” । ४ । २ । १३ । इति स्वार्थे अण्
प्रत्ययेन साधुः ततो ङीष् । अपूर्व्वभार्य्यकुमार-
पत्नी । यथा, भट्टौ । ७ । ९० ।
“उपलम्भ्यामपश्यन्तः कौमारीं पतताम्बर” ! ॥
पञ्चमवर्षीया बालिका । कौमारी अवस्था । यथा,
भागवते । ३ । २ । २८ ।
“कौमारीं दर्शयंश्चेष्टां प्रेक्षणीयो व्रजौकसाम्” ॥)
वाराहीकन्दः । इति राजनिर्घण्टः ॥
<LEND>
