<L>29820<pc>4-173<k1>रूपं<k2>रूपं
रूपं¦, क्ली, (रूयते कीर्त्त्यते रौतीति वा ।
रु + “खष्पशिल्पशष्पेति ।” उणा० ३ । २८ ।
इति पः दीर्घश्च । रूपयतीति । रुप् + अच्
वा ।) स्वभावः । सौन्दर्य्यम् । नामकम् ।
पशुः । शब्दः । ग्रन्थावृत्तिः । नाटकादिः ।
आकारः । (यथा, मनुः । ७ । ७७ ।
“तदध्यास्योद्बहेद्भार्य्यां सवर्णां लक्षणान्विताम् ।
कुले महति सम्भूतां हृद्यां रूपगुणान्विताम् ॥”)
श्लोकः । इति मेदिनीशब्दरत्नावलीभूरि-
प्रयोगाः ॥ (स्वरूपम् । यथा, मनुः । ८ । ४५ ।
“देशं रूपञ्च कालञ्च व्यवहारविधौ स्थितः ॥”)
शुक्लादिः । नामकस्थाने नाणकम् । इति
नानार्थरत्नमालाविश्वहेमचन्द्राः ॥ * ॥ रूपन्तु
षोडशविधम् । यथा । ह्रस्वम् १ दीर्घम् २
स्थूलम् ३ चतुरस्रम् ४ वृत्तम् ५ शुक्लम् ६
कृष्णम् ७ नीलारुणम् ८ रक्तम् ९ पीतम् १०
कठिनम् ११ चिक्कणम् १२ श्लक्ष्णम् १३ पिच्छि-
लम् १४ मृदु १५ दारुणम् १६ । इति महा-
भारते मोक्षधर्म्मः ॥ * ॥ तस्य लक्षणं यथा, --
“अङ्गान्यभूषितान्येव केनचिद्भूषणादिना ।
येन भूषितवद्भान्ति तद्रूपमिति कथ्यते ॥”
इत्युज्ज्वलनीलमणिः ॥
न्यायमते तत् चक्षुरिन्द्रियग्राह्यम् । द्रव्यादि-
प्रत्यक्षकारणम् । चक्षुः सहकारि । शुक्लाद्य-
नेकप्रकारम् । जलादिपरमाणुरूपं नित्यम् ।
अन्यत्र अनित्यम् । यथा, --
[Page4-174-a+ 52]
“चक्षुर्ग्राह्यं भवेद्रूपं द्रव्यादेरुपलम्भकम् ।
चक्षुषः सहकारि स्याच्छुक्लादिकमनेकधा ।
जलादिपरमाणौ तन्नित्यमन्यत् सहेतुकम् ॥”
इति भाषापरिच्छेदः ॥
उत्तरपदस्थरूपादिशब्दस्य उपमानवाचक-
त्वम् । यथा, --
“स्युरुत्तरपदे प्रख्यः प्रकारः प्रतिमो निभः ।
भूतरूपोपमाः काशः सन्निभः प्रथितः परः ॥”
इति हेमचन्द्रः ॥
अतिशयरूपस्य दोषो यथा, --
उमोवाच ।
“रूपातिशयसम्पन्ना नानागुणसमन्विताः ।
किमर्थं दुःखिता जाताः कान्तसौख्यविवर्ज्जिताः ॥
ईश्वर उवाच ।
दमयन्ती तथा सीता रूपातिशयपारगा ।
दुःखिता तेन संजाता कान्तसौख्यविवर्ज्जिता ॥
अहल्या बन्धकी जाता कपिलस्य तु योषिता ।
रूपस्य तु प्रभावेण दासी जाता तिलोत्तमा ॥
तस्माद्रपञ्च नेच्छन्ति लक्षणज्ञास्तपोधनाः ।
अतिरूपेण स्वल्पायुः पुरुषो योषितोऽपि वा ।
अथवा सौख्यहीनस्तु जायते तु महातपे ॥”
इति देवीपुराणे नन्दाकुण्डप्रवेशाध्यायः ॥
तद्बैदिकपर्य्यायः । निर्णिक् १ वव्रिः २ वर्पः ३
वपुः ४ अमतिः ५ अप्सः ६ प्सुः ७ अप्नः ८
पिष्टम् ९ पेशः १० कृशनम् ११ प्सरः १२
अर्ज्जुनम् १३ ताम्रम् १४ अरुषम् १५ शिल्पम्
१६ । इति षोडशरूपनामानि । इति वेद-
निघण्टौ ३ अध्यायः ॥
<LEND>
