<L>38463<pc>5-311<k1>सवनं<k2>सवनं
सवनं¦, क्ली, (सु ञ् अभिषवे + ल्युट् ।) यज्ञ-
<>स्नानम् । (यथा, किराते । १२ । १० ।
<>“प्रविवेश गामिव कृशस्य
<>नियमसवनाय गच्छतः ।
<>तस्य पदविनमितो हिमवान्
<>गुरुतां नयन्ति हि गुणा न संहतिः ॥”)
<>तत्पर्य्यायः । सूत्या २ अभिषवः ३ । इत्यमरः ।
<>२ । ७ । ४७ ॥ सोमसन्धानम् ४ । इति जटाधरः ॥
<>सोमपानम् । इति भरतः ॥ अध्वरम् । (यथा,
<>रघुः । ८ । ७५ ।
<>“अथ तं सवनाय दीक्षितः
<>प्रणिधानात् गुरुराश्रमस्थितः ।
<>अभिषङ्गजडं विजज्ञिवान्
<>इति शिष्येण किलान्वबोधयत् ॥”)
<>सोमनिर्दलनम् । इति मेदिनी ॥ प्रसवः । इति
<>केचित् ॥ (सु + युच् । चन्द्रे, पुं, । इत्युणादिवृत्तौ
<>उज्ज्वलदत्तः । २ । ७४ ॥ वनेन सह वर्त्तमानमिति
<>विग्रहे वनविशिष्टे, त्रि । यथा, महाभारते ।
<>१ । १८ । ८ ।
<>“अथ पर्व्वतराजानं तमनन्तो महाबलः ।
<>उज्जहार बलाद्ब्रह्मन् सवनं सवनौकसम् ॥”)
<LEND>
