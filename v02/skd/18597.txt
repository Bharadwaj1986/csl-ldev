<L>18597<pc>2-850<k1>नागवल्ली<k2>नागवल्ली
नागवल्ली¦, स्त्री, (नाग इव दीर्धा वल्ली लता ।)
ताम्बूली । इत्यमरः । २ । ४ । १२० ॥ अस्याः
पर्य्यायास्ताम्बूलवल्लीशब्दे गुणाश्च ताम्बूलशब्दे
द्रष्टव्याः । सा च श्रीवाटाम्लवाटादिनानाग्रामस्थ-
स्थानभेदादेव भिन्ना ।
“एकाप्येषा देशमृत्स्नावशषा-
न्नानाकारं याति काये गुणे च ॥
श्रीवाटी मधुरा तीक्ष्णा वातपित्तकफापहा ।
रसाढ्या च रसा रुच्या विपाके शिशिरा स्मृता ॥
स्यादम्लवाटी कटुकाम्लतिक्ता
तीक्ष्णा तथोष्णा मुखपाककर्त्री ।
विदाहपित्तासविकोपनी च
विष्टम्भदा वातनिवर्हणी च ॥
सप्तमी मधुरा तीक्ष्णा कटुरुष्णा च पाचनी ।
गुल्मोदराघ्मानहरा रुचिकृद्दीपनी परा ॥”
अन्यच्च ।
“गुहागरे सप्तशिरा प्रसिद्धा
तत्पर्णचूर्णातिरसातिरुच्या ।
सुगन्धितीक्ष्णा मधुरातिहृद्या
सन्दीपनी पुंस्त्वकरा च बल्या ॥
विरेचनी वक्त्रसुगन्धिकारिणी ।
नाम्ना याम्लसरा सुतीक्ष्णमधुरा रुच्या हिमा
दाहनुत्
पित्तोद्रेकहरासुदीपनकरी बल्यामुखामोदिनी ।
[Page2-851-a+ 52]
स्त्रीसौभाग्यविवर्द्धिनी मदकरी ज्ञेया सदा वल्लभा
गुल्माध्मानविबन्धजिच्च कथिता सा मालवे तु
स्थिता ॥
अन्ध्रि पुष्कलिका नाम कषायोष्णा कटुस्तथा ।
मलापकर्षा कण्ठस्य पित्तहृद्बातनाशिनी ॥
द्वैषणीया कटुस्तीक्ष्णा हृद्या दीर्घदला च सा ।
कफवातहरा रुच्या कटुदीपनपाचनी ॥”
इति राजनिर्घण्टः ॥
<LEND>
