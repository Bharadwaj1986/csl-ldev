<L>35897<pc>5-112<k1>शीर्षकं<k2>शीर्षकं
शीर्षकं¦, क्ली, (शीर्षे कं सुखमस्मात् ।) शिरो-
<>रक्षणसन्नाहः । टोप् इति भाषा । तत्-
<>पर्य्यायः । शीर्षण्यम् २ शिरस्त्रम् ३ । इत्यमरः ॥
<>शिरोऽस्थि । इति राजनिर्घण्टः ॥ जयपराजय-
<>पत्रम् । यथा, याज्ञवल्क्यः ।
<>“तुलाग्न्यापो विषं कोषो दिव्यानीह विशुद्धये ।
<>महाभियोगेष्वेतानि शीर्षकस्थेऽभियोक्तरि ॥”
<>विशुद्धये सन्दिग्धार्थस्य सन्देहनिवृत्तये ॥ म-
<>हाभियोगेषु महापातकादिगुरुतराभियोगेषु ।
<>शीर्षकस्थे शीर्षकं प्रधानं शिरो व्यवहारस्य
<>चतुष्पादः जयपराजयलक्षणः । तेन दण्डो
<>लक्ष्यते तत्र तिष्ठतीति शीर्षकस्थः तत्प्रयुक्तदण्ड-
<>भागीत्यर्थः । इति दिव्यतत्त्वम् ॥
<LEND>
