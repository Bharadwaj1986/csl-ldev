<L>24331<pc>3-429<k1>बाहुः<k2>बाहुः
बाहुः¦, पुं, स्त्री, (बाधते शत्रून् इति । बाध +
<>“अर्जिदृशिकम्यमिपंसिबाधामृजिपशि तुक् धुक्
<>दीर्घहकाराश्च ।” उणा० १ । २८ । इति कुप्रत्य-
<>योऽन्तस्य हकारादेशश्च ।) कक्षाद्यङ्गुल्यग्र-
<>पर्य्यन्तावयवविशेषः । तत्पर्य्यायः । भुजः २
<>प्रवेष्टः ३ दोः ४ । इत्यमरः । २ । ६ । ८० ।
<>दोषः ५ बाहः ६ । इति जटाधरशब्दरत्ना-
<>वल्यौ ॥ तद्वैदिकपर्य्यायाः । आयती १ च्यवना २
<>अनीशू ३ अप्लवाना ४ विनंगृसौ ५ गभस्ती ६
<>कवस्नौ ७ बाहू ८ भूरिजौ ९ क्षिपस्ती १०
<>शक्करी ११ भरित्रे १२ । इति द्वादश बाहु-
<>नामानि । इति वेदनिर्घण्टौ २ अध्यायः ॥ * ॥
<>(यथा ऋग्वेदे । ५ । ५७ । ६ ।
<>“ऋष्टयो वो मरुतो अंसयोरधि
<>सह ओजो बाह्वोर्वो बलं हितम् ॥”
<>नृपत्वसूचकबाहुलक्षणम् । यथा, --
<>“निर्मांस्रौ चैव भग्नाल्पौ श्लिष्टौ च विपुलौ भुजौ ।
<>आजानुलम्बिनौ बाहू वृत्तौ पीनौ नृपेश्वरे ॥”
<>इति गारुडे ६६ अध्यायः ॥
<>(अस्य शुभाशुभलक्षणमुक्तं यथा सामुद्रके ।
<>“उद्वद्धबाहुः पुरुषो वधबन्धनमाप्नुयात् ।
<>दीर्घबाहुर्भवेद्राजा समुद्रवचनं यथा ॥
<>प्रलम्बबाहुरैश्वर्य्यं प्राप्नुयाद्गुणसंयुतम् ।
<>ह्रस्वबाहुर्भवेद्दासः परप्रेष्यकरस्तथा ॥
<>वामावर्त्तभुजा ये तु ये च दीर्घभुजा नराः ।
<>संपूर्णबाहवो ये तु राजानस्ते प्रकीर्त्तिताः ॥
[Page3-429-b+ 52]
<>पुरुषस्य दक्षिणबाहुस्पन्दने स्त्रियो वामबाहु-
<>स्पन्दने शुभं तद्वीपरीते तु अशुभम् । यथा
<>शाकुन्तले १ अङ्के ।
<>“शान्तमिदमाश्रमपदं स्फुरति च बाहुः कुतः
<>फलमिहास्य ।
<>अथवा भवितव्यानां द्वाराणि भवन्ति सर्व्वत्र ॥”
<>बाहुर्दक्षिणबाहुः । फलं वरस्त्रीलाभरूपम् ॥
<>“वामेतरभुजस्पन्दो वरस्त्रीलाभसूचकः ॥”
<>इतिवचनात् ॥)
<>कूर्परस्य ऊर्द्धभागः । यथा, --
<>“मुखं बाहू प्रबाहू च मनः सर्व्वेन्द्रियाणि च ।
<>रक्षत्वव्याहतैश्वर्य्यस्तव नारायणोऽव्ययः ॥”
<>अस्य टीका । बाहू प्रबाहू च कूर्परस्य ऊर्द्ध्वा-
<>धोभागौ । इति विष्णुपुराणे । ५ । ५ ॥
<LEND>
