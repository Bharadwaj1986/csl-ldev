<L>16375<pc>2-711<k1>दिव<k2>दिव
दिव¦, य उ जिगीषेच्छयोः । पणौ । द्युतौ । क्रीडा-
याम् । गतौ । इति कविकल्पद्रुमः ॥ (दिवां-
परं-अकं-सकं-च सेट् । उदित्त्वात् क्त्वावेट् ।)
य, दीव्यति । उ, देवित्वा द्युत्वा । दीव्यमानं
शितान् वाणान् । इति भट्टौ ताच्छील्ये शतुः-
शानः । पणिर्व्यवहारः स्तुतिश्च । व्यवहारस्तु
क्रयविक्रयरूपः । द्युतावेवाकर्म्मकः । क्रीडा-
यान्तु दीव्यतेः करणस्य नित्यं कर्म्मत्वम् । तत्र
तृतीयाविभक्तिरेव विभाष्यते । इति साम्प्र-
दायिकम् । तेन अक्षा दीव्यन्ते छात्रेण इति
कर्म्मणि प्रत्ययः स्यात् । अक्षैर्दीव्यते छात्रे-
णेति भावे प्रत्ययो न स्यात् अक्षैर्देवयति छात्रेण
गुरुरित्यत्राप्यञ्यन्तस्य कर्त्तुः कर्म्मत्वं न स्यात् ।
तेनादुद्यू षयद्रामं मृगेण मृगलोचना । इति
भट्टौ तु तेनेतिकरणं दुद्यूषेरेव न तु दीव्यतेः ।
तेनाकर्म्मकत्वात् राममित्यञ्यन्तकर्त्तुः कर्म्म-
त्वम् । इति दुर्गादासः ॥
<LEND>
