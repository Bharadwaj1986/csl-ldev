<L>3657<pc>1-185<k1>आयुः<k2>आयुः
आयुः¦, पुं, क्ली, (एति इण् गतौ छन्दसीण इत्युण् ।)
जीवितव्याप्यकालः । इति जटाधरः ॥ (जीवनं,
प्राणाः । यथा महाभारते, --
“अहं केशरिणः क्षेत्रे वायुना जगदायुना ।
जातः कमलपत्राक्षो हनूमान्नाम वानरः” ।
स्वनामख्यातश्चन्द्रवंशीयो राजा, स च नहुषस्य
पिता । यथा महाभारते, --
“नहुषो नाम राजर्षिर्व्यक्तं ते श्रोत्रमागतः ।
तत्रैव पूर्व्वपूर्व्वेषामायोर्वंशधरः सुतः” ।
पुरूरवसः पुत्त्रः स्वनामख्यातो राजा ।
यथा हरिवंशे, --
“बुधस्य तु महाराज विद्वान् पुत्त्रः पुरूरवाः” ।
“तस्य पुत्त्रा बभूवुस्ते सप्त देवसुतोपमाः ।
दिवि जाता महात्मान आयुर्धीमानमावसुः” ।
हृदस्य पुत्रः स्वनामख्यातोऽसुरः ।
यथा हरिवंशे, --
“हृदस्य पुत्त्रो ह्यायुर्वै शिविः कालस्तथैव च” ।)
<LEND>
