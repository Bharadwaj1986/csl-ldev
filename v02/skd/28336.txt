<L>28336<pc>4-011<k1>यतिः<k2>यतिः
यतिः¦, स्त्री, (यम्यते रसनात्रेति । यम् + “स्त्रियां
<>क्तिन् ।” ३ । ३ । ९४ । इति क्तिन् । “अनु-
<>दात्तोपदेशवनतितनोत्यादीनामिति ।” । ६ । ४ ।
<>३७ । इति मकारलोपः ।) पाठविच्छेदः । इति
<>मेदिनी । ते, ४६ ॥ जिह्वेष्टविश्रामस्थानम् ।
<>यथा, --
<>“यतिर्जिह्वेष्टविश्रामस्थानं कविभिरुच्यते ।
<>सा विच्छेदविरामाद्यैः पदैर्व्वाच्या निजेच्छया ॥
<>क्वचिच्छन्दस्यास्ते यतिरभिहिता पूर्व्वकृतिभिः
<>पदान्ते सा शोभां व्रजति पदमध्ये त्यजति च ।
<>पुनस्तत्रैवासौ स्वरविहितसन्धिः श्रयति तां
<>यथा कृष्णः पुष्णात्वतुलमहिमा मां करुणया ॥
<>श्वेतमाण्डव्यमुख्यास्तु नेच्छन्ति मुनयो यतिम् ।
<>इत्याह भट्टः स्वग्रन्थे गुरुर्मे पुरुषोत्तमः ॥”
<>इति च्छन्दोमञ्जरी । १ । १६ -- १८ ॥
<>(नियम्यते इति । यम् + क्तिन् । यतते चेष्टते
<>व्रतादिरक्षार्थं इति वा । यत + “सर्व्वधातुभ्य
<>इन् ।” उणा० ४ । ११७ । इति इन् ।) विधवा ।
<>रागः । सन्धिः । इति शब्दरत्नावली ॥ वाद्याङ्ग-
<>प्रबन्धविशेषः । यथा, --
<>“यतिरोढाप्यवच्छेदो गजरो रूपकं ध्रुवम् ।
<>गनपः सारिगोणी च नादश्च कथितं तथा ।
<>प्रहरणं वृन्दनञ्च प्रबन्धा द्बादश स्मृताः ॥”
<>यथा दं थातः । इत्येकताल्यां यतिः । इति
<>सङ्गीतदामोदरः ॥ (सा त्रिविधा । यथा,
<>मार्कण्डेयपुराणे । २३ । ५३ ।
<>“चतुर्विधं पदं तालं त्रिःप्रकारं लयत्रयम् ।
<>यतित्रयं तथा तोद्यं मया दत्तं चतुर्विधम् ॥”)
<LEND>
