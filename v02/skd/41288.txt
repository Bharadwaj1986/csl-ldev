<L>41288<pc>5-498<k1>स्वेदनं<k2>स्वेदनं
स्वेदनं¦, क्ली, (स्विद् + ल्युट् ।) स्वेदः । इति
<>मेदिनी ॥ स्वेदनयन्त्रं यथा, --
<>“निबद्धमौषधं सूतं भूर्ज्जे तत्त्रिगुणाम्बरे ।
<>रसपोटलिकां काष्ठे दृढं बद्ध्वा गुणेन हि ॥
<>सन्धानपूर्णं कुम्भान्तः स्वावलम्बनसंस्थितम् ।
<>अधस्ताज्ज्वालयेद्वह्निं तत्तदुक्तक्रमेण हि ।
<>दोलायन्त्रमिदं प्रोक्तं स्वेदनाख्यं तदेव हि ॥”
<>सन्धानं काञ्जिकादि ।
<>“साम्बुस्यालीमुखे बद्धे वस्त्रे स्वेद्यं निधाय च ।
<>पिधाय पच्यते यत्र तद्यन्त्रं स्वेदनं स्मृतम् ॥”
<>इति भावप्रकाशः ॥
<>(स्वेदयतीति । स्विद् + णिच् + ल्युः । स्वेदके,
<>त्रि । यथा, सुश्रुते । ३ । ४ ।
<>“स्वेदनो दुर्गन्धः पीतशिथिलाङ्गस्ताम्रनख-
<>नयनतालुजिह्वोष्ठपाणिपादतल इत्यादि ॥”
<LEND>
