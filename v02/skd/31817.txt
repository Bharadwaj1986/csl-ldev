<L>31817<pc>4-321<k1>वाजिनी<k2>वाजिनी
वाजिनी¦, स्त्री, अश्वगन्धा । घोटकी । शेषस्य
<>पर्य्यायः । वडवा २ वामी ३ प्रसूका ४
<>आर्त्तवी ५ । अस्याः क्षीरगुणाः ।
<>“अश्वाक्षीरन्तु रूक्षाम्लं लवणं दीपणं लघु ।
<>देहस्थैर्य्यकरं बल्यं गौरवं कान्तिकृत् परम् ॥”
<>तद्दधिगुणाः ।
<>“आश्वं दधि स्यान्मधुरं कषायं
<>कफार्त्तिमूर्च्छामयहारि रूक्षम् ।
<>वाताल्पदं दीपनकारि नेत्र-
<>दोषापहं तत् कथितं पृथिव्याम् ॥” * ॥
<>तन्नवनीतगुणाः ।
<>“आश्वन्तु नवनीतं स्यात् कषायं कफकासजित् ।
[Page4-321-c+ 52]
<>चक्षुष्यं कटुकञ्चोष्णमीषद्वातापहारकम् ॥”
<>तद्घृतगुणाः ।
<>“अश्वासर्पिस्तु कटुकं मधुरञ्च कषायकम् ।
<>ईषद्दीपनदं मूर्च्छाहारि वाताल्पदं गुरु ॥”
<>इति राजनिर्घण्टः ॥ * ॥
<>अपि च ।
<>“रूक्षोष्णं वडवाक्षीरं बल्यं श्वासानिलापहम् ।
<>अम्लं कटु लघु स्वादु सर्व्वमैकशफं तथा ॥”
<>इति भावप्रकाशः ॥
<LEND>
