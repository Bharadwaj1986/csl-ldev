<L>23826<pc>3-383<k1>फालः<k2>फालः
फालः¦, पुं, (फल्यते विदार्य्यते क्षेत्रमनेनेनि ।
<>फल + करणे घञ् ।) लाङ्गलस्थभूमिविदारक-
<>लौहः । फल्यते विशीर्य्यते मूमिरनेन सः ।
<>तत्पर्य्यायः । कृषिकः २ । इत्यमरः । २ । ९ । १३ ॥
<>कृषकः ३ । फलम् ४ । इति भरतः ॥ कृषि-
<>का ५ । फालम् ६ । इति मुकुटः ॥ कुशिकम् ७ ।
<>इति हेमचन्द्रः । ३ । ५५५ ॥ महादेवः । बल-
<>देवः । कार्पासवस्त्रे, त्रि । इति मेदिनी । ले, ३४ ॥
<>नवविधदिव्यान्तर्गताष्टमदिव्यम् । तस्य विधि-
<>र्यथा । बृहस्पतिः ।
<>“आयसं द्बादशपलघटितं फालमुच्यते ।
<>अष्टाङ्गुलं भवेद्दीर्घं चतुरङ्गुलविस्तरम् ॥
[Page3-384-a+ 52]
<>अग्निवर्णं ततश्चौरो जिह्वया लेहयेत् सकृत् ।
<>न दग्धश्चेच्छुद्धिमियादन्यथा तु स हीयते ॥”
<>चौरोऽत्र गोचौरः । गोचौरस्य प्रदातव्यं तप्त-
<>फालावलेहनमिति स्मृतिरिति मैथिलाः ॥
<>अत्रापि त्वमग्ने इत्यादिमन्त्रानन्तरं आयसं
<>लेलिहानस्य जिह्वयापि समादिशेदिति पिता-
<>महोक्तेः प्राड्विवाकशोध्याभ्यामग्र्यभिमन्त्रणं
<>कार्य्यम् ॥ * ॥ तत्र प्रयोगः । लौकिकचत्वारिंश-
<>त्तोलकमितं लौहघटितमष्टयवमध्यात्मकाङ्गुलाष्ट-
<>दीर्घं तथाविधचतुरङ्गुलप्रस्तारं फालमग्नौ ताप-
<>येत् । तत्र प्राड्विवाको धर्म्मावाहनादिहवनान्तं
<>कर्म्म कृत्वा दक्षिणां दत्त्वा, --
<>‘ओँ त्वमग्ने वेदाश्चत्वारस्त्वञ्च यज्ञेषु हूयसे ।
<>त्वं मुखं सर्व्वदेवानां त्वं मुखं ब्रह्मवादिनाम् ॥
<>जठरस्थोऽसि भूतानां ततो वेत्सि शुभाशुभम् ।
<>पापं पुनासि वै यस्मात्तस्मात् पाधक उच्यते ॥
<>पापेषु दर्शयात्मानमर्च्चिष्मान् भव पावक ! ।
<>अथवा शुभभावेन शीतो भव हुताशन ! ॥
<>त्वमग्ने सर्व्वभूतानामन्तश्चरसि साक्षिवत् ।
<>त्वमेव देव जानीषे न विदुर्यानि मानवाः ॥
<>व्यवहाराभिशस्तोऽयं मानुषः शुद्धिमिच्छति ।
<>तदेनं संशयादस्माद्धर्म्मतस्त्रातुमर्हसि ॥’
<>इत्येतैः फालस्थमग्निं अभिमन्त्रयेत् । शोध्यस्तु
<>प्रतिज्ञापत्रं शिरसि निधाय ।
<>‘त्वमग्ने सर्व्वभूतानामन्तश्चरसि पावक ! ।
<>साक्षिवत् पुण्यपापेभ्यो ब्रूहि सत्यं करे मम ॥’
<>इत्यनेनाभिमन्त्र्य अग्निवर्णं फालं जिह्वया सकृ-
<>ल्लिह्यात् न दग्धश्चेत्तदा शुद्धः ।” इति दिव्य-
<>तत्त्वम् ॥
<LEND>
