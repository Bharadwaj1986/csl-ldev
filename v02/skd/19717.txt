<L>19717<pc>2-930<k1>न्यायः<k2>न्यायः
न्यायः¦, पुं, विष्णुः । यथा,
<>“अग्रणीर्ग्रामणीः श्रीमान्न्यायो नेता समीरणः ।”
<>इति तस्य सहस्रनाममध्ये गणितः ॥ * ॥
<>(नियमेन ईयते इति । नि + इण् + “परि-
<>न्योर्नीणोर्द्यूताभ्रेषयोः ।” ३ । ३ । ३७ । इति
<>घञ् ।) उचितः । तत्पर्य्यायः । अभ्रेषः २
<>क्वल्पः ३ देशरूपम् ४ समञ्जसम् ५ । इत्यमरः ।
<>२ । ८ । २४ ॥ * ॥ (नीयन्ते प्राप्यन्ते विवक्षितार्था
<>येनेति । नी + “अध्यायन्यायोद्यावसंहाराश्च ।”
<>३ । ३ । १२२ । इति घञ्प्रत्ययेन निपातनात्
<>साधुः । नीतिः । जयोपायः । भोगः । युक्तिः ।
<>इति चिन्तामणिः ॥) प्रतिज्ञाहेतूदाहरणोप-
<>नयनिगमनात्मकपञ्चावयववाक्यम् । तल्लक्षणं
<>यथा । अनुमितिचरमकारणलिङ्गपरामर्शप्रयो-
<>जकशाब्दज्ञानजनकवाक्यत्वम् । इति चिन्ता-
<>मणिः ॥ उचितानुपूर्व्विकप्रतिज्ञादिपञ्चकसमु-
<>दायत्वम् । इति शिरोमणिः ॥ तल्लक्ष्यं यथा ।
<>पर्व्वतो वह्निमान् धूमात् यो यो धूमवान् स्र
<>वह्रिमान् यथा महानसं वह्रिव्याप्यधूमवांश्चायं
<>तस्माद्बह्रिमान् । इति जगदीशः ॥ * ॥
<>(पञ्चाङ्गमधिकरणम् । यथा, महाभारते ।
<>२ । ५ । ३ ।
<>“न्यायविद्धर्म्मतत्त्वज्ञः षडङ्गविदनुत्तमः ।”
<>“न्यायः पञ्चाङ्गमधिकरणम् । यथा, --
<>‘विषयो विषयश्चैव पूर्व्वपक्षस्तथोत्तरः ।
<>पक्षद्वयफलञ्चैव शास्त्रेऽधिकरणं विदुः ॥’
[Page2-930-b+ 44]
<>अत्र, यूपस्य स्वरुं करोति इति वाक्यं विषयः ।
<>तत्र षष्ठी यूपसम्बन्धिकर्त्तव्यता लक्षणार्था उत
<>यूपावयवलक्षणार्था इति सन्देहो विषयः ।
<>एतावेव पूर्व्वोत्तरपक्षौ ज्ञेयौ । कल्पना लाघ-
<>वानुग्रहादुत्तरः पक्षः सिद्धान्तः । फलं अनु-
<>ष्ठानभेदः । पूर्व्वपक्षे तक्षणाष्टास्री करणादिना
<>काष्ठान्तरं यूपसदृशं निर्म्मातव्यम् । सिद्धान्ते
<>एकदेशस्य पृथक् करणमात्रमिति । इदमेव
<>पञ्चकं मोक्षधर्म्मेषूक्तम् ।
<>‘सूक्ष्मं सांख्यक्रमौ चोभौ निर्णयः सप्रयोजनः ।
<>पञ्चैतान्यनुजानीहि वाक्यमित्युच्यते बुधैः ॥”
<>सूक्ष्मं गहनार्थत्वाद्बिषयः । सांख्यः एवमेवं वेति
<>विचारः । क्रमः अतिक्रमः सिद्धान्तस्य पूर्व्वः
<>पक्ष इत्यर्थः । निर्णयः सिद्धान्तः । प्रयोजनं
<>फलम् । इति वाक्यं वाक्यार्थनिर्णयोपायः एवं
<>पूर्व्वोत्तरमीमांसाधिकरणानि न्यायस्तद्बित् ॥”
<>इति तट्टीकायां नीलकण्ठः ॥ * ॥)
<>षड्दर्शनान्तर्गतदर्शनविशेषः । तत्पर्य्यायः ।
<>तर्कविद्या २ आन्वीक्षिकी ३ । इत्यमरभरतौ ॥
<>एतद्दर्शनमते नित्येच्छाकृतिमतिसहितः पर-
<>मात्मा ईश्वरः स तु ब्रह्मपदार्थो जीवातिरिक्तः ।
<>एतच्छास्त्रप्रयोजनं चार्व्वाकादिमतनिराकरण-
<>पूर्व्वकं जगत्कारणतया ईश्वरसंस्थापनं संश-
<>यादिनिरूपणेन वेदार्थनिर्णयश्च । न्यायदर्शन-
<>कारो गोतमः । तत्सूत्रे प्रमाणादिषोडश-
<>पदार्थनिरूपणम् । तेषां तत्त्वज्ञानान्निश्रेयसम् ।
<>तस्य भाष्यकारो वात्स्यायनः । तद्वार्त्तिककारः
<>कात्यायनः । तट्टीकाकारो वाचस्पतिमिश्रः ।
<>तच्छात्र उदयनाचार्य्यःकुसुमाञ्जलिप्रभृतिग्रन्थ-
<>कारः । कुसुमाञ्जलिटीकाकारौ हरिदासराम-
<>भद्रौ । गङ्गेशोपाध्यायः प्रत्यक्षानुमानोपमान-
<>शब्दाख्यखण्डचतुष्टयात्मकचिन्तामणिकारः ।
<>तत्सुतो वर्द्धमानोपाध्यायस्तयोश्छात्रौ मणि-
<>मिश्रयज्ञपत्युपाध्यायौ मणिप्रभाकरौ । यज्ञ-
<>पत्युपाध्यायच्छात्रः पक्षधरमिश्रश्चिन्तामणे-
<>रालोककारः । पक्षधरमिश्रच्छात्रो रघुनाथ-
<>शिरोमणिश्चिन्तामणेर्दीधितिकारः । तच्छात्रो
<>मथुरानाथतर्कवागीशश्चिन्तामणिदीधित्योष्टी-
<>काकारः । तच्छात्रो भवानन्दसिद्धान्तवागीशो
<>दीधितेष्टीकाकारः । तच्छात्रौ जगदीशतर्का-
<>लङ्कारगदाधरभट्टाचार्य्यौ दीधितिटीकाकारौ ।
<>एतदतिरिक्ता वादार्थकारा बहवः पण्डिता
<>आसन् ॥ तर्कशास्त्रम् । यथा, शब्दरत्नावल्याम् ।
<>“न्यायवैशेषिकादिः स्यात् तर्कविद्या प्रतिष्ठिता ।
[Page2-930-c+ 44]
<>तस्यामान्वीक्षिकी ज्ञेया तत्रात्मज्ञानमुन्नयेत् ॥”
<>अथ न्यायप्रथमसूत्रं लिख्यते प्रमाणप्रमेयसंशय-
<>प्रयोजनदृष्टान्तसिद्धान्तावयवतर्कनिर्णयवाद-
<>जल्पवितण्डाहेत्वाभासच्छलजातिनिग्रहस्था-
<>नानां तत्त्वज्ञानान्निश्रेयसाधिगमः । एषां लक्ष-
<>णानि यथा । प्रत्यक्षानुमानोपमानशब्दाः
<>प्रामाणानि । १ । आत्मशरीरेन्द्रियार्थबुद्धिमनः-
<>प्रवृत्तिदोषप्रेत्यभावफलदुःखापवर्गास्तु प्रमेयम् २ ।
<>समानानेकधर्म्मोपपत्तेर्व्विप्रतिपत्तेरुपलब्ध्यनुप-
<>लब्ध्यवस्थातश्च विशेषापेक्षो विमर्शः संशयः । ३ ।
<>यमर्थमधिकृत्य प्रवर्त्तते तत् प्रयोजनम् । ४ ।
<>लौकिकपरीक्षकाणां यस्मिन्नर्थे बुद्धिसामान्यं
<>स दृष्टान्तः । ५ । तन्त्राधिकरणाभ्युपगमसंस्थितिः
<>सिद्धान्तः । ६ । प्रतिज्ञाहेतूदाहरणोपनयनि-
<>गमनान्यवयवाः । ७ । अविज्ञाततत्त्वेऽर्थे कार-
<>णोपपत्तितस्तत्त्वज्ञानार्थमूहस्तर्कः । ८ । विमृश्य-
<>पक्षप्रतिपक्षाभ्यामर्थावधारणं निर्णयः । ९ ।
<>प्रमाणतर्कसाधनोपालम्भः सिद्धान्ताविरुद्धः
<>पञ्चाषयवोपपन्नः पक्षप्रतिपक्षपरिग्रहो वादः ।
<>१० । यथोपपन्नच्छलजातिनिग्रहस्थानोपालम्भो
<>जल्पः ११ । सत्प्रतिपक्षस्थापनाहीनो वितण्डा ।
<>१२ । सव्यभिचारविरुद्धप्रकरणसमसाध्यसम-
<>कालात्ययापदिष्टा हेत्वाभासाः । १३ । वचन-
<>विघातोऽर्थविकल्पोपपत्त्या छलम् । १४ ।
<>साधर्म्म्यवैधर्म्म्याभ्यां प्रत्यवस्थानं जातिः । १५ ।
<>विप्रतिपत्तिरप्रतिपत्तिश्च निग्रहस्थानम् । १६ ।
<>इति गोतमसूत्रम् ॥ * ॥ न्यायशास्त्रञ्च पञ्चा-
<>ध्यायात्मकम् । तत्र प्रत्यध्यायस्याह्रिकद्बयम् ।
<>तत्र प्रथमाध्ययस्य प्रथमाह्रिके भगवता गौत-
<>भेन प्रमाणादिपदार्थनवकलक्षणनिरूपणं
<>विधाय द्बितीये वादादिसप्तपदार्थलक्षणनिरू-
<>पणम् । १ । द्बितीयस्य तु प्रथमे संशयपरीक्षणं
<>प्रमाणचतुष्टयाप्रामाण्यशङ्कानिराकरणञ्च ।
<>द्वितीये अर्थापत्त्यादेरन्तर्भावनिरूपणम् । २ ।
<>तृतीयस्य प्रथमे आत्मशरीरेन्द्रियार्थपरीक्षणम् ।
<>द्वितीये बुद्धिमनःपरीक्षणम् । ३ । चतुर्थस्य
<>प्रथमे प्रवृत्तिदोषप्रेत्यभावफलदुःखापवर्गपरी-
<>क्षणम् । द्वितीये दोषनिमित्तकत्वनिरूपणं अव-
<>यवादिनिरूपणञ्च । ४ । पञ्चमस्यस्य प्रथमे
<>जातिभेदनिरूपणम् । द्बितीये निग्रहस्थानभेद-
<>निरूपणम् । ५ । इति सर्व्वदर्शननसंग्रहः ॥ * ॥
<>युक्तिमूलकदृष्टान्तविशेषः । स च बहुविधः ।
<>तेषां मध्ये प्रसिद्धानां नामलक्षणप्रमाणानि
<>लिख्यन्ते ॥
[Page2-930-1a+ 2]
<H>nyAyanAmAni
<>अन्धगोलाङ्गूलन्यायः १ ।
[Page2-930-1b+ 5]
<H>tallakzaRAni
<>कश्चिद्दुष्टात्मा महारण्यमार्गे पतितमन्धं स्वबन्धुनगरं जिगमिषुं वभाषे
<>किमत्रायुष्मता दुःखितेन स्थीयत इति स चान्धः सुखवाणीमाकर्ण्य
<>तमाप्तं मत्वोवाच अहो मद्भागधेयं यदत्रभवान् दीनं मां स्वाभीष्टनगर
<>प्राप्त्यसमर्थं भाषत इति स च विप्रलिप्सुर्दुष्टो गोयुवानमानीय तदीय
[Page2-930-1c+ 2]
<H>tatpramARAni
<>हेत्वाभासमथुरानाथटीकादयः १ ।
[Page2-931-a+ 27]
<H>nyAyanAmAni
<>अन्धपङ्गुन्यायः २ ।
<>अन्धहस्तिन्यायः ३ ।
<>अशोकवनिकान्यायः ४ ।
<>उष्ट्रकण्टकभोजनम्यायः ५ ।
<>कदम्बगोलकन्यायः ६ ।
<>करकङ्कणन्यायः ७ ।
<>काकाक्षिगोलकन्यायः ८ ।
<>कूर्म्माङ्गन्यायः ९ ।
<>कैसुतिकन्यायः १० ।
<>खलेकपोतन्यायः ११ ।
<>गुडजिह्विकान्यायः १२ ।
<>गोबलीवर्द्दन्यायः १३ ।
<>चालनीन्यायः १४ ।
<>तृणारणिमणिन्यायः १५ ।
<>दग्धपत्रन्यायः १६ ।
<>दण्डचक्रादिन्यायः १७ ।
<>दण्डापूपन्यायः १८ ।
<>पङ्कप्रक्षालनन्यायः १९ ।
<>मणिमन्त्रादिन्यायः २० ।
<>राजपुरप्रवेशन्यायः २१ ।
<>लूतातन्तुन्यायः २२ ।
<>विशेष्यविशेषणन्यायः २३ ।
<>वीचीतरङ्गन्यायः २४ ।
<>बीजाङ्कुरन्यायः २५ ।
<>शङ्खवेलान्यायः २६ ।
<>शतपत्रभेदन्यायः २७ ।
<>शृङ्गग्राहितान्यायः २८ ।
[Page2-931-b+ 49]
<H>tallakzaRAni
<>लाङ्गूलमन्धं ग्राहयामास उपदिदेश चैनमन्धमेष गोयुवा त्वां नगरं
<>नेष्यति मा त्यज लाङ्गूलमिति स चान्धः श्रद्धालुतया तदत्यजन् स्वाभी-
<>ष्टमप्राप्यानर्थपरम्पराम्प्राप्तः । १ ।
<>अन्धस्कन्धारूढः पङ्गुर्यथा अन्धस्य पद्भ्यां अघ्वातिक्रमसमर्थस्तथा स
<>चान्धः पङ्गोदृग्भ्यां चक्षुष्मानिव भवति । २ ।
<>बहवोऽन्धा हस्तिनिरूपणार्थं प्रवृत्ताः केनचित् चरणं स्पृष्ट्वा स्तम्भाकार-
<>त्वेन केनापि लाङ्गूलं स्पृष्ट्वा रज्ज्वाकारत्वेन परेण श्रोत्रं स्पृष्ट्वा सूर्पा-
<>कारत्वेनापरेण शुण्डं स्पृष्ट्वा सर्पाकारत्वेन गजो निर्णीतः । ३ ।
<>तुल्यगुणादिशालिनामशोकादिनानावनानामशोकवनगमने सत्यन्यवन-
<>गमनापेक्षा न । अपि च । तुल्यगुणशालिनि वने सत्यपि रावणेनाशोक-
<>वने सीता स्थापिता तत्र वनान्तरे स्थापनानपेक्षा । ४ ।
<>उष्ट्रस्य शमीकण्टकक्षतजन्यबहुदुःखसहनपूर्व्वकं किञ्चित्सुखजनक-
<>सपत्रशमीकण्टकभक्षणम् । ५ ।
<>कदम्बगोलकस्य सर्व्वावयवेषु युगपदेव पुष्पाणामुत्पत्तिः । ६ ।
<>कङ्कणशब्देनैव करभूषणविशेषबोधसम्भवेऽपि करशब्दपूर्व्वककङ्कणशब्दः
<>करसंलग्नकङ्कणबोधार्थकः । ७ ।
<>एकमेव चक्षुर्गोलकमुभयचक्षुःसम्बन्धिसदुभयचक्षुःकार्य्यकारकम् । ८ ।
<>कूर्म्मःस्वेच्छया अङ्गानि प्रसारयति संकोचयति तद्बत् । ९ ।
<>यद्भारवहनं दुर्ब्बलस्यापि साध्यं तद्भारवहनं सुतरां सबलस्य
<>साध्यम् । १० ।
<>वृद्धा युवानः शिशवः कपोताः खले यथामी युगपत् पतन्ति । तथैव
<>सर्व्वे युगपत् पदार्थाः परस्परेणान्वयिनो भवन्ति । ११ ।
<>गुडजिह्वासम्बन्धे रसास्वादनमेव फलम् । १२ ।
<>बलीवर्द्दशब्देन महोक्षबोधसम्भवेऽपि गोशब्दपूर्व्वकबलीवर्द्दशब्दो
<>झटिति बोधार्थकः । १३ ।
<>चालनीभ्रामणेन तण्डुलादेः स्थानान्तरपतनं तद्वत् । १४ ।
<>तृणारणिमणीनामेकमात्रजन्यवह्नौ व्यभिचारभिया नैकधर्म्मावच्छिन्नं
<>प्रति कारणत्वं किन्तु वह्निनिष्ठकार्य्यतावच्छेदकत्रयमवलम्ब्य कार्य्य-
<>कारणभावत्रयम् । १५ ।
<>पत्राणां दग्धानामपि पूर्व्वाकारेणावस्थानज्ञानमात्रं न तु वस्तुतः पत्र-
<>त्वम् । १६ ।
<>घटत्वाद्येकधर्म्मावच्छिन्नं प्रति दण्डचक्रादीनां कारणत्वम् । १७ ।
<>आखुभक्सितैकदेशं दण्डं पश्यतस्तदेकदेशसंलग्नपिष्टकभक्षणबुद्धिः । १८ ।
<>पङ्कलेपनपूर्व्वकक्षालनमपेक्ष्य पङ्कस्यालेपनं श्रेयः । १९ ।
<>दाहं प्रति जलस्य प्रतिबन्धकत्वं वह्निनाशकतया यौक्तिकं मणिमन्त्रा-
<>दीनान्तु तद्विलक्षणप्रतिबन्धकत्वं स्वातन्त्र्येण । २० ।
<>विशृङ्खलगमनासहिष्णुरक्षकसङ्कुले राजपुरे जनानां श्रेणीरूपेण
<>प्रवेशः । २१ ।
<>लूता सूत्रमुत्पाद्य जालं रचयति संहरति च तद्बत् । २२ ।
<>भूतले आदौ केवलघटो विशेषणं ततस्तत्र घटे जलं विशेषणं न तु जल-
<>विशिष्टघट एवादौ विशेषणम् । २३ ।
<>वीचीजनितस्तरङ्गस्तज्जनितोऽपि तरङ्ग इति क्रमेण तरङ्गोत्पत्तिः । २४ ।
<>आदौ बीजं ततोऽङ्गुरः किमादावङ्कुरस्ततो बीजमित्यनिर्णयेन बीजाङ्कुर-
<>प्रवाहोऽनादिः । २५ ।
<>कस्यचित् शङ्खशब्देनैव वेलाविशेषनिर्णयः । २६ ।
<>उपर्य्युपरिस्थितशतसंख्यकपत्राणां सूच्या युगपद्भेदभ्रमविषयाणामपि
<>वस्तुत एकभेदानन्तरमपरभेदः । २७ ।
<>दुर्वृत्तवृषभादेः प्रथमतः कौशलेनैकशृङ्गग्रहणं पश्चादपरशृङ्ग-
<>ग्रहणम् । २८ ।
[Page2-931-c+ 30]
<H>tatpramARAni
<>काव्यप्रकाशे चण्डीदासटीका २ ।
<>भागवतादयः ३ ।
<>भाष्यसप्तमसूत्रव्याख्या ४ ।
<>वेदान्तशङ्करभाष्यटीका ५ ।
<>भाषापरिच्छेदादयः ६ ।
<>काव्यप्रकाशटीकादयः ७ ।
<>अमरकोषटीकादयः ८ ।
<>पञ्चदशीटीका ९ ।
<>व्यधिकरणधर्म्मावच्छिन्नाभावजग-
<>दीशटीका १० ।
<>सामान्यलक्षणाजगदीशटीका ११ ।
<>भाष्यरत्नप्रभा १२ ।
<>साहित्यदर्पणादयः १३ ।
<>व्याप्तिपञ्चके जगदीशः १४ ।
<>बाधग्रन्थटीका १५ ।
<>वेदान्तभाष्यर्टीका १६ ।
<>परामर्शमथुरानाथटीका १७ ।
<>दायभागादयः १८ ।
<>अवयवस्य गादाधरी टीका १९ ।
<>पक्षताजगदीशटीका २० ।
न्यायशब्दखण्डमथुरानाथटीका २१
<>वेदान्तसारटीका २२ ।
<>सामान्यलक्षणामथुरानाथ-
<>टीका २३ ।
<>भाषापरिच्छेदः २४ ।
<>कुमुमाञ्जलिटीकादयः २५ ।
<>मलमासतत्त्वादयः २६ ।
<>प्रत्यक्षखण्डमथुरानाथटीका २७ ।
अवच्छेदकत्वनिरुक्तेर्जागदीशी
<>टीका २८ ।
[Page2-932-a+ 4]
<>सन्दंशप्रापितन्यायः २९ ।
<>सर्व्वापेक्षान्यायः ३० ।
<>सूचीकटाहन्यायः ३१ ।
<>स्थविरलगुडन्यायः । ३२ ।
[Page2-932-b+ 11]
<>सन्दंशः साँडाशी यस्य प्रसिद्धिः । यथा तेनोभयपार्श्वधारणेन वस्तु-
<>प्राप्तिस्तथा । तथा हि ।
<>अयोध्या मथुरा माया काशी काञ्ची अवन्तिका ।
<>पुरी द्वारवती चैव सप्तैता मोक्षदायिकाः ॥
<>इत्यत्र काश्याः पुरत्रयपाठानन्तरं पुरत्रयपाटपूर्व्वञ्च पठितत्वेन
<>तदितरषट्पुराणि काशीप्रापकाणि । २९ ।
<>बहुषु निमन्त्रितेषु एकस्मिन्नागतेऽपि भोज्यं न दीयते सर्व्वानपेक्षते
<>तद्वत् । ३० ।
<>स्वल्पश्रमसाध्यसूचीनिर्म्माणानन्तरं बहुश्रमसाध्यकटाहनिर्म्माणम् । ३१ ।
<>बृद्धहस्तस्थयष्टिः सहसा लक्ष्यस्थाने क्वचित् पतति क्वचिन्न पतति
<>तद्वत् । ३२ ।
[Page2-932-c+ 5]
<>काशीखण्डटीका २९ ।
<>भाष्यरत्नप्रभा ३० ।
<>कलापव्याकरणानन्दलहरीटीका-
<>दयः ३१ ।
<>कलापटीका । ३२ ।
[Page2-932-1a+ 36]
<>(यदि च न्यायवेदान्तसाङ्ख्यपातञ्जलप्रभृत्या-
<>स्तिकदर्शनानां साक्षात्पारम्पर्य्येणैकमात्रा-
<>नन्तविश्वब्रह्माण्डस्योदयस्थितिलयकारणं एको-
<>ऽद्बितीयः सर्व्वपुषार्थस्वरूपः सनातनपुरुषः
<>सर्व्वशक्तिमान् परमेश्वरः परमात्मैव प्रतिपाद्यः
<>तत्रापि चार्व्वाकादिविपक्षमतनिराकरणेन
<>जगत्कारणतयेश्वरस्य संस्थापनात् न्यायदर्शन-
<>स्यैव सर्व्वप्राधान्यसिद्धिः । आत्मतत्त्वज्ञानोत्-
<>पादनाय साक्षादुपयोगितया समस्तश्रुतिमीमां-
<>सिततया च पुराणादिशास्त्रेषु वेदान्तस्य भूयसी-
<>प्रशंसादर्शनाच्च तस्यैव दर्शनस्य मुख्यत्वमायाति
<>चेत् न अतीवसूक्ष्मतमब्रह्मतत्त्वनिरूपकजगत्-
<>पूज्यवेदान्तशास्त्रे कदापि कस्यापि विषयभोग-
<>कलुषितबुद्धिपरिमार्ज्जकन्यायदर्शनबोधादृते प्रवे-
<>शानधिकारात् । अतो नितरामेव सर्व्वेभ्योऽस्यैव
<>गौरवमभ्युपजग्मिरे तार्किकाः । वस्तुतस्तु सर्व्वे
<>ष्वास्तिकदर्शनेषु न्यायदर्शनमेव सर्व्वोच्छ्रयसिंहा-
<>सनमारोढुमर्हतीति सर्व्वेषां प्रेक्षावतां परा-
<>मर्शः । विशेषतः चार्व्वाकादिदुष्टमतखण्डनपूर्व्वक
<>मोक्षस्वरूपस्थापनायेश्वरसत्तासंस्थापनाय चैक-
<>मात्रन्यायदर्शनमेवालं नत्वन्यत् । एतच्च सत्यं
<>नवेति प्रतिपादनाय श्रीमन्माधवाचार्य्यसङ्कलित
<>सर्व्वदर्शनसारसंग्रहग्रन्थान्तर्गताक्षपाददर्शन-
<>शास्त्रादेव समुद्धृत्य दर्शयिष्यामः । तत्र प्रथमतः
<>ईश्वरसंस्थापनं यथा, --
<>“नन्वीश्वरसद्भावे किं प्रमाणं प्रत्यक्षमनुमान-
<>मागमो वा न तावदत्र प्रत्यक्षं क्रमते रूपादि-
<>रहितत्वेनातीन्द्रियत्वात् नाप्यनुमानं तद्ब्याप्ति-
<>लिङ्गाभावात् नागमः विकल्पासहत्वात् किं
<>नित्योऽवगमयत्यनित्यो वा । आद्ये अपसिद्धान्ता-
<>पातः द्बितीये परस्पराश्रयापातः । उपमाना-
<>दिकमशक्यशङ्कं नियतविषयत्वात् । तस्मादीश्वरः
<>शशविषाणायते इति चेत्तदेतन्न चतुरचेतसां
<>चेतसि चमत्कारमाविष्करोति । विवादास्पदं
<>नगमागरादिकं सकर्त्तृकं कार्य्यत्वात् कुम्भवत् । न
<>चायमसिंद्वो हेतुः सावयवत्वेन तस्य सुसाधन-
[Page2-932-1b+ 36]
<>त्वात् । ननु किमिदं सावयवत्वं अवयवसं योगित्वं
<>अवयवसमवायित्वं वा नाद्यः गगनादौ व्यभि-
<>चारात् न द्वितीयः तन्तुत्वादावनैकान्त्यात् ।
<>तस्मादनुपपन्नमिति चेन्मैवं वादीः समवेतद्रव्यत्वं
<>सावयवत्वमिति निरुक्तेर्वक्तं शक्यत्वात् । अवा-
<>न्तरमहत्त्वेन वा कार्य्यत्वानुमानस्य सुकरत्वात् ।
<>नापि विरुद्धो हेतुः साध्यविपर्य्ययव्याप्तेरभावात्
<>नाप्यनैकान्तिकः पक्षादन्यत्र वृत्तेरदर्शनात् नापि
<>कालात्ययोपदिष्टः बाधकानुपलम्भात् नापि सत्-
<>प्रतिपक्षः प्रतिभटादर्शनात् । ननु नगादिक-
<>मकर्तृकं शरीराजन्यत्वात् गगनवदिति चेन्नैतत्
<>परीक्षाक्षममीक्ष्यते नहि कठोरकण्ठीरवस्य
<>कुरङ्गशावः प्रतिभटो भवति अजन्यत्वस्यैव
<>समर्थतया शरीरविशेषणवैयर्थ्यात । तर्ह्यजन्यत्व-
<>मेव साधनमिति चेन्नासिद्धेः नापि सोपाधिकत्व-
<>शङ्काकलङ्काङ्कुरः सम्भवो अनुकूलतर्कसम्भवात्
<>यद्ययमकर्तृकः स्यात् कार्य्यमपि न स्यादिह
<>जगति नास्त्येव तत्कार्य्यं नाम यत्कारकचक्र-
<>मवधीर्य्यात्मानमासादयेदित्येतदविवादम् । तच्च
<>सर्व्वं कर्तृविशेषोपहितमर्य्यादं कर्तृत्वं चेतर-
<>कारकाप्रयोज्यत्वे सति सकलकारकप्रयोक्तुत्व-
<>लक्षणं ज्ञानचिकीर्षाप्रयत्नाधारत्वम् । एवञ्च
<>कर्तृव्यावृत्तेस्तदुपहितसमस्तकारकव्यावृत्तावका-
<>रणककार्य्योत्पादप्रसङ्ग इति स्थूलः प्रमादः ।
<>तथा निरुटङ्कि शङ्करकिङ्करेण ।
<>“अनुकूलेन तर्केण सनाथे सति साधने ।
<>साध्यव्यापकताभङ्गात् पक्षे नोपाधिसम्भव” इति ।
<>यदीश्वरः कर्त्ता स्यात्तर्हि शरीरी स्यादित्यादि-
<>प्रतिकूलतर्कजातं जागर्त्तीति चेदीश्वरसिद्ध्य-
<>सिद्धिभ्यां व्याघातात् । तदुदितमुदयनेन ।
<>“आगमादेः प्रमाणत्वे बाधनादनिषेधनम् ।
<>अभासत्वे तु सैव स्यादाश्रयासिद्धिरुद्धतेति ॥”
<>न च विशेषविरोधः शक्यशङ्कः ज्ञातत्वा-
<>ज्ञातत्वविकल्पपराहतः स्यात् । तदेतत् पर-
<>मेश्वरस्य जगव्रिर्म्माणे प्रवृत्तिः किमर्था स्वार्था
<>परार्था वा आद्येऽपीष्टप्राप्त्यर्था अनिष्टपरि-
[Page2-932-1c+ 36]
<>हारार्था वा नाद्यः अवाप्तसकलकामस्य तदनुप
<>पत्तेः अतएव न द्बितीयः । द्वितीये प्रवृत्त्यनुप-
<>पत्तिः कः खलु परार्थं प्रवर्त्तमानं प्रेक्षावानित्या-
<>चक्षीत । अथ करुणया प्रवृत्त्युपपत्तिरित्या-
<>चक्षीत कश्चित्तं प्रत्याचक्षीत तर्हि सर्व्वान्
<>प्राणिनः सुखिन एव सृजेदीश्वरः न दुःख-
<>शवलान् करुणाविरोधात् स्वार्थमनपेक्ष्य पर-
<>दुःखप्रहाणेच्छा हि कारुण्यं तस्मादीश्वरस्य
<>जगत्सर्जनं न युज्यते । तदुक्तं भट्टाचार्य्यैः --
<>“प्रयोजनमनुद्दिश्य न मन्दो हि प्रवर्त्तते ।
<>जगच्चासृजतस्तस्य किं नाम न कृतं भवेदिति ।”
<>नास्तिकशिरोमणे ! तावदीर्ष्याकषायिते चक्षुषी
<>निमील्य परिभावयतु भवान् करुणयाप्रवृत्ति-
<>रस्त्येव न च निसर्गतः सुखमयसर्गप्रसङ्गः
<>सृज्यप्राणिकृतसुकृतदुष्कृतपरिपाकविशेषाद्वैष-
<>म्योपपत्तेः न च स्वातन्त्र्यभङ्गः शङ्कनीयः स्वाङ्गं
<>स्वव्यवधायकं न भवतीति न्यायेन प्रत्युत तन्नि-
<>र्व्वाहात् एक एव रुद्रो न द्बितीयाय तस्थे
<>इत्यादिरागमस्तत्र प्रमाणम् । यद्येवं तर्हि पर-
<>स्पराश्रयबाधव्याधिं समाधत्स्वेति चेत् तस्था-
<>नुत्थानात् किमुत्पत्तौ परस्पराश्रयः शङ्क्यते
<>ज्ञप्तौ वा । नाद्यः आगमस्येश्वराधीनोत्पत्तिक-
<>त्वेऽपि परमेश्वरस्य नित्यत्वेनोत्पत्तेरनुपपत्तेः
<>नापि ज्ञप्तौ परमेश्वरस्य आगमाधीनज्ञप्ति
<>कत्वेऽपि तस्यान्यतोऽवगमात् नापि तदनित्य
<>त्यज्ञप्तौ आगमानित्यत्वस्य तीव्रादिधर्म्मोपेतत्वा-
<>दिना सुगमत्वात् ॥”
<>द्वितीये मोक्षस्वरूपसंस्थापनं यथा, --
<>“ननु दुःखात्यन्तोच्छेदोऽपवर्ग इत्येतदद्यापि
<>कफोणिगुडायितं वर्त्तते तत्कथं सिद्धवत्कृत्य व्यव
<>ह्रियत इति चेन्मैवं सर्व्वेषां मोक्षवादिनामप-
<>वर्गदशायामात्यन्तिकी दुःखनिवृत्तिरस्तीत्य-
<>स्यार्थस्य सर्व्वतन्त्रसिद्धान्तसिद्धतया घण्टापथ-
<>त्वात् नह्यप्रवृत्तस्य दुःखं प्रत्यापद्यते इति कश्चित
<>प्रपद्यते तथा हि आत्मच्छेदो मोक्ष इति माध्य-
<>मिकमते दुःखोच्छेदोऽस्तीत्येतावत्तावदविवा-
[Page2-933-a+ 52]
<>द्रम् । अथ मन्येथाः शरीरादिवदात्मापि दुःख-
<>हेतुत्वादुच्छेद्य इति तन्न सङ्गच्छते विकल्पानुप-
<>पत्तेः किमात्मा ज्ञानसन्तानो विवक्षितः तदति
<>रिक्तो वा प्रथमे न विप्रतिपत्तिः कः खल्वनुकूल-
<>माचरति प्रतिकूलमाचरेत् द्वितीये तस्य नित्यत्वे
<>निवृत्तिरशक्यविधानैव प्रवृत्त्यनुपपतिश्चाधिकं
<>दूषणं न खलु कश्चित् प्रेक्षावानात्मनस्तु कामाय
<>सर्व्वं प्रियं भवतीति सर्व्वतः प्रियतमस्यात्मनः
<>समुच्छेदाय प्रयतते सर्व्वो हि प्राणी मुक्त इति
<>व्यवहरति । ननु धर्म्मिनिवृत्तौ निर्म्मलज्ञानोदयो
<>महोदय इति विज्ञानवादिवादे सामग्र्यभावः
<>सामानाधिकरण्यानुपपत्तिश्च भावनाचतुष्टयं
<>हि तस्य कारणमभीष्टं तच्च क्षणभङ्गपक्षे स्थिरै-
<>काधारासम्भवात् लङ्घनाभ्यासादिवदनासादित-
<>प्रकर्षं न स्फटमभिज्ञानमभिजनयितुं प्रभवति
<>सीपप्लवस्य ज्ञानसन्तानस्य बद्धत्वे निरुपप्लवस्य
<>च मुक्तत्वे यो बद्धः स एव मुक्त इति सामा-
<>नाधिकरण्यं न सङ्गच्छते । आवरणमुक्तिर्मुक्ति-
<>रिति जैनजनाभिमतोऽपि मागो न निर्गतो
<>निरर्गलः अङ्ग भवान् पृष्टो व्याचष्टां किमावरणं
<>धर्म्माधर्म्मभ्रान्तय इति चेत् इष्टमेव । अथ देह-
<>मेवावरणं तथाच तन्निवृत्तौ पञ्जरान्मुक्तस्य
<>शुकस्येवात्मनः सततोर्द्ध्वगमनं मुक्तिरिति चेत्तदा
<>वक्तव्यं किमयमात्मा मूर्त्तोऽमूर्त्तो वा । प्रथमे
<>निरवयवः सावयवो वा निरवयवत्वे निरवयवो
<>मूर्त्तः परमाणुरिति परमाणुलक्षणापत्त्या पर-
<>माणुधर्म्मवदात्मधर्म्माणामतीन्द्रियत्वं प्रसजेत् ।
<>सावयवत्वे यत् सावयवं तदनित्यमिति प्रतिबन्ध-
<>बलेनानित्यत्वापत्तौ कृतप्रणाशाकृताभ्यागमौ
<>निष्प्रतिबन्धौ प्रसरेताम् । अमूर्त्तत्वे गमनमनुप-
<>पन्नमेव चलनात्मिकायाः क्रियायाः मूर्त्तप्रति-
<>बन्धात् पारतन्त्र्यं बन्धः स्वातन्त्र्यं मोक्ष इति
<>चार्व्वाकपक्षेऽपि स्वातन्त्र्यं दुःखनिवृत्तिश्चेद-
<>विवाद ऐश्वर्य्यं चेत् सातिशयतया सदृक्षतया च
<>प्रेक्षावतां नाभिमतम् । प्रकृतिपुरुषान्यत्वख्यातौ
<>प्रकृत्युपरमे पुरुषस्य स्वरूपेणावस्थानं मुक्ति-
<>रिति साङ्ख्याख्यातेऽपि पक्षे दुःखोच्छेदोऽभ्यु-
<>पेयते विवेकज्ञानं पुरुषाश्रयं वेति एतावदव-
<>शिष्यते तत्र पुरुषाश्रयमिति न श्लिष्यते पुरु-
<>षस्य कौटस्थ्यात् स्थाननिरोधापातान्नापि
<>प्रकृत्याश्रयः अचेतनत्वात् तस्याः । किञ्च
<>षकृतिः प्रवृत्तिस्वभावा निवृत्तिस्वभावा वा
<>आद्ये अनिर्मोक्षः स्वभावस्यानपायात् द्वितीये
<>सम्प्रति संसारोऽस्तमियात् । नित्यनिरतिशय-
<>मुखाभिव्यक्तिर्मुक्तिरिति भट्टसर्व्वज्ञाद्यभिमते-
<>ऽपि दुःखनिवृत्तिरभिमतैव परन्तु नित्यसुखं
<>न प्रमाणपद्धतिमध्यास्ते । श्रुतिस्तत्र प्रमाण-
<>मिति चेन्न योग्यानुपलब्धिबाधिते तदनवकाशा-
<>दवकाशे वा ग्रावप्लवेपि तथा भावप्रसङ्गात् ।
<>ननु सुखाभिव्यक्तिर्मुक्तिरिति पक्षं परित्यज्य
<>दुःखनिवृत्तिरेव मुक्तिरिति स्वीकारः क्षीरं
<>विहायारोचकग्रस्तस्य सौवीररुचिमनुभवतीति
[Page2-933-b+ 52]
<>चेत्तदेतन्नाटकपक्षपतितं त्वद्वच इत्युपेक्ष्यते ।
<>सुखस्य सातिशयतया प्रत्यक्षतया बहुप्रत्यनीका-
<>क्रान्ततया साधनप्रार्थनापरिक्लिष्टतया च
<>दुःखाविनाभूतत्वेन विषानुषक्तमधुवत् दुःखपक्ष-
<>निक्षेपात् । नन्वेकमनुसन्धित्सतोऽपरं प्रच्यवते
<>इति न्यायेन दुःखवत् सुखमित्युच्छिद्यत इति
<>अकाम्योऽयं पक्ष इति चेन्मैवं मंस्थाः सुखसम्पा-
<>दने दुःखसाधनबाहुल्यानुषङ्गिनियमेन तप्तायः-
<>पिण्डे तपनीयबुद्ध्या प्रबर्त्तमानेन साम्यापातात्
<>तथा हि म्यायोपार्ज्जितेषु विषयेषु कियन्तः
<>सुखखद्योताः कियन्ति दुःखदुर्दिनानि अन्यायो-
<>पार्ज्जितेषु तु यद्भविष्यति तन्मनसापि चिन्तयितुं
<>न शक्यमित्येतत् स्वानुभवमप्रच्छादयन्तः सन्तो
<>विदाङ्कुर्व्वन्तु विदांवरा भवन्तः । तस्मात् परि-
<>शेषात् परमेश्वरानुग्रहवशाच्छ्रवणादिक्रमेणात्म-
<>तत्त्वसाक्षात्कारवतः पुरुषधौरेयस्य दुःख-
<>निवृत्तिरात्यन्तिकी निश्रेयसमिति निरवद्य-
<>मिति ॥ * ॥
<>न्यायदर्शनन्तु पूर्व्वोत्तरविभागभेदेन द्विविधम् ।
<>पूर्व्वभागो भगवता महर्षिगोतमेन प्रणीतः
<>उत्तरभागस्तु भगवता महर्षिकणभुजैव प्रणीतः
<>पूर्व्वभागे भगवान् गोतमः जीवनिश्रेयसाधि-
<>गमाय षोडशपदार्थान् निरूपितवान् तेषां
<>षोडशपदार्थानां तत्त्वज्ञानादेव निःश्रेयसाधि-
<>गम इत्युपदिदेशेति । परभागे तु भगवान्
<>कणादः द्रव्यादिषण्णां पदार्थानां तत्त्वज्ञानादेव
<>निःश्रेयसं स्यादित्युपदिष्टवान् । तद्यथा, “धर्म्म-
<>विशेषसूताद् द्रव्यगुणकर्म्मसामान्यविशेषसम-
<>वायानां साधर्म्म्यवैधर्म्म्याभ्यां तत्त्वज्ञाना-
<>न्निःश्रेयसमिति ।” परं एष्वेव षट्पदार्थेषु भग-
<>वता गोतमेनोपदिष्टाः षोडशपदार्थाः सर्व्व
<>एवार्न्तनिवेशिता भगवता कणभुजा । इह पुन-
<>र्व्विशेषपदार्थस्वीकरणात् लोके वैशेषिकमित्या-
<>ख्यान्तरेणैव प्रसिद्धमेतद्दर्शनमिति बोध्यम् ॥
<>अतिरिक्तन्यायनामानि यथा, --
<>१ अग्न्यातपनन्यायः । २ अजाकृपाणीयन्यायः ।
<>३ अजातपुत्त्रनामकरणन्यायः । ४ अण्ड-
<>कुक्कुटीन्यायः । ५ अत्यन्तं बलवन्तोऽपि पौर-
<>जानपदा जना इतिन्यायः । ६ अदग्धदहन-
<>न्यायः । ७ अध्यारोपापवादन्यायः । ८ अन-
<>धीते महाभाष्ये इतिन्यायः । ९ अनन्तरस्य
<>विधिर्वा भवति प्रतिषेधो वेतिन्यायः । १० अन्ते
<>या मतिः सा गतिरितिन्यायः । ११ अन्तेरण्डा-
<>विवाहश्चेदादावेव कुतो न स इतिन्यायः । १२
<>अन्धगजन्यायः । १३ अन्धचटकन्यायः । १४
<>अन्धदर्पणन्यायः । १५ अन्धस्येवान्धलग्नस्य विनि-
<>पातः पदे पदे इतिन्यायः । १६ अन्यभुक्त-
<>न्यायः । १७ अपराह्णच्छायान्यायः । १८ अप-
<>सारिताग्निभूतलन्यायः । १९ अपस्थानं तु
<>गच्छन्तं सोदरोऽपि विमुञ्चति इतिन्यायः । २०
<>अव्भक्षकन्यायः । २१ अभाण्डलाभन्यायः ।
<>२२ अरण्यरोदनन्यायः । २३ अर्के चेन्मधु विन्देत
[Page2-933-c+ 52]
<>किमर्थं पर्व्वतं व्रजेदितिन्यायः । २४ अर्द्ध-
<>जरतीन्यायः । २५ अर्द्धं त्यजति पण्डितन्यायः ।
<>२६ अर्द्धवैशसन्यायः । २७ अवश्यापेक्षितानपे
<>क्षितयोरितिन्यायः । २८ अश्मलोष्ट्रन्यायः । २९
<>अश्वतरीगर्भन्यायः । ३० अश्वभृत्यन्यायः । ३१
<>अस्नेहदीपन्यायः । ३२ अहिकुण्डलन्यायः ।
<>३३ अहित्रिपुत्त्र इतिन्यायः । ३४ अहिनकुल-
<>न्यायः । ३५ अहिमुक्कैवर्त्तन्यायः । ३६ आकाशा-
<>परिच्छन्नत्वन्यायः । ३७ आदावन्ते वेतिन्यायः ।
<>३८ आभाणकन्यायः । ३९ आयुर्घृतमितिन्यायः ।
<>४० आषाढवातन्यायः । ४१ इक्षुरसन्यायः ।
<>४२ इक्षुविकारन्यायः । ४३ इच्छेष्यमाणयोः
<>समभिव्याहारे इष्यमाणस्यैव प्राधान्यमिति-
<>न्यायः । ४४ इषुवेगक्षयन्यायः । ४५ उत्पाटित-
<>दन्तनागन्यायः । ४६ उदकनिमज्जनन्यायः ।
<>४७ उपजनिष्यमाणनिमित्तोऽप्यपवादो जात-
<>निमित्तमप्युत्सर्गं बाधते इतिन्यायः । ४८
<>उपजीव्योपजीवकन्यायः । ४९ उपपन्नधम्मो
<>विकरोति हि धर्म्मिणमितिन्यायः । ५० उप-
<>षासाद्वरं भिक्षेतिन्यायः । ५१ उभयतः पाश-
<>रज्जुन्यायः । ५२ उषरवृष्टिन्यायः । ५३ उष्ट्र-
<>लगुडन्यायः । ५४ ऋजुमार्गेण सिध्यतोऽर्थस्य
<>वक्रेण साधनायोग इतिन्यायः । ५५ एकत्र
<>निर्णीतः शास्त्रार्थः अन्यत्रापि तथेतिन्यायः ।
<>५६ एकदेशविकृतमनन्यवदितिन्यायः । ५७
<>एकसन्धित्सतोऽपरं प्रच्यवते इतिन्यायः । ५८
<>एकाकिनी प्रतिज्ञेतिन्यायः । ५९ एकामसिद्धिं
<>परिहरतो द्बितीया आपद्यते इतिन्यायः ।
<>६० कण्टकन्यायः । ६१ कण्ठचामीकरन्यायः ।
<>६२ कदम्बकुसुमन्यायः । ६३ करस्थविल्वन्यायः ।
<>६४ करिवृं हितन्यायः । ६५ कांस्यभोजिन्यायः ।
<>६६ काकतालीयन्यायः । ६७ काकदधिघातक-
<>न्यायः । ६८ काकदन्तपरीक्षान्यायः । ६९
<>काकाक्षिन्यायः । ७० कामनागोचरत्वेन शब्द-
<>बोध एव शब्दसाधनतान्वय इतिन्यायः । ७१
<>कारणगुणक्रमन्यायः । ७२ कार्य्येण कारण-
<>संप्रत्ययः इतिन्यायः । ७३ कालनाशे कार्य्यनाश-
<>न्यायः । ७४ किमज्ञानस्य दुष्करमितिन्यायः ।
<>७५ कीटभृङ्गन्यायः । ७६ कुक्कुटध्वनिन्यायः ।
<>७७ कुम्भीधान्यन्यायः । ७८ कुशकाशावलम्बन-
<>न्यायः । ७९ कूपखानकन्यायः । ८० कूपन्यायः ।
<>८१ कूपमण्डूकन्यायः । ८२ कृताकृतप्रसङ्गो यो
<>विधिः स नित्य इतिन्यायः । ८३ कृते कार्य्ये किं
<>मुहूर्त्तप्रश्नेन इतिन्यायः । ८४ कृदभिहितो
<>भावो द्रव्यवत् प्रकाशते इतिन्यायः । ८५ कोप्त-
<>पालन्यायः । ८६ कौण्डिन्यन्यायः । ८७ कौन्तेय-
<>राधेयन्यायः । ८८ क्रिया हि विकल्प्यते न
<>वस्त्वितिन्यायः । ८९ खलमैत्रीन्यायः । ९०
<>खादकघातकन्यायः । ९१ गजघटान्यायः । ९२
<>गजभुक्तकपित्थन्यायः । ९३ गड्डलिकाप्रवाह-
<>न्यायः । ९४ गणपतिन्यायः । ९५ गर्द्दभा-
<>रामगणनान्यायः । ९६ गले पादुकान्यायः ।
[Page2-934-a+ 52]
<>९७ गुणोपसंहारन्यायः । ९८ गोक्षीरं श्वदन्तै-
<>र्धृतमितिन्यायः । ९९ गोबलीवर्द्दन्यायः । १००
<>गोमयपायसन्यायः । १०१ गोमहिषादिन्यायः ।
<>१०२ घटकुटीप्रपातन्यायः । १०३ घटप्रदीप-
<>न्यायः । १०४ घुणाक्षरन्यायः । १०५ चक्र-
<>अमणन्यायः । १०६ चतुर्व्वेदविन्न्यायः । १०७
<>चम्पकपटवासन्यायः । १०८ चर्म्मतन्तौ महिषीं
<>हन्तीतिन्यायः । १०९ चितामृतन्यायः । ११०
<>चित्रपटन्यायः । १११ चित्राङ्गनान्यायः । ११२
<>चित्रानलन्यायः । ११३ चिन्तामणिं परित्यज्य
<>काचमणिग्रहणन्यायः । ११४ चौरापराधात्
<>माण्डव्यनिग्रहन्यायः । ११५ जलतुम्बिकान्यायः ।
<>११६ जलमन्थनन्यायः । ११७ जलानयनन्यायः ।
<>११८ जलौकान्यायः । ११९ जामात्रर्थं क्लिप्तस्य
<>सूपादेरतिथ्युपकारकत्वभिति न्यायः । १२० ज्ञान-
<>धर्म्मिण्यभ्रान्तप्रकारे तु विपर्य्यय इति न्यायः ।
<>१२१ ज्ञानादेर्निष्कर्षवदुत्कषोऽप्यङ्गीकार्य्य इति-
<>न्यायः । १२२ ज्योतिर्न्यायः । १२३ तण्डुलन्यायः ।
<>१२४ तत्तादृगवगम्यते इतिन्यायः । १२५ तद-
<>भिन्नत्वमितिन्यायः । १२६ तदागमेऽपि दृश्यते
<>इतिन्यायः । १२७ तप्तमाषकोद्धरणन्यायः । १२८
<>तमःप्रकाशन्यायः । १२९ तरतमभावापन्नमिति-
<>न्यायः । १३० तामसं परिवर्ज्जयेदितिन्यायः । १३१
<>तालसर्पन्यायः । १३२ तिर्य्यगधिकरणन्यायः ।
<>१३३ तुलोन्नमनन्यायः । १३४ तुष्यतु दुर्ज्जन इति-
<>न्यायः । १३५ त्यजेदेकं कुलस्यार्थे इतिन्यायः । १३६
<>त्यज्या दुस्तटिनीतिन्यायः । १३७ दग्धरसना-
<>न्यायः । १३८ दग्धेन्धनवह्रिन्यायः । १३९ दण्ड-
<>सर्पमारणन्यायः । १४० दधिपयसि प्रत्यक्षो
<>ज्वर इतिन्यायः । १४१ दन्तपरीक्षान्यायः ।
<>१४२ दानव्यालकटन्यायः । १४३ दाहकदाह्य-
<>न्यायः । १४४ दुर्ब्बलैरपि बाध्यन्ते पुरुषैः पार्थि-
<>वाश्रितैरितिन्यायः । १४५ देवताधिकरणन्यायः ।
<>१४६ देवदत्तहन्तृहतन्यायः । १४७ देवदत्ता-
<>पुत्त्रन्यायः । १४८ देहलीदीपन्यायः । १४९
<>देहाधोमुखत्वन्यायः । १५० धटारोहणन्यायः ।
<>१५१ धर्म्मकल्पनान्यायः । १५२ धर्म्माधर्म्म-
<>न्यायः । १५३ धर्म्मिकल्पनान्यायः । १५४ धान्य-
<>पललन्यायः । १५५ नष्टाश्वदग्धरथन्यायः । १५६
<>न हि करकङ्कणदर्शनाय आदर्शापेक्षेतिन्यायः ।
<>१५७ न हि दुष्टे अनुपपन्नं नामेतिन्यायः ।
<>१५८ न हि निन्दा निन्दितुं प्रवर्त्तते अपि तु
<>विधेयं स्तोतुमितिन्यायः । १५९ न हि प्रत्य-
<>भिज्ञामात्रेण अर्थसिद्धिरितिन्यायः । १६० न हि
<>भिक्षुको भिक्षुकमितिन्यायः । १६१ न हि
<>विवाहानन्तरं वरपरीक्षा क्रियते इतिन्यायः ।
<>१६२ न हि शाब्दमशाब्देनान्वेतीतिन्यायः ।
<>१६३ न हि सुतीक्ष्णाप्यसिधारा स्वयमेव छेत्तु-
<>माहितव्यापारा भवतीतिन्यायः । १६४ नागोष्ट्र-
<>पतिन्यायः । १६५ नाज्ञातविशेषणा विशिष्ट-
<>बुद्धिः विशेष्यं संक्रामतीतिन्यायः । १६६ नारि-
<>केलफलाम्बुन्यायः । १६७ निम्नगाप्रवाहन्यायः ।
[Page2-934-b+ 52]
<>१६८ नीरक्षीरन्यायः । १६९ नीलेन्दीवरन्यायः ।
<>१७० नृपनापितपुत्त्रन्यायः । १७१ नौनाविक-
<>न्यायः । १७२ पञ्जरचालनन्यायः । १७३ पट-
<>न्यायः । १७४ पटे पक्षिन्यायः । १७५ पतन्तमनु-
<>धावतो बद्धोऽपि गत इतिन्यायः । १७६ पदमप्य-
<>धिकाभावात् स्मारकात् न विशिष्यत इति-
<>न्यायः । १७७ परशुग्रहणन्यायः । १७८ परिष-
<>न्यायः । १७९ पर्व्वताधित्यकान्यायः । १८०
<>पर्व्वतोपत्यकान्यायः । १८१ पाषाणेष्टिकान्यायः ।
<>१८२ पिञ्जरमुक्तपक्षिन्यायः । १८३ पिण्डं हित्वा
<>करं लेढीतिन्यायः । १८४ पिष्टपेषणन्यायः ।
<>१८५ पुत्त्रलिप्सया दैवं भजन्त्या भर्त्ताऽपि नष्ट
<>इतिन्यायः । १८६ पुरस्तादपवादा अनन्तरान्
<>विधिन् बाधते नेतरानितिन्यायः । १८७ पुष्ट-
<>लगुडन्यायः । १८८ पूर्व्वमपवादा निविशन्ते
<>पश्चादुत्सर्गा इतिन्यायः । १८९ पूर्व्वात् पर-
<>बलीयस्त्वन्यायः । १९० प्रकल्प्यापवादविषयं
<>पश्चादुत्सर्गोऽभिनिविशते इतिन्यायः । १९१
<>प्रकाशाश्रयन्यायः । १९२ प्रकृतिप्रत्ययार्थयोः
<>प्रत्ययार्थस्य प्राधान्यमितिन्यायः । १९३ प्रक्षा-
<>लनाद्धि पङ्कस्य दूरादस्पर्शनमितिन्यायः । १९४
<>प्रदीपन्यायः । १९५ प्रधानमल्लनिवर्हणन्यायः ।
<>१९६ प्रमाणवन्त्यदृष्टानि कल्प्यानि सुबहून्य-
<>पीतिन्यायः । १९७ प्रयोजनमनुद्दिश्य न मन्दो-
<>ऽपि प्रवर्त्तते इतिन्यायः । १९८ प्रसङ्गपठित-
<>न्यायः । १९९ प्रासादवासिन्यायः । २०० फल-
<>वत्सहकारन्यायः । २०१ बध्यघातकन्यायः ।
<>२०२ बहुच्छिद्रवटप्रदीपन्यायः । २०३ बहुवृका-
<>कृष्टन्यायः । २०४ बहुराजकपुरन्यायः । २०५
<>बहूनामनुग्रहो न्याय्य इतिन्यायः । २०६ ब्राह्मण-
<>परिव्राजकन्यायः । २०७ ब्राह्मणवसिष्ठन्यायः ।
<>२०८ ब्राह्मणश्रमणन्यायः । २०९ भक्षितेऽपि
<>लशुने न शान्तो व्याधिरितिन्यायः । २१० भच्छु-
<>न्यायः । २११ भामतीन्यायः । २१२ भावप्रधान-
<>माख्यातमितिन्यायः । २१३ भ्वादिन्यायः । २१४
<>भिक्षुपादप्रसारणन्यायः । २१५ भूलिङ्गपक्षि-
<>न्यायः । २१६ भूशैत्योष्णन्यायः । २१७ भैरवन्यायः ।
<>२१८ भ्रमरन्यायः । २१९ मक्षिकान्यायः ।
<>२२० मज्जनोन्मज्जनन्यायः । २२१ मण्डूकप्लुति-
<>न्यायः । २२२ मत्स्यकण्टकन्यायः । २२३
<>मरणाद्बरो व्याधिरितिन्यायः । २२४ मल्लग्राम-
<>न्यायः । २२५ महिषीप्रसवोन्मुखीतिन्यायः ।
<>२२६ मात्स्यन्यायः । २२७ मुञ्जादिष्विकान्यायः ।
<>२२८ मूकभयेन कथात्यागन्यायः । २२९ मूर्ख-
<>सेवनन्यायः । २३० भूषासिक्तताम्रन्यायः ।
<>२३१ मृगभयेन शस्यानाश्रयणन्यायः । २३२
<>मृगवागुरान्यायः । २३३ मृतमारणन्यायः ॥
<>२३४ यः कारयति स करोत्येवेतिन्यायः ।
<>२३५ यः कुरुते स भुङ्क्ते इतिन्यायः । २३६
<>यत् कृतकं तदनित्यमितिन्यायः । २३७ यत्परः
<>शब्दः स शब्दार्थ इतिन्यायः । २३८ यत्प्रायः
<>श्रूयते यादृक् तत्तादृगवगम्यते इतिन्यायः ।
[Page2-934-c+ 52]
<>२३९ यत्रोभयोः समो दोष इतिन्यायः । २४०
<>यथासंख्यन्यायः । २४१ यदर्था प्रवृत्तिः तदर्थः ।
<>प्रतिषेध इतिन्यायः । २४२ यद्विवाहगीत-
<>गानमितिन्यायः । २४३ यादृशं मुखं तादृशं
<>चपेटमितिन्यायः । २४४ यादृशो यक्षस्तादृशो
<>बलिरितिन्यायः । २४५ यस्याज्ञानं भ्रमस्तस्य
<>भ्रातः सम्यक् च वेद स इतिन्यायः । २४६
<>यावच्छिरस्तावच्छिरोव्यथेतिन्यायः । २४७ येन
<>उत्क्रम्यते येन च उपसंह्रियते स वाक्यार्थ
<>इतिन्यायः । २४८ येन चाप्राप्तेन यो विधि-
<>रारभ्यते स तस्य बाधको भवति इतिन्यायः ।
<>२४९ योजनप्राप्यायां कावेर्य्यां मल्लबन्धनन्यायः ।
<>२५० रक्तपटन्यायः । २५१ रज्जसर्पन्यायः ।
<>२५२ रथवडवाम्यायः । २५३ रश्मितृणादि-
<>न्यायः । २५४ राजपुत्त्रव्याधन्यायः । २५५
<>राजसं तामसञ्चेतिन्यायः । २५६ रासभरटित-
<>न्यायः । २५७ रूढिर्योगमपहरतीतिन्यायः ।
<>२५८ रेखागवयन्यायः । २५९ रोगिन्यायः ।
<>२६० लक्षणप्रमाणाभ्यां हि वस्तुसिद्धिरिति-
<>न्यायः । २६१ लाङ्गल्जीवनमितिन्यायः । २६२
<>लोहचुम्बकन्यायः । २६३ लौहाग्निन्यायः ।
<>२६४ वकबन्धनन्यायः । २६५ वरगोष्ठीन्यायः ।
<>२६६ वरघाताय कन्यावरणमितिन्यायः । २६७
<>वस्तूनि मानान्यपेक्ष्य प्रयोजनानीतिन्यायः ।
<>२६८ वह्रिधुमन्यायः । २६९ वह्निन्यायः । २७०
<>वाजिमन्दुरान्यायः । २७१ वातादिन्यायः ।
<>२७२ वायुभक्षकन्यायः । २७३ वायुशैत्योष्ण
<>म्यायः । २७४ विधिनिषेधौ सति विशेषबाधे
<>विशेषणमुपसंक्रामेत इतिन्यायः । २७५ विधेयं
<>हि स्तूयते वस्त्वितिन्यायः । २७६ विपरीतं
<>बलाबलमितिन्यायः । २७७ विल्वखल्लाटन्यायः ।
<>२७८ विवाह प्रवृत्तभृत्यन्यायः । २७९ विशिष्ट-
<>वृत्तेरितिन्यायः । २८० विशिष्टस्य वैशिष्ट्य-
<>मितिन्यायः । २८१ विषं मृत्युरितिन्यायः । २८२
<>विषभक्षणन्यायः । २८३ विषवृक्षोऽपि संवर्द्ध्य
<>स्वयं छेत्तुमसाम्प्रतमितिन्यायः । २८४ वृक्षप्रक-
<>म्पनन्यायः । २८५ वृद्धकुमारीवाक्यन्यायः ।
<>२८६ वृद्धिमिष्टवतो मूलं विनष्टमितिन्यायः ।
<>२८७ वृश्चिकीगर्भन्यायः । २८८ वैशे-
<>ष्यात्तु तद्वाद इतिन्यायः । २८९ व्यञ्जक-
<>व्यङ्गन्यायः । २९० व्याघ्रीक्षीरन्यायः । २९१
<>व्रणशोधनाय शस्त्रग्रहणमितिन्यायः । २९२
<>व्रीहिबीजन्यायः । २९३ शक्तिः सहकारिणीति
<>न्यायः । २९४ शवोद्बर्त्तनन्यायः । २९५ शाखा-
<>चन्द्रन्यायः । २९६ शालिसमृद्धौ कोद्रवनाशन-
<>न्यायः । २९७ शाब्दी ह्याकाङ्क्षा शब्देनैव
<>पूरणीयेतिन्यायः । २९८ शिरोवेष्टनेन नासिका-
<>स्पर्श इतिन्यायः । २९९ शैलुषीन्यायः । ३००
<>श्यालशुनकन्यायः । ३०१ श्वःकर्त्तव्यमद्य कुर्व्विति-
<>म्यायः । ३०२ श्वपुच्छोन्नामनन्यायः । ३०३
<>सच्छिद्रघटाम्बुन्यायः । ३०४ सति बोधे न जाना-
<>तीतिन्यायः । ३०५ सन्दिग्धस्य सन्दिग्धं स
[Page2-935-a+ 52]
<>प्रयोजनं चेत् विचारमर्हतीतिन्यायः । ३०६
<>समुद्रवृष्टिन्यायः । ३०७ सम्भवत्येकवाक्यत्वे
<>वाक्यभेदो न चेष्यते इतिन्यायः । ३०८ सर्व्वं
<>वाक्यं साधारणमितिन्यायः । ३०९ सर्व्वं कार्य्यं
<>सकारणकमितिन्यायः । ३१० सर्व्वविशेषणं
<>साधारणमितिन्यायः । ३११ सर्व्वशास्त्राप्रत्यय-
<>मेकं कर्म्मेतिन्यायः । ३१२ साक्षात्प्रकृतमिति-
<>न्यायः । ३१३ साधुमैत्रीन्यायः । ३१४ सार्व्व-
<>जनीनतुल्यायव्ययन्यायः । ३१५ सावकाशनिर-
<>वकाशयोर्निरवकाशो बलीयानितिन्यायः । ३१६
<>सिंहमृगन्यायः । ३१७ सिंहावलोकन्यायः ।
<>३१८ सुतजनिमृतिन्यायः । ११९ सुभगा-
<>भिक्षुकन्यायः । ३२० सुन्दोपसुन्दन्यायः । ३२१
<>सूत्रसाटिकान्यायः । ३२२ सोपानारोहण-
<>न्यायः । ३२३ स्तनन्धयन्यायः । ३२४ स्थाली-
<>पुलाकन्यायः । ३२५ स्थावरजङ्गमविषन्यायः ।
<>३२६ स्थूणानिखनन्यायः । ३२७ स्थूलारुन्धती-
<>न्यायः । ३२८ स्फटिकलौहित्यन्यायः । ३२९
<>स्वकरकुचन्यायः । ३३० स्वपक्षहानिकर्त्तृत्वात्
<>स्वकुलाङ्गारतां गत इतिन्यायः । ३३१ स्वप्न-
<>व्याघ्रन्यायः । ३३२ स्वशिशुमपि चुम्बन्तमिति
<>न्यायः । ३३३ स्वामिभृत्यन्यायः । ३३४ हस्ता-
<>मलकन्यायः । इति श्रीरामदयालुशिष्यरघु-
<>नाथेन विरचितो लौकिकन्यायसंग्रहः ॥)
<LEND>
