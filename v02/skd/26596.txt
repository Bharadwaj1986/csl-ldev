<L>26596<pc>3-655<k1>महागदः<k2>महागदः
महागदः¦, पुं, (महांश्चासौ गदश्चेति ।) ज्वरः ।
इति राजनिर्घण्टः ॥ (महारोगः । यथा, सुश्रुते ।
१ । ३३ अध्याये ।
“वातव्याधिः प्रमेहश्च कुष्ठमर्शो भगन्दरः ।
[Page3-655-b+ 52]
अश्मरी मूढगर्भश्च तथैवोदरमष्टमम् ।
अष्टावेते प्रकृत्यैव दुश्चिकित्सा महागदाः ॥”
औषधविशेषः । यथा, सुश्रुते कल्पस्थाने ५
अध्याये ।
“एषोऽगदो हन्ति विषं प्रयुक्तः
पानाञ्जनाभ्यञ्जननस्ययोगैः ।
अवार्य्यवीर्य्यो विषवेगहन्ता
महागदो नाम महाप्रभावः ॥”
महती गदास्येतिविग्रहे महागदाविशिष्टे, त्रि ।
यथा, श्रीमद्भागवते । ३ । १८ । ९ ।
“परानुषक्तं तपनीयोपकल्पं
महागदं काञ्चनचित्रदंशम् ।
मर्म्माण्यभीक्ष्णं प्रतुदन्तं दुरुक्तैः
प्रचण्डमन्युः प्रहसंस्तं बभाषे ॥”)
<LEND>
