<L>17052<pc>2-748<k1>देशाखी<k2>देशाखी
देशाखी¦, स्त्री, रागिणीविशेषः । हनूमन्मते
हिन्दोलरागस्य द्वितीयरागिणी । तस्या जातिः
षाडषः गृहं गान्धारस्वरः गानसमयः वस-
न्तर्त्तौ पूर्व्वाह्णः । अस्याः स्वरूपम् । सुरूपा
नारी चन्द्रवदना क्रोधना कलहप्रिया रोमहर्षा
निष्कोषकरबालकरा मल्लवत् धूल्यवगुण्ठित-
बाहुवक्षाः बलमर्द्दितकक्षस्थापितशत्रुपक्षा
सर्व्वदा स्वसमीपस्थापितनायका च । राग-
मालामते तु तस्याः स्वरूपं मल्लबत् परस्पर-
मल्लक्रीडायां नियुक्ता । सा क्रीडामल्लकाष्ठो-
त्क्षेपणप्रस्तराद्यु त्तोलनभूमिलुण्ठनादिरूपा ।
कल्लिनाथमते वसन्तरागस्य भार्य्या । सङ्गीत-
दर्पणमते अस्या जातिः संपूर्णः । अस्याः
स्वरूपं कर्पूरादपि कमनीयाङ्गी कमलराजित-
नयना हर्षयुक्ता रसिका अतिधीरा किञ्चित्-
सङ्कुचिता दीर्घभुजा मल्लद्युतिमोचिनी च ।
इति सङ्गीतशास्त्रम् ॥
<LEND>
