<L>34672<pc>5-004<k1>शक्करी<k2>शक्करी
शक्करी¦, स्त्री, छन्दोभेदः । नदीभेदः । मेखला ।
इति मेदिनी ॥ सा च समवृत्तषड्विंशति-
च्छन्दोऽन्तर्गतचतुर्द्दशच्छन्दः । यथा, --
“उक्थात्युक्था तथा मध्या प्रतिष्ठान्या
सुपूर्व्विका ।
गायत्त्र्युष्णिगनुष्णुप् च बृहती पङ्क्तिरेव च ॥
त्रिष्टुप् च जगती चैव तथातिजगती मता ।
शक्करी सातिपूर्व्वा स्यादष्ट्यत्यष्टी तथा मता ॥
धृतिश्चातिधृतिश्चैव कृतिः प्रकृतिराकृतिः ।
विकृतिः संकृतिश्चापि तथा चैवातिसत्कृतिः ॥
इत्याख्याः समवृत्तानां छन्दसां क्रमशः कृताः ॥”
तत्र चतुर्द्दशाक्षरपादसप्तच्छन्दांसि सन्ति । तेषां
नामानि गणाश्च यथा ।
मो गो गो नौ मः शरनवभिरसंवाधा । १ ।
ज्ञेयं वसन्ततिलकं तभजा जगौ गः । २ ।
ननरसलयुगैः स्वरैरपराजिता । ३ ।
ननभनलगितिप्रहरणकलिका । ४ ।
मस्तो नो मो गौ यदि गदिता वासन्तीयम् । ५ ।
द्विः सप्त छिदि लोलाम्सौ म्भौ गौ चरणे चेत् । ६ ।
स्वरभिदि यदि नौ तौ च नान्दीमुखीयम् । ७ ।
इति छन्दोमञ्जरी ॥
एतेषामुदाहरणानि बाहुल्यभिया नोक्तानि ॥
<LEND>
