<L>5777<pc>2-003<k1>कक्षः<k2>कक्षः
कक्षः¦, पुं, (कषतीति । कष् हिंसायां “वृतॄवदि-
<>हनिकमिकषिभ्यः सः” । उणां ३ । ६२ । इति
<>सः ।) बाहुमूलम् । इत्यमरः । २ । ६ । ७९ ॥
<>काँक् वगल् इति च भाषा ॥
<>(यथा, महाभारते ४ । ६ । १ ।
<>“वदर्य्यरूपान् प्रतिगृह्य काञ्चना-
<>नक्षान् स कक्षे परिरभ्य वाससा” ॥)
<>तृणम् । वीरुत् । इत्यमरः ॥ ३ । ३ । २१८ ।
<>(यथा, मनुः ७ । ११० ।
<>“यथोद्धरति निर्द्दाता कक्षं धान्यञ्च रक्षति” ॥
<>“यथा क्षेत्रे धान्यतृणादिकयोः सहोत्पन्नयोरपि
<>धान्यानि लवनकर्त्ता रक्षति तृणादिकञ्चोद्धरति” ।
<>इति तट्टीकायां कुल्लूकभट्टः ॥) शुष्कतृणम् । इति
<>धरणी ॥ (यथा, माधः । २ । ४२ ।
<>“प्रक्षिप्योदर्च्चिषं कक्षे शेरते तेऽभिमारुतम्” ॥)
<>कच्छः । (यथा महाभारते । १ । वारणावतागमने ।
<>१४६ । २२ ॥
<>“कक्षघ्नः शिशिरघ्नश्च महाकक्षे विलौकसः ।
<>न दहेदिति चात्मानं यो रक्षति स जीवति” ॥
<>विलौकसो महाकक्षे वृहत्कच्छे इत्यर्थः ॥) शुष्क-
<>वनम् । पापम् । इति हेमचन्द्रः ॥ अरण्यम् ।
<>इति रुद्रः ॥ (यथा महाभारते १ । खाण्डवदहन-
<>पर्ब्बणि । २३१ । ३ ।
<>“अयमग्निर्दहन् कक्षमित आयाति भीषणः” ॥)
<>भित्तिः । पार्श्वः । इति भरतधृताजयः ॥
<>(यथा, रामायणे । ५ । ५ । २५ ।
<>“तस्य वानरसिंहस्य क्रममाणस्य सागरम् ।
<>कक्षान्तरगतो वायुर्जीमूत इव गर्ज्जति” ॥)
<LEND>
