<L>12040<pc>2-418<k1>चण्डा<k2>चण्डा
चण्डा¦, स्त्री, (चम् चण् वा + डः । चडि + अच्
वा । ततष्टाप् ।) अष्टनायिकान्तर्गतनायिका-
विशेषः । (यथा, देवीपुराणे ।
“चण्डा चण्डवती चण्डनायिकाप्यतिचण्डिका ॥”)
अस्या ध्यानं यथा । चण्डां शुक्लवर्णां षोडश-
भुजामित्यादि शेषं चण्डनायिकाध्यानवत् ।
इति देवीपुराणोक्तदुर्गोत्सवपद्धतिः ॥ जिनानां
शासनदेवताविशेषः । इति हेमचन्द्रः ॥ चोर-
नामगन्धद्रव्यम् । इत्यमरः । २ । ४ । १२८ ॥ (यथा,
चरके सूत्रस्थाने तृतीयेऽध्याये ।
“कुष्ठं हरिद्रे सुरसं पटोलं
निम्बाश्वगन्धे सुरदारुशिग्रु ।
ससर्षपं तुम्बुरुधान्यवन्यम्
चण्डाञ्च चूर्णानि समानि कुर्य्यात् ॥”)
शङ्खपुष्पी । इति मेदिनी । डे । १२ ॥ (यथा,
सुश्रुते सूत्रस्थाने ३८ अध्याये ॥ “एलातगर-
कुष्ठमांसीध्यामकत्वक्पत्रनागपुष्प प्रियङ्गुहरे-
णुकाव्याघ्रनखशुक्तिचण्डास्थौणेयकश्रीवेष्टकचोच-
चोरकबालकगुग्गुलुसर्ज्जरसतुरुष्ककुन्दुरुका-
गुरुस्पृक्कोशीरभद्रदारुकुङ्कुमानि पुन्नागकेशर-
ञ्चेति ॥” लिङ्गिनीलता । कपिकच्छुः । आखु-
कर्णी । श्वेतदूर्व्वा । इति राजनिर्घण्टः ॥ नदी-
विशेषः । इति शब्दरत्नावली ॥
<LEND>
