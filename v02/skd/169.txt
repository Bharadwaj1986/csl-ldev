<L>169<pc>1-006<k1>अक्षौहिणी<k2>अक्षौहिणी
अक्षौहिणी¦ स्त्री, (ऊहः समूहः अस्ति अस्या इति
<>इनिः । अक्षाणाम् ऊहिनी । पूर्व्वपदादिति
<>णत्वम् । अक्षादूहिन्यामिति बृद्धिः ।) सङ्ख्या-
<>विशेषयुक्तसेना । तद्यथा । २१८७० हस्तिनः ।
<>२१८७० रथाः । ६५६१० घोटकाः । १०९३५०
<>पदातयः । समुदायेन २१८७०० ।
<>तथा चोक्तं ।
<>“अक्षौहिण्यामित्यधिकैः सप्तत्यन्ताष्टभिः शतैः ।
[Page1-007-a+ 52]
<>संयुक्तानि सहस्राणि गजानामेकविंशतिः ॥
<>एवमेव रथानान्तु सङ्ख्यानं कीर्त्तितं बुधैः ।
<>पञ्चषष्टिसहस्राणि षट्शतानि दशैव तु ।
<>सङ्ख्यातास्तुरगास्तज्ज्ञैर्व्विना रथ्यैस्तुरङ्गमैः ।
<>नृणां शतसहस्रन्तु सहस्राणि नवैव तु ।
<>शतानि त्रीणि चान्यानि पञ्चाशच्च पदातयः” ।
<>इत्यमरभरतौ ॥ (अक्षुहिणीपरिमाणं । यथा
<>महाभारते आदिपर्ब्बणि, --
<>“अक्षौहिण्य इति प्रोक्तं यत्त्वया सूतनन्दन ।
<>एतदिच्छामहे श्रोतुं सर्व्वमेव यथायथम् ॥
<>अक्षौहिण्याः परीमाणं नराश्वरथदन्तिनाम् ।
<>यथावच्चैव नो ब्रूहि सर्व्वं हि विदितं तव” ॥
<>सौतिरुवाच ।
<>“एको रथो गजश्चैको नराः पञ्च पदातयः ।
<>त्रयश्च तुरगास्तज्ज्ञैः पत्तिरित्यभिधीयते ॥
<>पत्तिन्तु त्रिगुणामेतामाहुः सेनामुखं बुधाः ।
<>त्रीणि सेनामुखान्येको गुल्म इत्यभिधीयते ॥
<>त्रयो गुल्मा गणो नाम वाहिनी तु गणास्त्रयः ।
<>स्मृतास्त्रिस्रस्तु वाहिन्यः पृतनेति विचक्षणैः ॥
<>चमूस्तु पृतनास्त्रिस्रस्त्रिस्रश्चम्बस्त्वनीकिनी ।
<>अनीकिनीं दशगुणां प्राहुरक्षौहिणीं बुधाः ॥
<>अक्षौहिण्याः प्रसङ्ख्याता रथानां द्विजसत्तमाः ।
<>सङ्ख्या गणिततंत्त्वज्ञैः सहस्राण्येकविंशतिः ॥
<>शतान्युपरि चैवाष्टौ तथा भूयश्च सप्ततिः ।
<>गजानाञ्च परीमाणमेतदेव विनिर्द्दिशेत् ॥
<>ज्ञेयं शतसहस्रन्तुं सहस्राणि नवैव तु ।
<>नराणामपि पञ्चाशच्छतानि त्रीणि चानघाः ॥
<>पञ्चषष्टिसहस्राणि तथाश्वानां शतानि च ।
<>दशोत्तराणि षट् प्राहुर्यथावदिह सङ्ख्यया ॥
<>एतामक्षौहिणीं प्राहुः सङ्ख्यातत्त्वविदो जनाः ।
<>यथा कथितवानस्मि विस्तरेण तपोधनाः” ॥
<LEND>
