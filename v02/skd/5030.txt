<L>5030<pc>1-261<k1>उपसर्गः<k2>उपसर्गः
उपसर्गः¦, पुं, (उप + सृज् + घञ् ।) रोगभेदः । (यथा,
<>सुश्रुते । “क्षीणं हन्युश्चोपसर्गाः प्रभूताः” ।) उप-
<>प्लवः । इति मेदिनी ॥ (यथा, मार्कण्डेये ९२ । ७ ।
<>“उपसर्गानशेषांस्तु महामारीसमुद्भवान्” ।)
<>धातोः पूर्व्ववर्त्तिविंशतिसंख्यकप्राद्यव्ययम् । यथा ।
<>प्र । परा । अप । सम् । नि । अव । अनु । निर् ।
<>दुर् । वि । अधि । सु । उत् । परि । प्रति ।
<>अभि । अति । अपि । उप । आङ् । अस्य
<>प्रमाणम् ।
<>“निपाताश्चादयो ज्ञेयाः उपसर्गास्तु प्रादयः ।
<>द्योतकत्वात् क्रियायोगे लोकादवगता इमे” ॥
<>स त्रिधा । “धात्वर्थं बाधते कश्चित्” । यथा
<>आदत्ते । “कश्चित्तमनुवर्त्तते” । यथा प्रसूते ।
<>“तमेव विशिनष्ट्यन्यः” । यथा प्रणमति । “उप-
<>सर्गगतिस्त्रिधा” । अपि च ।
<>“उपसर्गेण धात्वर्थो बलादन्यत्र नीयते ।
<>नीहाराहारसंहारप्रतीहारप्रहारवत्” ॥
[Page1-261-c+ 52]
<>इति मुग्धबोधटीकायां दुर्गादासः ॥
<LEND>
