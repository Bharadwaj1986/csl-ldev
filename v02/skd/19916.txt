<L>19916<pc>3-014<k1>पञ्चवटी<k2>पञ्चवटी
पञ्चवटी¦, स्त्री, (पञ्चानां वटानां समाहारः ।
<>तद्धितार्थेति तत्पुरुषः संख्यापूर्व्वोद्बिगुरुरिति
<>द्विगुसंज्ञायां “द्विगोः” । ४ । १ । २१ । इति ङीष् ।
<>द्विगुरेकवचनमिति एकवचनम् ।) पञ्चप्रकार-
<>वृक्षविशेषः । यथा, --
<>“अश्वत्थविल्ववृक्षञ्च वटधात्रीअशोककम् ।
<>वटीपञ्चकमित्युक्तं स्थापयेत् पश्चदिक्षु च ॥
<>अश्वत्थं स्थापयेत् प्राचि विल्वमुत्तरभागतः ।
<>वटं पश्चिमभागे तु धात्रीं दक्षिणतस्तथा ॥
<>अशोकं वह्निदिक्स्थाप्यं तपस्यार्थं सुरेश्वरि ।
<>मध्ये वेदीं चतुर्हस्तां सुन्दरीं सुमनोहराम् ॥
<>प्रतिष्ठां कारयेत्तस्याः पञ्चवर्षोत्तरं शिवे ! ।
<>अनन्तफलदात्री सा तपस्याफलदायिनी ॥ * ॥
<>इयं पञ्चवती प्रोक्ता बृहत्पञ्चवटीं शृणु ।
<>विल्ववृक्षं मध्यभागे चतुर्द्दिक्षु चतुष्टयम् ॥
<>वटवृक्षं चतुष्कोणे वेदसंख्यं प्ररोपयेत् ।
<>अशोकं वत्तुलाकारं पञ्चविंशतिसम्मितम् ॥
<>दिग्विदिक्ष्वामलकीञ्चैव एकैकं परमेश्वरि ।
<>अश्वत्थञ्च चतुर्द्दिक्षु बृहत्पञ्चवटी भवेत् ॥
<>यः करोति महेशानि ! साक्षादिन्द्रसमी भवेत् ।
<>इह लोके मन्त्रसिद्धिः परे च परमा गतिः ॥”
<>इति हेमाद्रीयव्रतखण्डधृतस्कन्दपुराणवचनानि ॥
<>(स्वनामख्यातः प्रदेशविशेषः । यथा, रामायणे ।
<>१ । १ । ४५ ।
<>“देशः पञ्चवटीनाम तत्र वासं स कल्पयत् ॥”)
<LEND>
