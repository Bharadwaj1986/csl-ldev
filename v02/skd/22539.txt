<L>22539<pc>3-245<k1>प्रकोष्ठः<k2>प्रकोष्ठः
प्रकोष्ठः¦, पुं, (पुकुष्यतेऽनेनेति । प्र + कुष निष्कर्षे +
“उषिकुषीति ।” उणा० २ । ४ । इति स्थन् ।)
कफोणेरधोमणिबन्धपर्य्यन्तहस्तभागः । इत्य-
मरः । २ । ६ । ८० ॥ (यथा, रघुः । ३ । ५९ ।
“ततः प्रकोष्ठ हरिचन्दनाङ्किते
प्रमथ्यमानार्णवधीरनादिनीम् ।
रघुः शशाङ्कार्द्धमुखेन पत्रिणा
शरासनज्यामलुनाद्विडौजसः ॥”)
[Page3-245-b+ 52]
गृहद्वारपिण्डकम् । वीथी इति विहोन्द इति
च ख्यातम् । इति प्रघाणशब्दटीकायां भरत-
मुकुटमथुरेशाः ॥ (यथा, मानवे । ७ । २२३ ।
श्लोकटीकायां कुल्लूकभट्टः ।
“ततः सन्ध्योपासनं कृत्वा तस्मात् प्रदेशात्
कक्षान्तरं विविक्तप्रकोष्ठावकाशमन्यद्गत्वा
गृहाभ्यन्तरे धृतशस्त्रो रहस्याभिधायिनां
चराणां स्वव्यापारं शृणुयात् ॥”)
<LEND>
