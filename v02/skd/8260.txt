<L>8260<pc>2-153<k1>कुलाचलः<k2>कुलाचलः
कुलाचलः¦, पुं (कुलसंज्ञकः अचलः पर्व्वतः । शाक-
पार्थिवादिवत् मध्यपदलोपः ।) कुलपर्व्वतः । यथा ।
“अष्टकुलाचलसप्तसमुद्रा
ब्रह्मपुरन्दरदिनकररुद्राः ।
न त्वं नाहं नायं लोक-
स्तदपि किमर्थं क्रियते शोकः” ॥
इति मोहमुद्गरे ७ ॥ सप्तकुलपर्व्वता यथा ।
“सप्त येऽस्मिन् महापर्व्वाः विस्तृताः कुलपर्व्वताः ।
माहेन्द्रो मलयः सह्यः शुक्तिमानृक्षवानपि ॥
विन्ध्यश्च पारिपात्रश्च इत्येते कुलपर्व्वताः” ॥
इति मात्स्ये ९५ अध्यायः ॥
<LEND>
