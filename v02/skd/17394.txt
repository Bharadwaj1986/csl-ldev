<L>17394<pc>2-766<k1>द्वारका<k2>द्वारका
द्वारका¦, स्त्री, (द्वारेण बहुना प्रशस्तेन च प्रती-
<>हारेण कायतीति । कै + कः । स्त्रियां टाप् ।)
<>स्वनामख्यातपुरी । तत्पर्य्यायः । द्वारावती २
<>द्वारवती ३ वनमालिनी ४ द्वारिका ५ अब्धि-
<>नगरी ६ द्वारकः ७ । इति शब्दरत्नावली ॥
<>(यथा, हरिवंशे । १३२ । ४६ ।
<>“सत्यकं प्रेषयामास द्वारकां द्वारमालिनीम् ॥”)
<>तस्या निर्म्माणप्रकारो यथा, --
[Page2-766-c+ 52]
<>श्रीकृष्ण उवाच ।
<>“हे समुद्र महाभाग ! स्थलञ्च शतयोजनम् ।
<>देहि मे नगरार्थञ्च पश्चाद्दास्यामि निश्चितम् ॥
<>नगरं कुरु हे कारो त्रिषु लोकेषु दुर्लभम् ।
<>रमणीयञ्च सर्व्वेषां कमनीयञ्च योषिताम् ॥
<>वाञ्छितञ्चापि भक्तानां वैकुण्ठसदृशं परम् ।
<>सर्व्वेषामपि स्वर्गाणां परं परमभीप्सितम् ॥
<>दिवानिशं खगश्रेष्ठ ! सन्निधौ विश्वकर्म्मणः ।
<>स्थितिं कुरु महाभाग ! यावन्निर्म्माति द्वारकाम् ॥
<>विश्वकारुरुवाच ।
<>द्बारकाञ्च किमाकारां करोमि जगतां विभो ! ।
<>कथयस्व महाभाग ! निर्म्माणक्रममीश्वर ! ॥
<>भगवानुवाच ।
<>शतयोजनपर्य्यन्तं नगरं मुमनोहरम् ।
<>पद्मरागैर्मरकतैरिन्द्रनीलैरनुत्तमैः ॥
<>रुचकैः पारिभद्रैश्च पालङ्कैश्च स्यमन्तकैः ।
<>गन्धकैर्गालिमैश्चैव चन्द्रकान्तादिभिस्तथा ॥
<>सूर्य्यकान्तादिभिश्चैव पुत्त्रैश्च स्फटिकाकृतैः ।
<>हरिद्वर्णैश्च मणिभिः श्यामैर्गौरमुखैश्च वै ॥
<>गोरोचनाभैः पीतैश्च दाडिम्बबीजरूपकैः ।
<>पद्मबीजनिभैश्चैव नीलैः कमलवर्णकैः ॥
<>मणिभिः कज्जलाकारैरुज्ज्वलैश्च परिष्कृतैः ।
<>श्वेतचम्पकवर्णाभैस्तप्तकाञ्चनसन्निभैः ॥
<>स्वर्णमूल्यशतगुणैरीषद्रक्तैश्च रूपकैः ।
<>गरिष्ठैश्च वरिष्टैश्च मणिश्रेष्ठैश्च पूजितैः ॥
<>यथाविधानं यद्योग्यं यत्र यद्युक्तमीप्सितम् ।
<>मणीनां हरणञ्चैव यक्षसंघा हिमालयात् ॥
<>दिवानिशं करिष्यन्ति यावन्निर्म्माणपूर्व्वकम् ।
<>यक्षैश्च सप्तभिर्लक्षैः कुवेरप्रेरितैरपि ॥
<>वेताललक्षैः कुष्माण्डलक्षैः शङ्करयोजितैः ।
<>दानवैर्ब्रह्मरक्षोभिः शैलकन्यानियोजितैः ॥
<>कुरु दिव्यञ्च पत्नीनां सहस्राणाञ्च षोडश ।
<>अन्यपत्नीजनस्यापि चाष्टाधिकशतस्य च ॥
<>शिविरं परिखायुक्तमुच्चैः प्राकारवेष्टितम् ।
<>युक्तं द्वादशसारञ्च सिंहद्बारपुरस्कृतम् ॥
<>युक्तं चित्रैर्विचित्रैश्च कृत्रिमैश्च कवाटकैः ।
<>निषिद्धवृक्षरहितं प्रसिद्धैश्च पुरस्कृतम् ॥
<>सुलक्षणं चन्द्रवेधं प्राङ्गनञ्च तथैव च ।
<>यदूनामाश्रमं दिव्यं किङ्कराणान्तथैव च ॥
<>सर्व्वप्रसिद्धं निलयमुग्रसेनस्य भूभृतः ।
<>आश्रमं सर्व्वतोभद्रं वसुदेवस्य मत्पितुः ॥
<>कथितः लोकशिक्षार्थं कुरु काष्ठं विना पुरीम् ।
<>शुभक्षणञ्चाप्यधुना गच्छ वत्स ! यथासुखम् ॥
<>विश्वकर्म्मा हरिं नत्वा जगाम पक्षिणा सह ।
<>सुमुद्रस्य समीपञ्च वटमूलं मनोहरम् ॥
<>सुष्वाप्र तत्र नक्तञ्च कारुश्च पक्षिणा सह ।
<>स्वप्ने द्वारवतीं रम्यां ददर्श गरुडस्तथा ॥
<>यत्किञ्चित् कथितः कारुः कृष्णेन परमात्मना ।
<>तदेव लक्षणं सर्व्वं ददर्श नगरे मुने ! ॥
<>कारुं हसन्ति स्वप्ने च सर्व्वे ते शिल्पकारिणः ।
<>गरुडं गरुडाश्चान्ये बलवन्तश्च पक्षिणः ॥
<>बुद्ध्वा ददर्श मरुडो विश्वकर्म्मा च लज्जितः ।
[Page2-767-a+ 52]
<>अतीव द्वारकां रम्यां शतयोजनविस्तृताम् ॥
<>ब्रह्मादीनाञ्च नगरं विजित्य च विराजिताम् ।
<>तेजसाच्छादितां सूर्य्यं रत्नानाञ्च परिष्कृताम् ॥
<>वासुदेव उवाच ।
<>पैतृकीतीर्थतुल्या सा किं तीर्थं द्वारकापरम् ।
<>सर्व्वतीर्थपरा श्रेष्ठा द्वारका बहुपुण्यदा ॥
<>यस्याः प्रवेशमात्रेण नराणां जन्मखण्डनम् ॥
<>दानञ्च द्वारकायाञ्च श्राद्धञ्च देवपूजनम् ।
<>चतुर्गुणञ्च तीर्थानां गङ्गादीनाञ्च भूमिप ! ॥”
<>इति ब्रह्मवैवर्त्ते श्रीकृष्णजन्मखण्डम् ॥
<LEND>
