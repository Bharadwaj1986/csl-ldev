<L>35737<pc>5-102<k1>शिवा<k2>शिवा
शिवा¦, स्त्री, (शिव + टाप् ।) दुर्गा । मुक्तिः ।
<>यथा, --
<>“शिवा मुक्तिः समाख्याता योगिनां मोक्ष-
<>गामिनी ।
<>शिवाय यां जपेद्देवीं शिवा लोके ततः स्मृता ॥”
<>इति देवीपुराणे ४५ अध्यायः ॥
<>अपि च ।
<>“शिवा कल्पाणरूपा च शिवदा च शिवप्रिया ।
<>प्रिये दातरि चाशब्दः शिवा तेन प्रकीर्त्तिता ॥”
<>इति ब्रह्मवैवर्त्ते प्रकृतिखण्डे ५४ अध्यायः ॥
[Page5-102-c+ 52]
<>अपरञ्च ।
<>“शश्च कल्याणवचन इरेवोत्कृष्टवाचकः ।
<>समूहवाचकश्चैव वाकारो दातृवाचकः ॥
<>श्रेयःसंघोत्कृष्टदात्री शिवा तेन प्रकीर्त्तिता ।
<>शिवराशिर्मूर्त्तिमती शिवा तेन प्रकीर्त्तिता ॥
<>शिवो हि मोक्षवचनश्चाकारो दातृवाचकः ।
<>स्वयं निर्व्वाणदात्री या सा शिवा परिकीत्तिता”
<>इति ब्रह्मवैवर्त्ते श्रीकृष्णजन्मखण्डे २७ अघ्यायः ॥
<>शमीवृक्षः । हरीतकी । शृगालः । ताम-
<>लकी । इत्यमरः ॥ आमलकी । इति मेदिनी ॥
<>बुद्धशक्तिविशेषः । स तु द्वाविंशजिनमाता ।
<>इति त्रिकाण्डशेषः ॥ हरिद्रा । दूर्व्वा । गोरो-
<>चना । इति राजनिर्घण्टः ॥ * ॥ शृगालस्य
<>ध्वनेः शुभाशुभं यथा, --
<>“शोभनं शुभफलाप्तिसूचकं
<>कथ्यतेत्यवितथं शिवारुतम् ।
<>शान्तदीप्तककुभां विशेषतो
<>ज्ञानमत्र च सदोपयुज्यते ॥
<>दग्धा दिगुक्ता दिननाथयुक्ता
<>विवस्वदाप्ता भवति प्रदीप्ता ।
<>सा धूमिता यां सविता प्रयातः
<>शेषा दिगन्ताः किल पञ्च शान्ताः ॥
<>दग्धा दिगैशी ज्वलिता दिगैन्द्री
<>प्रधूमिता चानलदिक्क्रमेण ।
<>प्रत्येकमेकं प्रहराष्टकेन
<>भुङ्क्ते दिशोऽष्टौ सविता क्रमेण ॥
<>आद्ये दिनस्य प्रहरे प्रवृत्ते
<>महेशदेवेशहुताशदिक्षु ।
<>शिवा रटन्ती कुरुते नराणां
<>संत्रासकायव्ययबन्धनानि ॥
<>अह्नो द्वितीये प्रहरस्य भागे
<>सहस्रनेत्रानलकालदिक्षु ।
<>शिवा रटन्ती कुरुते नराणां
<>संत्रासकायव्ययबन्धनानि ॥
<>ब्राह्म्ये तृतीये प्रहरे दिनस्य
<>हुताशवैवस्वतयातुदिक्षु ।
<>शिवा रटन्ती कुरुते नराणां
<>संत्रासकायव्ययबन्धनानि ॥
<>समागतेऽह्नः प्रहरे तुरीये
<>प्रेतेशरक्षःपतिपाशिदिक्षु ।
<>शिवा रटन्ती कुरुते नराणां
<>संत्रासकायव्ययबन्धनानि ॥
<>आद्ये निशायाः प्रहरे प्रवृत्ते
<>रक्षोऽधियादःपतिवातदिक्षु ।
<>शिवा रटन्ती कुरुते नराणां
<>संत्रासकायव्ययबन्धनानि ॥
<>ततो द्वितीयप्रहरे रजन्या-
<>स्तोयोऽधिनाथानिलसोमदिक्षु ॥
<>शिवा रटन्ती कुरुते नराणां
<>संत्रासकायव्ययबन्धनानि ॥
<>यामे तृतीयेऽपि च यामवत्याः
<>समीरदोषाकरशम्भदिक्षु ।
[Page5-103-a+ 52]
<>शिवा रटन्ती कुरुते नराणां
<>सत्रासकायव्ययबन्धनानि ॥
<>समागते रात्रितुरीययामे
<>निशाकरेशानसुरेशदिक्षु ।
<>शिवा रटन्ती कुरुते नराणां
<>संत्रासकायव्ययबन्धनानि ॥”
<>इति शिवारुते दग्धदीप्तधूमितदिक्त्रययाम-
<>प्रकरणं प्रथमम् ॥ * ॥
<>“इतीरितं दिक्त्रययामयोगात्
<>फलं विरुद्धं विरुतैः शिवायाः ।
<>ब्रूमोऽथ दिक्पञ्चकयामयोगात्
<>फलानि पुंसां क्रमतः शुभानि ॥
<>कृतान्तरक्षोवरुणानिलेन्दु-
<>दिक्ष्वाद्ययामे रटितैः, शृगाल्याः ।
<>स्यादिष्टवार्त्ताश्रुतिरिष्टसिद्धि-
<>र्लाभः सुभिक्षं प्रियलोकसङ्गः ॥
<>रक्षः प्रचेतोऽनिलसोमशम्भु-
<>दिक्षु द्वितीये प्रहरे रुतेन ।
<>स्यादिष्टवार्त्ताश्रुतिरिष्टसिद्धि-
<>र्लाभः सुभिक्षं प्रियलोकसङ्गः ॥
<>जलेशवातेन्दुशिवामरेश-
<>दिक्ष्वारवेण प्रहरे तृतीये ।
<>स्यादिष्टवार्त्ताश्रुतिरिष्टसिद्धि-
<>र्लाभः सुभिक्षं प्रियलोकसङ्गः ॥
<>समीरसोमेशसुरेशवह्नि-
<>दिक्षु स्वरेण प्रहरे चतुर्थे ।
<>स्यादिष्टवार्त्ताश्रुतिरिष्टसिद्धि-
<>र्लाभः सुभिक्षं प्रियलोकसङ्गः ॥
<>शशाङ्करुद्रेन्दुहुताशकाल-
<>दिक्ष्वारवैः पञ्चमयामभागे ।
<>स्यादिष्टवार्त्ताश्रुतिरिष्टसिद्धि-
<>र्लाभः सुभिक्षं प्रियलोकसङ्गः ॥
<>ईशानशक्राग्निकृतान्तरक्षो-
<>दिक्षु स्वरेण प्रहरे च षष्ठे ।
<>स्यादिष्टवार्त्ताश्रुतिरिष्टसिद्धि-
<>र्लाभः मुभिक्षं प्रियलोकसङ्गः ॥
<>इन्द्राग्निकालस्रपपाशपाणि-
<>दिक्ष्वारवैः सप्तमयामकाले ।
<>स्यादिष्टवार्त्ताश्रुतिरिष्टसिद्धि-
<>र्लाभः सुभिक्षं प्रियलोकसङ्गः ॥
<>अत्यन्तकृन्नैरृतपाशिवात-
<>दिक्ष्वष्टमे च प्रहरे रवेण ।
<>स्यादिष्टवार्त्ताश्रुतिरिष्टसिद्धि-
<>र्लाभः सुभिक्षं प्रियलोकसङ्गः ॥”
<>इति श्रीवसन्तराजे शिवारुते दिग्यामप्रकरणं
<>द्वितीयम् ॥ * ॥
<>“एकादिकानां निधनाष्टमानां
<>शिवारुतानामधुना यदर्थम् ।
<>प्राच्यादिकास्वष्टसु दिक्ष्वशेषं
<>यद्यत् फलं तत्तदुदीरयामः ॥
<>धनान्यभीष्टाप्तिमभीष्टलाभं
<>ध्रुवं ततोऽर्थस्य फलं शुभञ्च ।
[Page5-103-b+ 52]
<>भयं प्रलापं सकलञ्च सौख्य-
<>मेकादिशब्दैः कुरुते प्रशान्ते ॥
<>भयान्यनिष्टश्रुतिरर्थहानि-
<>रिष्टैर्व्वियोगो महती च भीतिः ।
<>स्याद्विग्रहाप्तिर्म्मरणञ्च दीप्ते
<>त्वेकादिना चेत् कृतसप्तकेन ॥
<>ऐन्द्र्यां निनादे प्रथमेऽर्थलाभो
<>भवेद्द्वितीये निधिदर्शनञ्च ।
<>कन्यां तृतीये लभते चतुर्थे
<>अध्वागमं पञ्चमकेऽथ सिद्धिम् ॥
<>षष्ठे रवे कुप्यति भूमिनाथो
<>भीः सप्तमे स्याद्विफलोऽष्टमेषु ॥
<>त्रासोऽग्निभागे प्रथमे द्वितीये
<>नराधिपः कुप्यति भीस्तृ तीये ॥
<>घातश्चतुर्थे नगरस्य शब्दे
<>शिवाकृते पञ्चमके च युद्धम् ।
<>वदन्ति तज्ज्ञाः कलहञ्च षष्ठे
<>भीः सप्तमे स्याद्विफलोऽष्टमस्तु ॥
<>आद्ये शुभं स्यादशुभं द्वितीये
<>याम्ये महाव्याधिभयं तृतीये ।
<>स्वरे चतुर्थे स्वजनागमः स्यात्
<>पुत्त्रो भवेत् पञ्चसु फेत्कृतेषु ॥
<>जायेत कन्या रटिते च षष्ठे
<>भोः सप्तमे स्याद्विफलोऽष्टमस्तु ।
<>ग्रामस्य घातो दिशि राक्षसाना-
<>माद्ये द्वितीयेऽपि च गोकुलस्य ॥
<>मृत्युस्तृतीये द्विचतुष्पदानां
<>हानिश्चतुर्थेऽपि च पञ्चमेऽत्र ।
<>चौराद्भयं राजभयञ्च षष्ठे
<>भीः सप्तमे स्याद्विफलोऽष्टमस्तु ॥
<>शब्दे शिवाया वरुणस्य भागे
<>आद्ये भयं हानिरथ द्वितीये ।
<>स्याद्राजदूतागमनं तृतीये
<>दाहश्चतुर्थे खलु चौरभीतिः ॥
<>स्यात् पञ्चमे राजभयश्च षष्ठे
<>भीः सप्तमे स्याद्विफलोऽष्टमस्तु ।
<>वायव्यभागे भयमेकशब्दे
<>भयातिरेको भवति द्वितीये ॥
<>वृष्टिस्तृतीये महृती चतुर्थे
<>मेघागमो वर्षति पञ्चमे च ।
<>क्रोधं विधत्ते मृपतेश्च षष्ठे
<>भीः सप्तमे स्याद्विफलोऽष्टमस्तु ॥
<>दिश्युत्तरस्यां विहिते विरावे
<>म्रियेत कश्चित् प्रथमे द्वितीये ।
<>महाभयं विप्रवधस्तृतीये
<>क्षत्त्रं चतुर्थे खलु हन्यते च ॥
<>विट् पञ्चमे षष्ठरवे च शूद्रो
<>भीः सप्तमे स्याद्विफलोऽष्टमस्तु ।
<>राहोस्तथा दर्शनमाद्यशब्दे
<>केतोर्द्वितीये च तथोत्तरेण ॥
<>उल्काप्रपातस्त्रिषु दुर्द्दिनञ्च
<>चतुर्षु भद्रं खलु पञ्चमे च ।
[Page5-103-c+ 52]
<>सङ्गो भवेद्वैरिजनश्च षष्ठे
<>भीः सप्तमे स्याद्विफलोऽष्टमस्तु ॥
<>आद्ये भवेद्दर्दिनमीशदेशे
<>वृष्टिर्द्वितीये च रवे शिवायाः ।
<>वातस्तुतीये त्वशनिश्चतुर्थे
<>म्रियेत कश्चित् खलु पञ्चमे च ॥
<>लभेत पृथ्वीं निनदे च षष्ठे
<>भीः सप्तमे स्याद्विफलोऽष्टमस्तु ॥”
<>इति श्रीवसन्तराजे शिवारुते स्वराष्टकप्रकरणं
<>तृतीयम् ॥ * ॥
<>“क्षेमलाभपुनरागमनानां
<>निश्चयं यमधिगम्य विशङ्कः ।
<>येन याति पथिकः परदेशं
<>तं शिवारुतमथ प्रथयामः ॥
<>यं यं देशं गन्तुमभ्युद्यतानां
<>पुंसां शब्दानुच्चरन्ती शृगाली ।
<>शान्तायां सा सिद्धये वाञ्छितानां
<>दीप्तायान्तु स्यादभीष्टक्षयाय ॥
<>प्राचीं दिशं सन्मुखभानुविम्बं
<>प्रतिष्ठमानस्य नरस्य यस्य ।
<>शब्दं शृगाली पुरतः करोति
<>बन्धं वधं वा प्रकरोति तस्य ॥
<>प्राचीदिगीशाभिमुखस्य पुंसः
<>प्रस्थानकामस्य शिवा सशब्दा ।
<>भियेऽर्थनाशाय च दक्षिणा स्या-
<>द्वामा पुनर्वाञ्छितकार्य्यसिद्ध्यै ॥
<>प्रत्यर्कमाशां चलितस्य पूर्व्वां
<>शिवा विरावं पुरुषस्य यस्य ।
<>करोति पृष्ठे प्रकरोति तस्य
<>सर्व्वप्रकारामभिलाषसिद्धिम् ॥
<>प्रस्थापिनो यस्य च दक्षिणाशां
<>शिवा रवं मुञ्चति दक्षिणेन ।
<>आदित्यमुक्ता यदि नो तदानीं
<>ध्रुवं भवेत्तस्य महीपतित्वम् ॥
<>वैवस्वताशां चलितस्य यस्य
<>दिवाकरस्तिष्ठति दक्षिणेन ।
<>शिवा च वामा कुरुते विरावं
<>सम्पद्यते तस्य समस्तमिष्टम् ॥
<>पुमान् यदा याम्यककुप्प्रवासी
<>करोति शब्दं पुरतः शृगाली ।
<>आस्ते विवस्वानपि सम्मु खश्चेत्
<>भवेत् तदानीमचिरेण मृत्युः ॥
<>नरस्य याम्यां ककुभं यियासोः
<>शृगालभार्य्या यदि पृष्ठभागे ।
<>फेत्कारमामुञ्चति मानवस्य
<>मृत्युश्च पुत्त्रेण भवत्यवश्यम् ॥
<>दिशं प्रतीचीं व्रजतः शृगाली
<>नरस्य यस्याभिमुखी विरौति ।
<>शान्ता स्थिता शान्तफलप्रदात्नी
<>दीप्ता तु दीप्तं फलमातनोति ॥
<>प्राचेतस्ॐ सञ्चलितस्य काष्ठां
<>शृगालिका जल्पति दक्षिणेन ।
[Page5-104-a+ 52]
<>यदा तदानीं सुबहूननर्थान्
<>करोति चार्थानपि हन्ति पुंसः ॥
<>दिशं प्रवेतःपरिपाल्यमानां
<>नरस्य यस्य व्रजतः शृगाली ।
<>वामा विरावं प्रकरोति शान्ता
<>भवन्त्यभिप्रेतफलानि तस्य ॥
<>यो वारुण्ॐ याति दिशं मनुष्यः
<>शृण्वन् शिवाया रटितानि पृष्ठे ।
<>गतस्य तस्याशु हुताशभीति-
<>रसंशयं स्यात् द्रविणक्षयश्च ॥
<>यस्योत्तराशां चलितस्य पुंमः
<>प्राच्यां शिवा मुञ्चति फेत्कृतानि ।
<>भानुःप्रतीच्यां विहितस्थितिश्चे-
<>दपेक्षितं सिध्यति तत्क्षणेन ॥
<>मुञ्चत्यदीचीं चलितस्य पृष्ठे
<>शिवा विरावं पुरुषस्य यस्य ।
<>आस्ते च मध्ये नभसो विवस्वां-
<>स्तस्यार्थहानिर्मरणं प्रदिष्टम् ॥
<>कुबेरकाष्ठां प्रति यः प्रयाति
<>ज्वालामुखी चाभिमुखी विरौति ।
<>तस्याध्वगस्याभिमतार्थसिद्धि-
<>र्भवेच्च सम्पत् पुनरागमश्च ॥
<>तिष्ठति तीव्रकरो दिशि यस्यां
<>फेत् कुरुते यदि तत्र शृगाली ।
<>तद्व्रजतः पथिकस्य भवेतां
<>निश्चयतो धनजीवितनाशौ ॥
<>दक्षिणतः प्रथमं यदि पश्चात्
<>वामगता पथिकस्य शृगाली ।
<>फेत् कुरुते कुरुते तदवश्यं
<>क्षेमधनाप्तिगृहागमनानि ॥
<>अध्यास्य शान्तां ककुभं नरस्य
<>वामा शृगाली यदि वा रटन्ती ॥
<>तदार्थलाभं वितरत्यवश्य-
<>मर्थक्षयं दक्षिणतो रटन्ती ॥
<>वामा प्रदीप्ते ककुभः प्रदेशे-
<>ऽलाभं तथानर्थमुपादिशन्ति ।
<>शिवा रटन्ती पथि दक्षिणा तु
<>क्षिपत्यनर्थानथ सङ्कटेषु ॥
<>शान्ते दिगन्ते यदि वा प्रदीप्ते
<>पृष्ठे प्रयाणे प्रतिषेधयित्रो ।
<>शब्दायमाना तु शिवा पुग्स्तात्
<>निमज्जयत्यापदगाधसिन्धौ ॥
<>वामेऽपसव्ये पुरतोऽथ पृष्ठे
<>पुंमः शिवा जल्पति यत्र तत्र ।
<>आयान्ति चौराः प्रथमे विरावे
<>द्वयोर्भवेत्तस्करदर्शनञ्च ॥
<>नृपादरोऽर्थागमनं तृतीये
<>तुर्य्ये क्षतिः पञ्चमकेऽर्थलाभः ।
<>वाणिज्यसेवादिफलाय षष्ठे
<>भोः मप्तमे स्याद्विफलोऽष्टमस्तु ॥
<>हाहारवं मुञ्चति हृष्टभावा
<>हास्यं तु तस्यास्तदुदाहरन्ति ।
[Page5-104-b+ 52]
<>अग्रेसरा वा पथि या यियासोः
<>सा द्विप्रकारापि मनोरथाप्त्यै ॥
<>नृपस्य यात्रासमये पुरस्तात्
<>प्रयाति चेद्वर्त्म निवेदयन्ती ।
<>कुर्य्याच्छिवा वैरिपराभवं त-
<>ज्जयश्रियञ्चाभिमतं विदध्यात् ॥
<>कार्य्यान्तरेष्वप्यनुगम्यमाना
<>श्रेयःप्रदा शान्तदिशि प्रदिष्टा ।
<>शिवा प्रदीप्ते तु दिशि प्रदेशे
<>समारटन्ती महते भयाय ॥
<>भयोद्गमे दीप्तदिशि प्रदीप्तै-
<>र्नादैनृणां हन्ति भयानि देवी ।
<>महान्ति सर्व्वाण्यपि शान्तनादाः
<>शान्तस्थिता सर्व्व भयप्रदात्री ॥
<>यदा च नद्युत्तरगा नराणां
<>शब्दे शृगाली कुरुते कदाचित् ।
<>तटद्वये तत् परिरक्षणीयं
<>महद्भयं भावि जलेचरेभ्यः ॥”
<>इति श्रीवसन्तराजे शिवारुते यात्राप्रकरणं
<>चतुर्थम् ॥ * ॥
<>“स्थानस्थितानामपि योगभाजां
<>नैमित्तिकानामुपदिश्यते तु ।
<>शिवाविरावैरशिवं शिवञ्च
<>सुनिश्चितार्थं मुनिसम्मतेन ॥
<>करोति फे फे इति सर्व्वदिक्षु
<>यदा तदा स्थानविघातयुद्धे ।
<>शिवा विधत्ते क्षुधिता त्वसंख्यान्
<>रौद्रान् स्वरान् मुञ्चति चेदुपेक्षाम् ॥
<>निरन्तरं रौति विदिक्षु दिक्षु
<>समन्दकारुण्यरवातुरा चेत् ।
<>अपत्यमोहेन यदा शृगाली
<>त्यक्त्यस्पृ हा सा कथितेह तजज्ञैः ॥
<>स्थित्वा प्रदीप्ते ककुभो विभागे
<>ज्वालामुखी फेत् कुरुतेऽतिरौद्रम् ।
<>ग्रामस्य तस्य प्रकरोति नाशं
<>तस्याथवा तिष्ठात यस्य मध्ये ॥
<>ग्रामस्य मध्यं समवाप्य यस्य
<>ज्वालामुखी मुञ्चति फेत्कृतानि ।
<>स शून्यतां गच्छति निश्चयेन
<>लोकस्य वा स्यादसुख प्रभूतम् ॥
<>ग्रामान्तिके सप्त दिनानि यावत
<>महाभयोत्पादितफेत्कृतानि ।
<>विरौति चेत्तत् कुरुते शृगाली
<>तद्वासिलोकस्य भयं प्रभूतम् ॥
<>मध्यं दिने यावदहानि पञ्च
<>शिवा समीपे नगरस्य तस्य
<>विरौति घातं विदधाति यस्य
<>भयञ्च वह्निप्रभवं प्रभूतम् ॥
<>पञ्चार्द्धरात्राणि कथञ्चिदेषा
<>क्रू रारवा व्याहरते शृगाली ।
<>यस्यान्तिके तं बहवो हठेन
<>मुष्णन्ति चौरा जनसन्निवेशे ॥
[Page5-104-c+ 52]
<>स्थानस्य यस्योपगता समीपं
<>दिनानि पञ्चोच्चरति प्रभावे ।
<>स्वरेण रौद्रेण शृगालभार्य्या
<>स्यात्तत्र हानिर्महती नराणाम् ॥
<>सुरक्षितस्यापि मनुष्यलक्षै-
<>र्ग्रामस्य शीघ्रं ग्रहणं विधत्ते ।
<>त्रयं दिनानां दिवसावसाने
<>शिवा रटन्ति परुषस्वरेण ॥
<>दिक्ष्वारटन्ति सकलासु रौद्रं
<>भ्रमत्यखिन्ना परितः पुरश्चेत् ।
<>शृगालभार्य्या खलु तद्व्रवीति
<>युद्धं महत्तत्र महाभिघातम् ॥
<>ज्वालां विमुञ्चत्यतिरौद्रनादा
<>समाकुला धावति या समन्तात् ।
<>कौमारकं या जनयत्यकस्मात् ।
<>कुर्य्याच्छिवा सा युवराजपातम् ॥
<>रोमोद्गमं या जनयत्यकस्मात्
<>फे इत्यतिक्रूररवा नराणाम् ।
<>मूत्रं पुरीषन्तु तुरङ्गमाणां
<>सा सर्व्वदा स्यादशिवा शिवेह ॥
<>तरङ्गिणीरोधसि सौम्यरूपां-
<>स्त्रीन् पञ्च वा मुच्यति या निनादान् ।
<>शिवां शिवां तां नृपतित्वदात्रीं
<>वन्देत देवीमभिवन्दनीयाम् ॥
<>श्मशानभूमौ दिनमध्यभागे
<>मध्ये रजन्याः स्वगृहप्रदेशे ।
<>या रौति तस्यै बलिमर्घ्ययुक्त्रं
<>भक्त्या प्रदद्याद्यदि भद्रमिच्छेत् ॥
<>सर्व्वेषु कार्य्येषु समुद्यतेषु
<>बलिः शिवाया विनिवेदनीयः ।
<>गृह्णाति यन्मिन् विषयेऽभ्युपेत्य
<>देवी बलिं जल्पति तत्र सिद्धिम् ॥”
<>इति श्रीवसन्तराजे शिवारुते स्थानस्थितप्र-
<>करणं पञ्चमम् ॥ * ॥
<>“कथ्यते बलिविधानमिदानीं
<>शाकुनागममतेन शिवायाः ।
<>दिव्यमन्त्रबलिवाधितदोषं
<>साधिताखिलसमुद्यतकार्य्यम् ॥
<>शून्यालयं रुद्रगृहं श्मशानं
<>चतुष्पथं मातृगृहं जलान्तम् ।
<>बन्ध्यावनिश्चत्वरमेवमाद्या
<>बलिप्रदानाय मताः प्रदेशाः ॥
<>तेषाञ्च मध्यादुचितप्रदेशे
<>विशोधितं मण्डलिकं विदध्यात् ।
<>पौराणिकश्लोकपरीक्षितायाः
<>संगृह्य गोर्गोमयमन्तरीक्षात् ॥
<>अत्यन्तजीर्णदेहाया बन्ध्यायाश्च विशेषतः ।
<>रोगार्त्तनवसूताया न गोर्गोमयमाहरेत् ॥
<>तस्मिन् विचित्रं विततं विदध्यात्
<>पिष्टाक्तकेनाष्टदलं सरोजम् ।
<>मंपूजयेत्तत्र सुराधिपादीन्
<>क्रमेण सर्व्वानपि लोकपालान् ॥
[Page5-105-a+ 52]
<>मध्ये सुतैः पञ्चभिरभ्युपेता
<>शिवान्विता पिष्टमयी प्रसन्ना ।
<>पूज्या शिवा तुष्यति भक्तियोगात्
<>प्रभूतपुष्पाक्षतधूपदीपैः ॥
<>साज्यगुडौदनमाषकुलत्थै-
<>र्यावकपूपलिकामिषमद्यैः ।
<>संभृतिरत्र नरासनमात्रं
<>बुद्धिमता बलिकर्म्मणि कार्य्या ॥
<>प्राप्याष्टमीं वाथ चतुर्द्दशीं वा
<>संमन्त्र्य मन्त्रण च सप्तकृत्वः ।
<>बलि शिवाया निशि निश्चयेन
<>दद्यान्मनुष्यो यदि भद्रमिच्छेत् ॥
<>अत्र मन्त्रः । ओँ शिवे ज्वालामुखि बलिं
<>गृहाण गृहाण हुं फट् स्वाहा । ओँ शिवे
<>शिवदूति भगवति चण्डे इदमर्घ्यं बलिलीला-
<>समुचितं गृहाण गृहाण आगच्छ आगच्छ
<>वायुवेगेन शुभं कुरु कुरु स्वाहा । इत्यर्घ्य-
<>मन्त्रः । बलिदानाय मन्त्रान्तरम् । ओँ नमो
<>भगवति एनं एनं बलिं गृह्ण गृह्ण गन्धपुष्प-
<>धूपदीपादिकं दह दह पच पच घोररूपिणि
<>भो भगवति पिबत पिबत स्वाहा ।
<>एतस्य मन्त्रद्वितयस्य मध्या-
<>देकेन केनाप्यभिमन्त्रणीयः ।
<>बलिः शिवायाः सुमहाप्रभावं
<>पृथक् पृथक् मन्त्रयुगं यदेतत् ॥
<>ताम्बूलवस्त्रासनदक्षिणाभि-
<>र्नैमित्तिकं शाकुनशास्त्रदक्षम् ।
<>प्रपूजयेत्तत्र भवत्यभीष्ट-
<>माचार्य्यवर्य्ये परितोषिते हि ॥
<>अश्लेषिकावह्निकृतान्तरुद्र-
<>धिष्ट्यानि पूर्व्वात्रितयेन सार्द्धम् ।
<>ज्यष्ठाञ्च सन्त्यज्य विरौति येह
<>श्रेयस्करी जम्बुकगेहिनी सा ॥
<>हितैषिणी सर्व्वसमीहितेषु
<>देवी भवानी भुवि फेरवा च ।
<>कृताधिवासा कृपया सदव
<>शिवारुते तेन यतेत विद्वान् ॥”
<>इति श्रीवसन्तराजशाकुने सदागमार्थशोभने
<>समस्तसत्यकौतुके विरचितं शिवारुतं षष्ठम् ॥ *
<>अथ तान्त्रिकशिवाबलिः । तदुक्तं कुलचूडामणौ
<>“विल्वमूले प्रान्तरे वा श्मशाने वाथ साधकः ।
<>मांसप्रधानं नैवेद्यं सन्ध्याकाले निवेदयेत् ॥
<>कालि कालीति वक्तव्यं ततः सा शिवरूपिणी
<>पशुरूपा समायाति परिवारगणैः सह ॥
<>भुक्त्वा रौति यदैशान्यां मुखमुत्तोल्य सुस्वरम् ।
<>तदैव मङ्गल तस्य नान्यथा कुलभूषण ॥
<>अवश्यमन्नदानेन नियतं तोषयेच्छिवाम् ।
<>नित्यश्राद्धं तथा सन्ध्यावन्दनं पितृतर्पणम् ॥
<>तथैव कुलसेव्यानां नित्यता कुलपूजने ।
<>पशुरूपां शिवां देवीं यो नार्च्चयति निर्जने ॥
<>शिवारावेण तस्याशु सर्व्वं नश्यति निश्चितम् ।
<>जपपूजाविधानानि यत्किञ्चित् सुकृतानि च ।
[Page5-105-b+ 52]
<>गृहीत्वा शापं दत्त्वा च शिवा रोदिति निर्जने ॥
<>एकया भुज्यते यत्र शिवया देव भैरव ।
<>तत्रैव सर्व्व शक्तीनां प्रीतिः परमदुर्लभा ॥
<>पशुशक्तिः पक्षिशक्तिर्नरशक्तिर्यथाक्रमात् ।
<>पूजनात् द्विगुणं कर्म्म मङ्गलं साधयेत्ततः ॥
<>तेन सर्व्वप्रयत्नेन कर्त्तव्यं पूजनं महत् ।
<>राजादिभयमापन्ने देशान्तरभयादिके ॥
<>शुभाशुभानि कर्म्माणि विचिन्त्य बलिमाहरेत् ।
<>गृह्ण देवि महाभागे शिवे कालाग्निरूपिणि ॥
<>शुभाशुभफलं व्यक्तं ब्रूहि गृह्ण बलिं तव ।
<>एवमुच्चार्य्य दातव्यो बलिः कुलजनप्रियः ॥
<>यदि नो भुज्यते वत्स तदा नैव शुभं भवेत् ।
<>शुभं यदि भवेत्तत्र भुज्यते तदशेषतः ।
<>एवं ज्ञात्वा महादेव शान्तिस्वस्त्ययनं चरेत् ॥”
<>इति तन्त्रसारः ॥
<LEND>
