<L>7291<pc>2-089<k1>कामरूपः<k2>कामरूपः
कामरूपः¦, पुं, (मूलप्रकृतिर्भगवती कामरूपिणी
सती यत्र देशे विराजमाना स देशस्तन्नाम्ना एव
उच्यते ।) स्वनामख्यातदेशः । तत्पर्य्यायः । प्राग्-
ज्योतिषः २ । इति त्रिकाण्डशेषः ॥ तत्र काम-
गिरौ योनिपीठे कामाख्या देवी वर्त्तते । यथा ।
“योनिपीठं कामगिरौ कामाख्या तत्र देवता” ।
“सर्व्वत्र विरला चाहं कामरूपे गृहे गृहे” ॥
इति तन्त्रचूडामणौ पीठमाला ॥ (अयं हि गणेश-
गिरिशिखरस्थो देशः । यदुक्तं तन्त्रे ।
“कालेश्वरं श्वेतगिरिं त्रैपुरं नीलपर्व्वतम् ।
कामरूपाभिधो देशो गणेशगिरिमूर्द्ध्वनि” ॥
कालेश्वरं श्वेतगिरिं त्रैपुरं नीलपर्व्वतं यावत् ॥
अयं खलु वङ्गदेशस्य ईशानभागे आसामप्रदेशस्य
पश्चिमभागे वर्त्तते ॥)
<LEND>
