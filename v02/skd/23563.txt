<L>23563<pc>3-369<k1>प्रेक्षा<k2>प्रेक्षा
प्रेक्षा¦, स्त्री (प्रकर्षेण ईक्षते ययेति । प्र + ईक्ष +
“गुरोश्च हलः ।” ३ । ३ । १०३ । इति अः ।
टाप् ।) प्रज्ञा । (यथा, महाभारते । ३ । १३६ । ७ ।
“सा तस्मै सर्व्वमाचष्ट यवक्रीभाषितं शुभा ।
प्रत्युक्तञ्च यवक्रीतं प्रेक्षापूर्व्वं तथात्मना ॥”)
नृत्येक्षणम् । इत्यमरः । ३ । ३ । २२३ ॥ (यथा,
मनौ । ९ । ८४ ।
“प्रतिषिद्धापि चेद्या तु मद्यमभ्युदयेष्वपि ।
प्रेक्षासमाजं गच्छेद्वा सा दण्ड्या कृष्णलानि
षट् ॥”
प्र + ईक्ष् + भावे अः । टाप् ।) ईक्षणम् ।
इति भरतः ॥ (यथा, भागवते । ३ । १६ । ७ ।
“यत्सेवया चरणपद्मपवित्ररेणुं
सद्यःक्षताखिलमलं प्रतिलब्धशीलम् ।
न श्रीर्विरक्तमपि मां विजहाति यस्याः
प्रेक्षालवार्थमितरे नियमान् वहन्ति ॥”)
शाखा । इति शब्दरत्नावली ॥ (शोभा । यथा,
भागवते । ३ । ८ । २५ ।
“प्रेक्षां क्षिपन्तं हरितोपलाद्रेः
सन्ध्याब्भ्रनीवेरुरुरुक्ममूर्द्ध्नः ।
रत्नोदधारौषधिसौमनस्य-
वनस्रजो वेणुभुजाङ्घ्रिपाङ्घ्रेः ॥”
“हरितोपलाद्रेर्मरकतशिलामयपर्व्वतस्य प्रेक्षां
[Page3-369-c+ 52]
शोभां क्षिपन्तं स्वलावण्यातिशयेन तिरस्कुर्व्व-
न्तम् ॥” इति तट्टीकायां स्वामी ॥)
<LEND>
