<L>7358<pc>2-098<k1>कायिकावृद्धिः<k2>कायिकावृद्धिः
कायिकावृद्धिः¦, स्त्री, (गोबलीवर्द्दादीनां कायपरि-
श्रमसाध्या या वृद्धिः ।) गवादिवलीवर्द्दादिकर्म्म-
युता वृद्धिः । यथा ।
“दोह्यवाह्यकर्म्मयुता कायिका समुदाहृता” ॥
इति व्यासः ॥ मूलधनाविरोधिनी प्रत्यब्ददेयपण-
तदर्द्धादिरूपा वृद्धिः । यथा ।
“कायाविरोधिनी शश्वत् पणार्द्धाद्या तु कायिका” ।
इति नारदः ॥ हलायुधस्तु पणार्द्धाद्या इत्यत्र
पणवाह्येति पठित्वा पणस्य मूलधनस्य यावदव-
स्थानं तावत् शश्वत् वर्षसहस्रमपि उत्तमर्णेन या
वाह्यते प्राप्यते सा कायिकेति व्याख्यातवान्
तत्राद्या भोगलाभान्तर्गता अपरा च तद्भिन्ना
इति मिश्राः । इति विवादार्णवसेतुः ॥
<LEND>
