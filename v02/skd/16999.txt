<L>16999<pc>2-745<k1>देवलः<k2>देवलः
देवलः¦, पुं, (देवं लाति गृह्णाति निजजीविकार्थ-
<>मिति । देव + ला आदाने + “आतोऽनुपेति ।”
<>३ । २ । ३ । इति कः ।) देवाजीवः । जीविकार्थं
<>यो देवान् गृहीतवान् । इत्यमरः । २ । १० । ११ ॥
<>पूजारि वामन इति भाषा ॥ देवोपजीवजीवी ।
<>यथा, --
[Page2-745-b+ 52]
<>“देवोपजीवजीवी च देवलश्च प्रकीर्त्तितः ॥”
<>इति ब्रह्मवैवर्त्तपुराणम् ॥
<>“चिकित्सकान् देवलकान् मांसविक्रयिणस्तथा ।
<>विपणेन च जीवन्तो वर्ज्याः स्युर्हव्यकव्ययोः ॥”
<>इति मनुः । ३ । १५१ ॥
<>“देवलः प्रतिमापरिचारकः वर्त्तनार्थत्वेनैतत्
<>कर्म्म कुर्व्वतोऽयं निषेधः न तु धर्म्मार्थम् । देवको-
<>षोपजीवी च नाम्ना देवलोको भवेदिति देवल-
<>वचनात् ।” इति तट्टीकायां कुल्लूकभट्टः ॥ * ॥
<>(दीव्यति आनन्देनेति । दिव + “वृषादिभ्य-
<>श्चित् ।” उणां १ । १०८ । इति कलच् ।)
<>धार्म्मिकः । इत्युणादिकोषः ॥ नारदमुनिः ।
<>इति त्रिकाण्डशेषः ॥ (रलयोरैक्यात् ।) देवरः ।
<>इति शब्दरत्नावली ॥ धर्म्मशास्त्रवक्ता मुनि-
<>विशेषः । इति भगवद्गीता ॥ स असितमुनिपुत्त्रः
<>रम्भाशापेनाष्टावक्रो बभूव । इति ब्रह्मवैवर्त्ते
<>श्रीकृष्णजन्मखण्डम् ॥ (अयन्तु वेदव्यासस्य
<>शिष्यः । यथा, देवीभागवते । १ । २० । ३ ।
<>“असितो देवलश्चैव वैशम्पायन एव च ।
<>जैमिनिश्च सुमन्तुश्च गताः सर्व्वे तपोधनाः ॥”
<>प्रत्यूषस्य ऋषेः पुत्त्रः । यथा, विष्णुपुराणे । १ ।
<>१५ । ११५ ।
<>“प्रत्यूषस्य विदुः पुत्त्रं ऋषिं नाम्नाथ देवलम् ॥”)
<LEND>
