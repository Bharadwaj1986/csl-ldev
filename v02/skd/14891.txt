<L>14891<pc>2-618<k1>तिमिः<k2>तिमिः
तिमिः¦, पुं, (तिम्यतीति । तिम क्लेदने + इन् ।
<>यद्वा, ताम्यति आकाङ्क्षतीति । तमु काङ्क्षा-
<>याम् + “क्रमितमिशतिस्तम्भामत इच्च ।” उणां
<>४ । १२१ । इति इन् अकारस्य इकारा-
<>देशश्च ।) मत्स्यविशेषः । इत्यमरः । १ । १० ।
[Page2-618-c+ 52]
<>१९ ॥ तिमिर्महाकायो मत्स्यः कश्चित् सामुद्रः ।
<>तथा च । अस्ति मत्स्यस्तिमिर्नाम शतयोजन-
<>विस्तरः । इति भरतः ॥ (यथा च रघौ ।
<>१३ । १० ।
<>“ससत्त्वमादाय नदीमुखाम्भः
<>संमीलयन्तो विवृताननत्वात् ।
<>अमी शिरोभिस्तिमयः सरन्ध्रै-
<>रूर्द्ध्वं वितन्वन्ति जलप्रवाहान् ॥”)
<>समुद्रः । इति त्रिकाण्डशेषः ॥ (राजविशेषः । स
<>तु दूर्व्वस्य पुत्त्रः । यथा, भागवते । ९ । २२ । ४२ ।
<>“नृपञ्जयस्ततो दूर्व्वस्तिमिस्त स्माज्जनिष्यति ॥”
<>अयं हि नवमासाधिकसप्तचत्वारिंशत्वर्षं यावत्
<>राज्यं पालयामास । यथा, राजावल्याम् ।
<>१ परिच्छेदे ।
<>“तिमिं पुत्त्रं ततो राज्ये न्यस्य स्वर्गं स्वयं गतः ।
<>मुनिवेदमितान् वर्षान्नवमासाघिकान् तिमिः ॥
<>पालयित्वाखिलं राज्यं भुक्त्वा भोगमनुत्तमम् ।
<>पुत्त्रं बृहद्रथं राज्ये सोऽभिषिच्य वनं ययौ ॥”)
<LEND>
