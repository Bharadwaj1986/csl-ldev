<L>36281<pc>5-135<k1>शेखरः<k2>शेखरः
शेखरः¦, पुं, (शिखि गतौ + बाहुलकात् अरप्रत्य-
<>येन साधुः ।) शिखावस्थितमाल्यम् । इत्य-
<>मरः ॥ यथा, --
<>“शिखाविन्यस्तमालायामापीडः शेखरोऽपि च ॥”
<>इति शब्दरत्नावली ॥
<>(यथा, माघे । ११ । ४६ ।
<>“नवकरनिकरेण स्पष्टबन्धूकसून-
<>स्तवकरचितमेते शेखरं बिभ्रतीव ॥”
<>शिरोभूषणमात्रम् । यथा, कुमारे । ७ । ३२ ।
<>“बभूव भस्मैव सिताङ्गरागः
<>कपालमेवामलशेखरश्रीः ॥”)
<>गीतस्य ध्रुवविशेषः । तल्लक्षणं यथा, --
<>“द्वादशाक्षरपादः स्यात् स चाल्पशुभकृत्
<>प्रभोः ।
<>हंसके च रसे वीरे गीयते शेखरो ध्रुवः ॥”
<>इति सङ्गीतदामोदरः ॥
<>लघुशेखरो यथा, --
<>“लघुर्गुरुर्भवेद्यत्र स भवेल्लघुशेखरः ॥”
<>इति तत्रैव ॥
<>(शृङ्गम् । यथा, कथासरित्सागरे । २८ । १८९ ।
<>“ततोऽस्तगिरिशेखरं व्रजति वासरेशे शनैः
<>सखीं पुनरुपागमप्रणयिणीं समापृच्छ्य ताम् ।
<>क्षणं जनितविस्मया गगनमार्गमुत्पत्य सा
<>जगाम वसतिं निजां प्रसवमेव सोमप्रभा ॥”)
<LEND>
