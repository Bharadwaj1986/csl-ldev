<L>21862<pc>3-169<k1>पुत्त्रिका<k2>पुत्त्रिका
पुत्त्रिका¦, स्त्री, (पुत्त्री + स्वार्थेकन् टाप् । “केऽणः ।”
<>७ । ४ । १३ । इति ह्नस्वः ।) कन्या । तत्-
<>पर्य्यायः । आत्मजा २ दुहिता ३ पुत्त्री ४
<>तनुजा ५ सुता ६ अपत्यम् ७ पुत्त्रका ८ स्वजा ९
<>तनया १० नन्दिनी ११ । इति शब्दरत्नावली ॥
<>(यथा, पञ्चतन्त्रे । ३ । २२१ ।
<>“पुत्त्रिकाब्रवीत् । तात ! अतिदहनात्मकोऽयं
<>नाहमेनमभिलषामि ॥” पुत्त्रीव प्रतिकृति-
<>रस्या इति । पुत्त्री + “इवे प्रतिकृतौ ।” ५ ।
<>३ । १६ । इति कन् ह्नस्वश्च ।) पुत्तलिका ।
<>यावतूलकः । इति मेदिनी । के, १२४ ॥
<>(यथा, सुश्रुते सूत्रस्थाने । १६ अध्याये ।
<>“पीठोपमपालिरुभयतः क्षीणपुत्त्रिकाश्रितो
<>निर्व्वेधिमःस्थूलाणुसम विषमपालिव्या योजिमः ॥”
<>पुत्त्रस्वरूपत्वेन कृता कन्या । तद्गर्भजातः पुत्त्रस्तु
<>कन्यादातुः पुत्त्रो भवतीति । यथा, मनौ । ९ ।
<>१२७ -- १२८ ।
<>“अपुत्त्रोऽनेन विधिना सुतां कुर्व्वीत पुत्त्रिकाम् ।
<>यदपत्यं भवेदस्यां तन्मम स्यात् स्वधाकरम ॥”
<>यथा च महाभारते । १ । ६६ । १२ ।
<>“ताः सर्व्वास्त्वनवद्याङ्ग्यः कन्याः कमललोचनाः ।
<>पुत्त्रिकाः स्थापयामास नष्टपुत्त्रः प्रजापतिः ॥”)
<LEND>
