<L>3025<pc>1-155<k1>अस्त्रं<k2>अस्त्रं
अस्त्रं¦, क्ली, (अस्यते क्षिप्यते यत् । अस् + ष्ट्रन् ।)
प्रहारयोग्यद्रव्यमात्रं । हातियार इति भाषा ।
तत्पर्य्यायः । आयुधं २ प्रहरणं ३ शस्त्रं ४ । इत्य-
मरः ॥ खङ्गः ५ । धनुः ६ । इति मेदिनो । क्षेपन-
योग्यवाणादि । इति रायमुकुटः ॥ (“प्रयुक्तमप्यस्त्र-
मितो वृथा स्यात्” । “प्रत्याहतास्त्रो गिरीश-
प्रभावात्” । इति च रघुः ॥) तन्निरूपनं यथा, --
“दण्डसाध्यं यतो राज्यं स दण्डः शास्त्रसंश्रितः ।
अस्त्राणि भूमिपालानां निरूप्यन्ते ततः क्रमात्” ॥
अथ गणना ।
“खङ्गचर्म्म धनुर्व्वाणौ शल्वभल्वौ तथापरौ ।
अर्द्धचन्द्रश्च नाराचः शक्तियष्ठी तथा परे ॥
परशुश्चक्रशूले च परिघश्चैवमादयः ।
अस्त्रभेदाः समुद्दिष्टाः श्रीमद्भोजमहीभुजा” ॥
वात्स्यस्तु ।
“अस्त्रन्तु द्विविधं प्रोक्तं निर्म्मायं मायिकन्तथा ।
खङ्गादिकन्तु निर्म्मायं मायिकं दहनादिकं ॥
दहनोऽथ जलं काष्ठं लोष्ट्रं शब्दादयस्तथा ।
तप्ततैलादिकञ्चैव मायिकस्यास्त्रमुच्यते ॥
खड्गादीनान्तुगणना पूर्व्वमेव निदर्शिता ।
अस्त्रात्मनैव निर्द्दिष्टः कवचादिरपीष्यते” ॥
इति युक्तिकल्पतरुः ॥ * ॥
स्वड्गचर्म्मादि परीक्षा तत्तच्छब्दे द्रष्टव्या ।
<LEND>
