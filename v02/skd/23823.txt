<L>23823<pc>3-383<k1>फाणितं<k2>फाणितं
फाणितं¦, क्ली, (फण गतौ + णिच् + क्तः ।) अर्द्धा-
वर्त्तितेक्षुरसः । फेणीति ख्यातम् । इत्यमर-
भरतौ ॥ (यथा, महाभारते । १३ । ६४ । २३ ।
फल्गुनी पूर्व्वसमये ब्राह्मणानामुपोषितः ।
भक्ष्यान् फाणितसंयुक्तान् दत्त्वा सौभाग्य-
मृच्छति ॥”)
अस्य गुणाः । गुरुत्वम् । अभिष्यन्दित्वम् ।
बृंहणत्वम् । कफशुक्रलत्वम् । वातपित्तश्रमनाशि-
त्वम् । मूत्रवस्तिविशोधनत्वञ्च ॥ * ॥
“इक्षो रसस्तु यः पक्वः किञ्चिद्गाढो बहुद्रवः ।
स एवेक्षुविकारेषु ख्यातः फाणितसंज्ञया ॥”
इति भावप्रकाशः ॥
(यथा च ।
“शिराहर्षेऽञ्जनं कुर्य्यात् फाणितं मधुसंयुतम् ॥”
इति वैद्यकचक्रपाणिसंग्रहे नेत्ररोगाधिकारे ॥
“फाणितं शक्तवः सर्पि र्दधिमण्डोऽम्लकाञ्जिकम् ।
तर्पणं मूत्रकृच्छ्रघ्नमुदावर्त्तहरं पिबेत् ॥”
इति चरके सूत्रस्थाने २३ अध्याये ॥)
<LEND>
