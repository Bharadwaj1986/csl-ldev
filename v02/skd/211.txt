<L>211<pc>1-008<k1>अग्निः<k2>अग्निः
अग्निः¦, पुं, (अङ्गयन्ति अग्य्रं जन्म प्रापयन्ति इति
<>व्युत्पत्त्या हविः प्रक्षेपाधिकरणेषु गार्हपत्याहवनी-
<>यदक्षिणाग्निसभ्यावसथ्यौपासनाख्येषु षड्ग्निषु ।
<>यद्वा अङ्गति ऊर्द्ध्वं गच्छति इति । अगि गतौ ।
<>अङ्गेर्नलोपश्चेति निः नलोपश्च ।) तेजःपदार्थ-
<>विशेषः । आगुन इति भाषा । धर्म्मस्य वसु-
<>भार्य्यायां जातः प्रथमोऽग्निः । तस्य पत्नी स्वाहा ।
<>पुत्त्रास्त्रयः पावकः १ पवमानः २ शुचिः ३ । षष्ठ-
<>मन्वन्तरे अग्नेर्वसोर्धारायां द्रविणकादयः पुत्त्राः ।
<>एतेभ्यः पञ्चचत्वारिंशदग्नयो जाताः । सर्व्वेमिलित्वा
<>एकोनपञ्चाशदग्नयः । इति पुराणं ॥ अस्य
<>पर्य्यायः । वैश्वानरः १ वह्निः २ वीतिहोत्रः ३
<>धनञ्जयः ४ कृपीटयोनिः ५ ज्वलनः ६ जातवेदाः
<>७ तनूनपात् ८ तनूनपाः ९ वर्हिःशुष्मा १० वर्हिः
<>११ शुष्मा १२ कृष्णवर्त्मा १३ शोचिष्केशः १४ उष-
<>र्ब्बुधः १५ आश्रयाशः १६ आशयाशः १७
<>वृहद्भानुः १८ कृशानुः १९ पावकः २० अनलः
<>२१ रोहिताश्वः २२ वायुसखा २३ वायुसखः
<>२४ शिखावान् २५ शिखी २६ आशुशुक्षणिः
<>२७ हिरण्यरेताः २८ हुतभुक् २९ हव्यभुक्
[Page1-008-c+ 52]
<>३० दहनः ३१ हव्यवाहनः ३२ सप्तार्च्चिः ३३
<>दमुनाः ३४ दमूनाः ३५ शुक्रः ३६ चित्रभानुः
<>३७ विभावसुः ३८ शुचिः ३९ अप्पित्तं ४० ।
<>इत्यमरस्तट्टीका च ॥ वृषाकपिः ४१ जुहूवालः
<>४२ कपिलः ४३ पिङ्गलः ४४ अरणिः ४५ अगिरः
<>४६ पाचनः ४७ विश्वप्साः ४८ छागवाहनः ४९
<>कृष्णार्च्चिः ५० जुहूवारः ५१ उदर्च्चिः ५२ भास्करः
<>५३ वसुः ५४ शुष्मः ५५ हिमारातिः ५६ तमोनुत्
<>५७ सुशिखः ५८ सप्तजिह्वः ५९ अपपारिकः
<>६० सर्व्वदेवमुखः ६१ । इति जटाधरः ॥ * ॥ अस्य
<>गुणाः । वायुकफस्तम्भशीतकम्पनाशकत्वं । आमा-
<>शयाजनकत्वं । रक्तपित्तप्रकोपकत्वञ्च । इति
<>राजवल्लभः ॥ अपिच ।
<>“अग्नेर्दुर्द्धर्षता ज्योतिस्तापः पाकः प्रकाशनम् ।
<>शोको रोगो लघुस्तैक्ष्णं सततञ्चोर्द्ध्वभासिता” ॥
<>इति मोक्षधर्म्मः ॥ * ॥
<>अथ कर्म्मविशेषेऽग्नेर्नामानि । यथा, --
<>“लौकिके पावको ह्यग्निः प्रथमः परिकीर्त्तितः” १ ।
<>लौकिके नवगृहप्रवेशादौ ।
<>“अग्रेस्तु मारुतो नाम गर्भाधाने विधीयते २ ।
<>पुंसवने चन्द्रनामा ३ शुङ्गाकर्म्मणि शोभनः ४ ॥
<>सीमन्ते मङ्गलो नाम ५ प्रगल्मो जातकर्म्मणि ६ ।
<>नाम्नि स्यात् पार्थिवो ह्यग्निः ७ प्राशने च शुचिस्तथा ८
<>सत्यनामाथ चूडायां ९ व्रतादेशे समुद्भवः १०” ।
<>व्रतादेशे उपनयने ।
<>“गोदाने सूर्य्यनामा च ११ केशान्ते ह्यग्निरुच्यते १२” ।
<>गोदाने गोदानाख्यसंस्कारे । केशान्ते समा-
<>वर्त्तने ।
<>“वैश्वानरो विसर्गे तु १३ विवाहे योजकः स्मृतः १४” ।
<>विसर्गे साग्निकर्त्तव्यकर्म्मविशेषे ।
<>“चतुर्थ्यान्तु शिखीनाम १५ धृतिरग्निस्तथापरे १६” ।
<>चतुर्थ्यां विवाहान्ते चतुर्थीहोमे । अपरे धृति-
<>होमादौ ।
<>“प्रायश्चित्ते विधुश्चैव १७ पाकयज्ञ तु साहसः १८” ।
<>प्रायश्चित्ते प्रायश्चित्तात्मकमहाव्याहृतिहोमादौ ।
<>पाकयज्ञे पाकाङ्गकहोमे वृषोत्सर्गगृहप्रतिष्ठादौ ।
<>“लक्षहोमे चवह्निःस्यात् १९ कोटिहोमे हुताशनः २० ।
<>पूर्णाहुत्यां मृडोनाम २० शान्तिके वरदस्तथा २२ ॥
<>पौष्टिके बलदश्चैव २३ क्रोधाग्निश्चाभिचारिके २४ ।
<>वश्यर्थे शमनो नाम २५ वरदानेऽभिदूषकः २६ ॥
<>कोष्ठेतु जठरो नाम २७ क्रव्यादोऽमृतभक्षने २८” ॥
<>इति गोभिलपुत्त्रकृतसंग्रहः ॥ * ॥ अथ तस्य रूपं ।
<>यथा, --
<>“पिङ्गभ्रूश्मशुकेशाक्षः पीनाङ्गजठरोऽरुणः ।
<>छागस्थः साक्षसूत्रोऽग्निः सप्तार्च्चिः शक्तिधारकः” ॥
<>इत्यादित्यपुराणं ॥ * ॥ अथ होमीयाग्नेः शुभ-
<>लक्षणानि । यथा, --
<>“अर्च्चिष्मान् पिण्डितशिखः सर्पिःकाञ्चनसन्निभः ।
<>स्निग्धः प्रदक्षिणश्चैव वह्निः स्यात् कार्य्यसिद्धये” ॥
<>इति बायुपुराणं ॥ * ॥ वैद्यकमते अग्निस्त्रिधा
<>भौमः १ दिव्यः २ उदर्य्यः ३ तत्राद्यः काष्ठेन्धन-
<>प्रभवः ऊर्द्ध्वज्वलनस्वभावः पचनस्वेदादिसमर्थश्च ।
[Page1-009-a+ 52]
<>द्वितीय उदकेन्धनः पर्य्यग्ज्वलनशीलो वाडवः ।
<>तृतीय उभयेन्धनः पर्य्यग्ज्वलनशीलः भुक्तस्या-
<>हारस्य रसादिपरिणामनिमित्तञ्च विद्युदादिश्च ।
<>इति विजयरक्षितोपरि सन्देहभञ्जिका ॥ * ॥
<>अपिच, --
<>“मन्दस्तीक्ष्णोऽथ विषमः समश्चेति चतुर्विधः ।
<>कफपित्तानिलाधिक्यात्तत्साम्याज्जाठरोऽनलः” ॥
<>तषां कार्य्यं यथा, --
<>“विषमोवातजान्रोगान् तीक्ष्णः पित्तनिमित्तजान् ।
<>करोत्यग्निस्तथा मन्दो विकारान् कफसम्भवान् ॥
<>समासमाग्नेरशिता मात्रा सम्यग्विपच्यते ।
<>स्वल्पापि नैव मन्दाग्नेर्विषमाग्नेस्तु देहिनः ॥
<>कदाचित् पच्यते सम्यक् कदाचिच्च न पच्यते ।
<>तीक्ष्णाग्निरिति तं विद्यात् समाग्निः श्रेष्ठ उच्यते” ॥
<>इति माधवकरः ॥ अत्यन्ततीक्ष्णाग्निरेव हि भस्म-
<>क उच्यते । स तु आहाराभावे शोणितादीन् धा-
<>तून् पाचयित्वा आशु मारयति । इति रक्षितः ॥ * ॥
<>(देहजन्याग्नेः नादोत्पादकत्वं यथा सङ्गीतदर्पणे, --
<>“आत्मना प्रेरितं चित्तं वह्निमाहन्ति देहजम् ।
<>ब्रह्मग्रन्थिस्थितं प्राणं स प्रेरयति पावकः ॥
<>पावकप्रेरितः सोऽथ क्रमादूर्द्ध्वपथे चरन् ।
<>अतिसूक्ष्मध्वनिं नाभौ हृदि सूक्ष्मं गले पुनः ॥
<>पुष्टं शीर्षे त्वपुष्टञ्च कृत्रिमं वदने तथा ।
<>आविर्भावयतीत्येवं पञ्चधा कीर्त्त्यते बुधैः ॥
<>नकारं प्राणनामानं दकारमनलं विदुः ।
<>जातः प्राणाग्निसंयोगात्तेन नादोऽभिधीयते”
<>अग्नेः सर्व्वसाक्षित्वादि यथा रामायणे, --
<>“त्वमग्ने सर्व्वदेवानां शरीरान्तरगोचरः ।
<>त्वं साक्षी मम देहस्थस्त्राहि मां देवमत्तम” ।
<>यथा च भारते, --
<>“आदित्यचन्द्रावनिलोऽनलश्च ।
<>दौर्भूमिरापो हृदयं यमश्च ॥
<>अहश्च रात्रिश्च उभे च सन्ध्ये ।
<>धर्म्मश्च जानाति नरस्य वृत्तम्” ॥
<>अस्य सर्व्वप्रथमाराध्यत्वं ऋग्वेदस्य सर्व्वप्रथमसूक्ते
<>ऊक्तं यथा, -- “अग्निमीले पुरोहितम्” । इत्यादि ।
<>विष्णुः । सूर्य्यः ।) अग्निकोणाधिपतिः । इत्यमरः ।
<>चित्रकवृक्षः । रक्तचित्रकः । मल्लातकः । निम्बुकः ॥
<>पित्तं । स्वर्णं । इति राजनिर्घण्टः ।
<LEND>
