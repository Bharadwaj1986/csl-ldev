<L>11714<pc>2-391<k1>घनः<k2>घनः
घनः¦, पुं, (घनति दीप्यते इति । घन दीप्तौ + अच् ।)
<>मेघः । (यथा, महाभारते । १ । १३७ । २४ ।
<>“ततः स्नेहाद्धरिहयं दृष्ट्वा रङ्गावलोकिनम् ।
<>भास्करोऽप्यनयन्नाश समीपोपगतान् घनान् ॥”)
<>मुस्ता । ओघः । दार्ढ्यं । विस्तारः । (हन्यते
<>वध्यतेऽनेन । हन् + “मूर्त्तौ घनः ।” ३ । ३ ।
<>७७ । इति अप् घनादेशश्च ।) लौहमुद्गरः ।
<>इति मेदिनी । ने । ३ ॥ (यथा, भारविः । १८ । १ ।
<>“धनुरपास्य सबाणधिशङ्करः
<>प्रतिजघान घनैरिव मुष्टिभिः ॥”)
<>शरीरम् । कफः । अभ्रकम् । इति राज-
<>निर्घण्टः ॥ सजातीयाङ्कत्रयस्य पूरणम् । यथा,
<>“समस्त्रिघातश्च घनः प्रदिष्टः
<>स्थाप्यो घनोऽन्त्यस्य ततोऽन्त्यवर्गः ।
<>आदित्रिनिघ्नस्तत आदिवर्ग-
<>स्त्र्यन्त्याहतोऽथादिघनश्च सर्व्वे ॥”
<>इति लीलावती ॥
<>(वेदपाठविशेषः । यथा, --
<>“जटामुक्तां विपर्य्यस्य घनमाहुर्मनीषिणः ॥”)
<LEND>
