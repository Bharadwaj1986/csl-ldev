<L>24880<pc>3-488<k1>भस्म<k2>भस्म
भस्म¦, [न्] क्ली, (बभस्तीति । भस् भर्त्सनदीप्त्योः +
“सर्व्वधातुभ्यो मनिन् ।” उणा० ४ । १४४ ।
इति मनिन् ॥ दग्धकाष्ठादिविकारः ।) शिवाङ्ग-
भूषणम् । छाइ इति भाषा । यथा, --
“अस्याङ्गभूषणं भस्म विभूतिर्भूतिरस्य तु ।”
इति शब्दरत्नावली ॥
तद्भस्म कामदेवशरीरजम् । यथा, --
“प्रसीद सर्व्वभूतेश ! भक्त्या त्वत्प्रणता वयम् ।
इति स्म वदतां तेषाममराणां तदानलः ।
ललाटचक्षुः सम्भूतो भस्माकार्षीन्मनोभवम् ॥
दग्ध्वा कामं तदा वह्निर्ज्वालामालातिदीपितः ।
संस्तम्भितोऽथ विधिना हरं गन्तुं शशाक न ॥
महादेवोऽथ तद्भस्म मनोभवशरीरजम् ।
आदाय सर्व्वगात्रेषु भूतिलेपं तदाकरोत् ॥
लेपशेषाणि भस्मानि समादाय तदा हरः ।
सगणोऽन्तर्दधे कालीं विहाय विधिसम्मते ॥”
इति कालिकापुराणे ४१ अध्यायः ॥ * ॥
[Page3-489-a+ 52]
भस्मम्रक्षणं सप्तविधास्नानान्तर्गताग्नेयस्नानम् ।
यथा, --
“आग्नेयं भस्मना स्नानं वायव्यं गोरजः स्मृतम् ।”
इति यामलः ॥
शिवपूजायां ललाटे तस्य धारणमावश्यकम् ।
यथा, --
“विना भस्मत्रिपुण्ड्रेण विना रुद्राक्षमालया ।
पूजितोऽपि महादेवो न स्यात्तस्य फलप्रदः ॥”
इत्याह्रिकतत्त्वम् ॥
तेन कांस्यशुद्धिर्यथा, --
“अम्भसा हेमरूप्यायः कांस्यं शुध्यति भस्मना ।
अम्लैस्ताम्रञ्च रैत्यञ्च पुनःपाकेन मृण्मयम् ॥”
इति शुद्धितत्त्वम् ॥ * ॥
अश्मरीविकारः । यथा, --
“शर्क्करासिकतामेहो भस्माख्योऽश्मरीवैकृतम् ।
अश्मर्य्याः शर्क्करा ज्ञेया तुल्यव्यञ्जनवेदना ॥”
इति सुश्रुते निदानस्थाने अश्मरीनिदानम् ॥
<LEND>
