<L>30519<pc>4-228<k1>लेखनी<k2>लेखनी
लेखनी¦, स्त्री, लिख्यतेऽनया । (लिख + ल्युट् ।
<>ङीष् ।) लेखनसाधनवस्तु । तत्पर्य्यायः । वर्ण-
<>तूलिका २ । इति हारावली ॥ वर्णतूली ३
<>कलमः ४ अक्षरतूलिका ५ । इति जटाधरः ॥
<>कराश्रयः ६ चित्रकः ७ । इति शब्दरत्ना-
<>वली ॥ * ॥ (यथा, महाभारते । १ । १ । ७८ ।
<>“श्रुत्वैतत् प्राह विघ्नेशो यदि मे लेखनी क्षणम् ।
<>लिखतो नावतिष्ठेत तदास्यां लेखको ह्यहम् ॥”)
<>लेखनीकरणशुभाशुभं यथा, --
<>“वंशसूच्या लिखेद्बर्णं तस्य हानिर्भवेद्ध्रुवम् ।
<>ताम्रसूच्या तु विभवो भवेन्न तत्क्षयो भवेत् ॥
<>महालक्ष्मीर्भवेन्नित्यं सुवर्णस्य शलाकया ।
<>बृहन्नलस्य सूच्या वै मतिवृद्धिः प्रजायते ॥
<>तथा अग्निमयैर्द्देवि पुत्त्रपौत्त्रधनागमः ।”
<>अग्निमयैश्चित्रकाष्ठमयैः ।
<>“रैत्येन विपुला लक्ष्मीः कांस्येन मरणं भवेत् ॥
<>अष्टाङ्गुलप्रमाणेन दशाङ्गुलेन वाथवा ।
<>चतुरङ्गुलसूच्या वा यो लिखेत् पुस्तकं शुभे ।
<>तत्तदक्षरसंख्ये तु स्वल्पायुर्याति वै दिने ॥”
<>यथा रैत्येनेत्यादिवचने एकत्रैव विधिनिषेधौ
<>तथात्राप्यष्टाङ्गुलदशाङ्गुलयोर्विधिः निषेधश्चतु-
<>रङ्गुले । इति योगिनीतन्त्रे तृतीयभागे ७
<>पटलः ॥ (खटिका । तत्पर्य्यायो यथा, --
<>“खटिका कठिनी चापि लेखनी च निगद्यते ॥”
<>इति भावप्रकाशस्य पूर्व्वखण्डे प्रथमे भागे ॥)
<LEND>
