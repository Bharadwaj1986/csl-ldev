<L>41721<pc>5-533<k1>हावः<k2>हावः
हावः¦, पुं, (ह्वे + घञ् ।) आह्वानम् । इति जटा-
<>धरः ॥ स्त्रीणां शृङ्गारभावजाः क्रियाः । यथा,
<>“स्त्रीणां विलासविव्वोकविभ्रमा ललितं तथा ।
<>हेला लीलेत्यमी हावाः क्रियाः शृङ्गार-
<>भावजाः ॥”
<>इत्यमरः । १ । ७ । ३१ ॥
<>स्त्रीणां विलासादयः शृङ्गारभावजाः क्रियाः
<>हावशब्देनोच्यन्ते । क्रियाः चेष्टाः । शृङ्गार-
<>भावो रतिः तत्र जाताः शृङ्गारभावजाः ।
<>हूयन्ते रागिणोऽत्र हावः हुलि होमेऽदने
<>आधारे घञ् । हूयन्ते रागिनः कामाग्नावने-
<>नेति करणे वा घञ् । यदुक्तम् ।
<>“युवानोऽनेन हूयन्ते नारीभिर्म्मदनानले ।
<>अतो निरुच्यते हावस्ते विलासादयो मताः ॥”
<>इति ।
<>हा कष्टं वयति शोषयतीति वै शोषे इत्यस्मात्
<>डे वा । यदाह भरतः ।
<>“अलङ्काराश्च नाट्यज्ञैर्ज्ञेया भावरसाश्रयाः ।
<>यौवनेष्वधिकः स्त्रीणां विकारा वक्त्रगात्रजाः ॥”
<>तथा ।
<>“लीला विलासो विच्छित्तिर्विभ्रमः किल-
<>किञ्चितम् ।
<>मोट्टायितं कुट्टमितं विव्वोको ललितं तथा ।
<>विकृतञ्चेति मन्तव्या दश स्त्रीणां स्वभावजाः ॥”
<>इत्यमरभरतौ ॥ * ॥
<>तल्लक्षणं यथा, --
<>“ग्रीवारेचकसंयुक्तो भ्रूनेत्रादिविकाशकृत् ।
<>भावादीषत्प्रकाशो यः स हाव इति कथ्यते ॥”
<>इत्युज्ज्वलनीलमणिः ॥
<LEND>
