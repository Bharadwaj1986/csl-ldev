<L>36762<pc>5-176<k1>श्लोकः<k2>श्लोकः
श्लोकः¦, पुं, (श्लोक्यते इति । श्लोकसंघाते + घञ् ।)
पद्यम् । यशः । इत्यमरः ॥ * ॥ (वाक् । इति
निघण्टुः । १ । ११ ॥ “श्रुश्रवणे ‘इण् भीका-
पाशल्यतिमचिभ्यः कन्’ इति कन्प्रत्ययो
वाहुलकाद्भवति गुणः कविलकादित्वाल्लत्वम् ।
श्रूयते इति श्लोकः । यद्वा श्लोक संघाते ‘पुंसि
सज्ञायां घः ।’ श्लोक्यते पद्यते रूपेण संहन्यते
कविभिः श्लोकः ।” इति तट्टीका ॥) श्लोकनाम
कारणम् । यथा, --
“मा निषाद प्रतिष्ठां त्वमगमः शाश्वतीः समाः ।
यत्क्रौञ्चमिथुनादेकमवधीः काममोहितम् ॥
तस्येन्थं ब्रुवतश्चिन्ता बभूव हृदि वीक्षतः ।
गोकार्त्तेनास्य शकुनेः किमिदं व्याहृतं मया ॥
चिन्तयन् स महाप्राज्ञश्चकार मतिमान् मतिम् ।
शिष्यञ्जैवाब्रवीद्वाक्यमिदं स मुनिपुङ्गवः ॥
पादबन्धोऽक्षरसमस्तन्त्रीलयसमन्वितः ।
गोकार्त्तस्य प्रवृत्तो मे श्लोको भवतु नान्यथा ॥”
इति रामायणे वाल्मीकीये बालकाण्डे २ स्वर्गः ॥
<LEND>
