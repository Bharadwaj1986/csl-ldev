<L>29888<pc>4-180<k1>रेवा<k2>रेवा
रेवा¦, स्त्री, (रेवते उत्प्लुत्य गच्छतीति । रेव +
अच् । टाप् ।) नर्म्मदा नदी । इत्यमरः । १ ।
१० । ३२ ॥ (यथा, मेवदूते । २० ।
“रेवां द्रक्ष्यस्युपलविषमे बिन्ध्यपादे विशीर्णाम् ॥”)
अस्यां शिवलिङ्गोत्पत्तिर्यथा, --
“रेवया च कृतं पूर्व्वं तपः शिवसुतुष्टिदम् ।
मम त्वत्सदृशः पुत्त्रो भूयादिति विधो तथा ॥
अहं कस्यापि न सुतः किं करिष्यामि चिन्त-
यन् ।
रेवायास्तु वरो देयस्त्ववश्यं मृगलाञ्छन ॥
निश्चित्यैवं तदा प्रोक्तं प्रसन्नेनान्तरात्मना ।
लिङ्गरूपेण ते देवि ! गजाननपुरस्कृतः ।
गर्भे तव वसिष्यामि पुत्त्रो भूत्वा शिवप्रिये ! ॥
मम त्वमपरा मूर्त्तिः ख्याता जलमयी शिवा ।
शिवशक्तिविभेदेन चावामेकत्र संस्थितौ ॥
एवं दत्तवरा रेवा मत्सान्निध्यमिहागता ।
रेवाखण्डमिति ख्यातं ततः प्रभृति गोपते ॥”
इति वाराहे सोमेश्वरादिलिङ्गमहिमाध्यायः ॥
रतिः । सा च कामपत्नी । नीलीवृक्षः । इति
मेदिनी । वे, २१ ॥ दुर्गा । यथा, --
“रेवा तु नर्म्मदा देवी नदी वा रेवती मता ।
अतिखण्डनबन्धा वा लोके देवी प्रकीर्त्तिता ॥”
इति देवीपुराणे ४५ अध्यायः ॥
<LEND>
