<L>35627<pc>5-074<k1>शिरीषः<k2>शिरीषः
शिरीषः¦, पुं, (शृणाति झटिति म्लायतीति । शॄ +
“शॄपॄभ्यां किच्च ।” उणा० ४ । २७ । इति
ईषन् सच कित् ।) स्वनामख्यातवृक्षः । (यथा,
कुमारे । ५ । ४ ।
“पदं सहेत भ्रमरस्य पेलवं
शिरीषपुष्पं न पुनः पतत्रिणः ॥”)
तत्पर्य्यायः । कपीतनः २ भण्डिलः ३ । इत्य-
मरः ॥ भण्डिरः ४ भण्डीरः ५ भण्डीलः ६ ।
इति तट्टीका ॥ मृदुपुष्पः ७ शुकतरुः ८ विष-
नाशनः ९ । इति रत्नमाला ॥ शीतपुष्पः १०
भण्डिकः ११ स्वर्णपुष्पकः १२ शुकेष्टः १३ वर्ह-
पुष्पः १४ विषहन्ता १५ सुपुष्पकः १६ उद्दा-
नकः १७ शुक्रतरुः १८ लोमशपुष्पकः १९
कपीतकः २० कलिङ्गः २१ श्यामलः २२
शङ्खिनीफलः २३ मधुपुष्पः २४ वृत्तपुष्पः २५ ।
पुस्तकान्तरे शिखिनीफलः २६ भण्डी २७ प्लवगः
२८ शुकपुष्पः २९ । अस्य गुणाः । कटुत्वम् ।
शीतत्वम् । विषवातपामास्रकुष्ठकण्डूतित्वग्-
दोषनाशित्वञ्च । इति राजनिर्घण्टः ॥ अपि च ।
“शिरीषो भण्डिलो भण्डी भण्डीरश्च कपीतनः
शुकपुष्पः शुकतरुर्मृदुपुष्पः शुकपियः ॥
[Page5-074-c+ 52]
शिरीषो मधुरोऽनुष्णस्तिक्तश्च तुवरो लघुः ।
दोषशोथविसर्पघ्नः काशव्रणविषापहः ॥”
इति भावप्रकाशः ॥ * ॥
कण्टकशिरीषस्य पर्य्यायः ।
“कटभी किणिही श्वेता महाश्वेता च रोहिणी ।”
इति रत्नमाला ॥ * ॥
अस्य गुणाः ।
“शिरीषो विषवीसर्पस्वेदत्वग्दोषशोथजित् ।”
इति राजवल्लभः ॥
<LEND>
