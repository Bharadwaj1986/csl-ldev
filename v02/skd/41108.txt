<L>41108<pc>5-477<k1>स्वरा<k2>स्वरा
स्वरा¦, स्त्री, ब्रह्मणो ज्येष्ठपत्नी । गायत्रीसपत्नी ।
<>यथा, --
<>“चाक्षुषस्यान्तरे पूर्व्वं मनोर्देवः पितामहः ।
<>सह्याद्रिशिखरे रम्ये यजनायोद्यतोऽभवत् ॥
<>स कृत्वा यज्ञसम्भारान् सर्व्वदेवगणैर्व्वृतः ।
<>युक्तो हरिहराभ्यां हि तद्गिरेः शिखरं ययौ ॥
<>भृग्वादयो मुनिगणा मुहूर्त्ते ब्रह्मदैवते ।
<>तस्य दीक्षाविधानाय समाजं चक्रुरादृताः ॥
<>अथ ज्येष्ठां स्वरां पत्नीमाह्वयाञ्चक्रुरीश्वराः ।
<>सा शनैराययौ तावत् भृगुर्व्विष्णुमुवाच ह ॥ * ॥
<>भृगुरुवाच ।
<>विष्णो स्वरा त्वयाहूता साप्यायाति नहि
<>त्वरम् ।
<>मुहूर्त्तातिक्रमे चैव कार्य्यो दीक्षाविधिः कथम् ॥
<>विष्णुरुवाच ।
<>नायाति चेत् स्वरा शीघ्रं गायत्र्यत्र विधी-
<>यताम् ।
<>एषापि न भवेदस्य भार्य्या किं पुण्यकर्म्मणि ॥
<>नारद उवाचः
<>एवमेव हि रुद्रोऽपि विष्णुवाक्यममन्यत ।
<>तच्छ्रुत्वा स भृगुर्व्वाक्यं गायत्रीं ब्रह्मणस्तदा ॥
[Page5-478-a+ 52]
<>निवेश्य दक्षिणे भागे दीक्षाविधिमथाकरोत् ॥
<>यावद्दीक्षाविधिं तस्य विधेश्चक्रुर्मुनीश्वराः ।
<>तावदभ्याययौ तत्र स्वरा यज्ञस्थले नृप ॥
<>ततस्तां दीक्षितां दृष्ट्वा गायत्त्रीं ब्रह्मणा सह ।
<>सपत्नीर्षापरा क्रोधात् स्वधा वचनमब्रवीत् ॥
<>स्वरोवाच ।
<>अपूज्या यत्र पूज्यन्ते पूज्यानाञ्च व्यतिक्रमः ।
<>त्रीणि तत्र भविष्यन्ति दुर्भिक्षं मरणं भयम् ॥
<>मदासने कनिष्ठेयं भवद्भिः सन्निवेशिता ।
<>तस्मात् सर्व्वे जडीभूता नदीरूपा हि निश्चितम् ॥
<>इयञ्च दक्षिणे भागे ह्युपविष्टा मदासने ।
<>तस्माल्लोके सदादृश्या तनुरूपास्तु निम्नगा ॥
<>नारद उवाच ।
<>अतस्तत् शापमाकर्ण्य गायत्री कम्पिताधरा ।
<>समुत्थायाशपद्देवैर्वार्य्यमाणापि तां स्वराम् ॥
<>गायत्र्युवाच ।
<>तव भर्त्ता यथा ब्रह्मा ममाप्येष तथा खलु ।
<>वृथा शपसि यस्मान्मां भव त्वमपि निम्नगा ॥”
<>इति पाद्मोत्तरखण्डे कार्त्तिकमाहात्म्ये १५६
<>अध्यायः ॥
<LEND>
