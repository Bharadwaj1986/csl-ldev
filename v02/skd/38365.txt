<L>38365<pc>5-303<k1>सर्व्वतोभद्रं<k2>सर्व्वतोभद्रं
सर्व्वतोभद्रं¦, क्ली, पुं, (सर्व्वतो भद्रमस्मादिति ।)
<>ईश्वरगृहविशेषः । इत्यमरः । २ । २ । १० ॥ द्वारा-
<>लिन्दादिभेदभिन्नाढ्यगृहम् । तस्य लक्षणमुप-
<>न्यस्तं साञ्झेन यथा, --
[Page5-304-a+ 35]
<>“स्वस्तिकं प्राङ्मुखं यत् स्यादलिन्दानुगतं भवेत् ।
<>तत्पार्श्वानुगतौ चान्यौ तत्पर्य्यन्तगतोऽपरः ॥
<>अनिषिद्धालिन्दभेदं चतुर्द्वारञ्च यद्गृहम् ।
<>तद्भवेत् सर्व्वतोभद्रं चतुरालिन्दशोभितम् ॥
<>प्राक्पश्चिमानुगतौ च शेषावुदरविस्तृतौ ।
<>यत्रालिन्दौ रुचक्यतो न चेत् स्यादुत्तरामुखम् ॥
<>क्रमेणोपचीयमानं यत्रालिन्दद्वयं गृहे ।
<>तद्वर्द्धमानमित्याहुर्न चेत् स्यादुत्तरामुखम् ॥
<>दक्षिणानुगतालिन्दत्रयं यत् पश्चिमामुखम् ।
<>पूजनीयोत्तरोच्छ्रायं नन्द्यावर्त्तं वदन्ति तत् ॥
<>उपर्य्युपरि यद्गेहं तद्विच्छन्दकसंज्ञकम् ॥”
<>इति वचनेषु स्वस्तिकादीनां क्लीवत्वदर्शनात्
<>स्वस्तिकादीनां पुंनपुंसकत्वं मन्तव्यम् । एवमादि-
<>प्राप्तौ रुचकवर्द्धमानौ पुंलिङ्गावपि यदुक्तम् ।
<>“स्वस्तिकः सर्व्वतोभद्रो रुचको वर्द्धमानकः ।
<>नन्द्यावर्त्तादयश्चापि द्वारालिन्दादिभेदजाः ॥”
<>इति भरतः ॥ * ॥
<>लक्षणान्तरं यथा, भविष्योत्तरे ।
<>“मेषादिचन्द्रे जातस्य नृपतेः स्युरनुक्रमात् ।
<>द्वादशैव गृहान् वक्ष्ये तेषां लक्षणमग्रतः ॥
<>सुनन्दः सर्व्वतोभद्रो भव्यो नान्दीमुखस्तथा ।
<>विनोदश्च विलासश्च विजयो विमलस्तथा ॥
<>रङ्गः केलिर्ज्जयो वीरो द्वादशैते प्रकीर्त्तिताः ॥”
<>तल्लक्षणं यथा, --
<>“द्वौ राजहस्तावायामे परिणाहे तथैव च ।
<>इत्ययं सर्व्वतोभद्रः शुक्रश्चास्याधिदेवता ॥
<>दानवा रक्षकाश्चैव पूज्यास्ते चात्र यत्नतः ।
<>चतुर्द्दशास्य द्वाराणि कृष्णचित्रावृतानि च ॥
<>पीठपट्टावृतो ह्येषः सर्व्वानिष्टविनाशनः ।
<>अत्र स्थित्वा महीपालः सर्व्वान् शत्रून् निकृ-
<>न्तति ॥”
<>दीर्घ २१ प्रस्थ २० इति सर्व्वतोभद्रः । इति
<>युक्तिकल्पतरुः ॥ (सर्व्वतो मङ्गलप्रदे, त्रि ।
<>यथा, भागवते । १० । ७१ । ११ ।
<><Picture>
[Page5-304-b+ 35]
<>“इत्युद्धववचो राजन् सर्व्वतोभद्रमच्युतम् ।
<>देवर्षिर्यदुवृद्धाश्च कृष्णश्च प्रत्यपूजयन् ॥”)
<LEND>
