<L>24722<pc>3-481<k1>भद्रवती<k2>भद्रवती
भद्रवती¦, स्त्री, (भद्रं विद्यतेऽस्याम् । भद्र + मतुप् ।
मस्य वः । ङीप् ।) भद्रपर्णी । इति जटाधरः ॥
(कट्फलः । अस्य पर्य्यायो यथा, --
“कट्फलः सोमबल्कश्च कैटर्य्यः कुम्भिकापि च ।
श्रीपर्णी काकुमुदिका भद्रा भद्रवतीति च ॥”
इति भावप्रकाशस्य पूर्व्वखण्डे प्रथमे भागे ॥
कल्याणविशिष्टे, त्रि । यथा, महाभारते ।
४ । २४ । १८ ।
“इमाञ्च नः प्रियां वीर ! वाचं भद्रवतीं
शृणु ॥”
श्रीकृष्णस्य नाग्नजितीगर्भजाता कन्या । यथा,
हरिवंशे । १६० । १०-११ ।
“मित्रबाहुः सुनीथश्च नाग्नजित्याः प्रजाः शृणु ।
भद्रकालो भद्रबिन्दः कन्या भद्रवती तथा ॥”
मधोर्माता । यथा, हरिवंशे । ३६ । ३ ।
“आसीन्मरुवसः पुत्त्रः पुरुद्वान् पुरुषोत्तमः ।
मधुर्जज्ञेऽथ वैदर्भ्यां भद्रवत्यां कुरूद्वह ! ॥”)
<LEND>
