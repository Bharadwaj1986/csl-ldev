<L>17807<pc>2-794<k1>धाम<k2>धाम
धाम¦, [न्] क्ली, (दधाति गृहस्थादिकं धीयते
<>द्रव्यजातमस्मिन्निति वा । धा + “सर्व्वभातुभ्यो
<>मनिन् ।” उणां ४ । १४४ । इति मनिन् ।)
<>गृहम् । (यथा, मेघदूते । ३५ ।
<>“भर्त्तुः कण्ठच्छविरिति गणैः सादरं वीक्ष्यमाणः
<>पुण्यं यायास्त्रिभुवनगुरोर्धाम चण्डेश्वरस्य ॥”)
<>देहः । त्विट् । प्रभावः । इत्यमरः । ३ । ३ ।
<>१२३ ॥ (यथा, किराते । २ । ४७ ।
<>“सहते न जनोऽप्यधःक्रियां
<>किमु लोकाधिकधाम राजकम् ॥”)
<>रश्मिः । (यथा, माघे । १ । २ ।
<>“पतत्यधो धाम विसारि सर्व्वतः
<>किमेतदित्याकुलमीक्षितं जनैः ॥”)
<>स्थानम् । (यथा, पञ्चदश्याम् । ७ । २१४ ।
<>“त्रिषु धामसु यद्भोग्यं भोक्ता भोगश्च यद्भवेत् ।
<>तेभ्यो विलक्षणः साक्षी चिन्मात्रोऽहं सदा-
<>शिवः ॥”)
<>जन्म । इति मेदिनी । ने, ८० ॥ (विष्णुः ।
<>यथा, महाभारते । १३ । १४९ । ३६ ।
<>“गुरुर्गुरुतरो धाम सत्यः सत्यपराक्रमः ॥”
<>“धाम ज्योतिः नारायणः परं ज्योतिरिति मन्त्र-
<>वर्णात् । सर्व्वलोकानामास्पदत्वात् वा धाम । परं
<>ब्रह्म परं धाम इति श्रुतेः ॥” इति तद्भाष्यम् ॥
<LEND>
