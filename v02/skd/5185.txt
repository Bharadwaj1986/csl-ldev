<L>5185<pc>1-274<k1>उल्का<k2>उल्का
उल्का¦, स्त्री, (ओषतीति । उष दाहे “शुकवल्कोल्का”
<>३ । ४२ । इति उणादिसूत्रेण क-प्रत्ययात् साधुः ।)
<>तेजःपुञ्जः । इत्यमरटीकायां भरतः ॥ अग्निशिखा ॥
<>अग्निः । इत्युणादिकोषः ॥ (यथा,
<>“तुलाराशिं गते भानौ अमावस्यां नराधिपः ।
<>स्नात्वा देवान् पितॄन् भक्त्या संपूज्याथ प्रणम्य च ॥
<>कृत्वा तु पार्ब्बणश्राद्धं दधिक्षीरगुडादिभिः ।
<>ततोऽपराह्णसमये घोषयेन्नगरे नृपः ॥
<>लक्ष्मीः संपूज्यतां लोकाउल्काभिश्चापि वेष्ट्यताम्” ।
<>इति तिथितत्त्वे अमावस्याप्रकरणे ।) आकाशात्
<>पतिताग्निः । इति रायमुकुटादयः ॥
<>(“तञ्चेद्वायौ सरति सरलस्कन्धसङ्घट्टजन्मा
<>बाधेतोल्काक्षपितचमरीबालभारो दवाग्निः” ।
<>इति मेघदूते पूर्व्वमेघे ५४ श्लोकः ।
<>“उल्कानिर्घातकेतूंश्च ज्योतींष्युच्चावचानि च”
<>इति मनुः । १ । ३८ ।) अस्या लक्षणम् ।
<>“वृहच्छिखा च सूक्ष्माग्रा रक्तनीलशिखोज्ज्वला ।
<>पौरुषीयप्रमाणेन उल्का नानाविधा स्मृता” ॥
<>इति काश्यपः ॥
<>(अस्याः कारणमाह गर्गसंहितायाम् ।
<>“अतिलोभादसत्याद्वा नास्तिक्याद्वाप्यधर्म्मतः ।
<>नरापचारात् नियतमुपसर्गः प्रवर्त्तते ॥
<>ततोऽपराधात् नियतमपवर्जन्ति देवताः ।
<>ताः सृजन्त्यद्भुतांस्तांस्तु दिव्यनाभसभूमिजान् ॥
<>तएव त्रिविधा लोके उत्पाता देवनिर्म्मिताः ।
<>विचरन्ति विनाशाय रूपैः संबोधयन्ति च” ॥
<>अस्या लक्षणादिकञ्चोक्तं वृहत्संहितायां ३३ अ-
[Page1-274-b+ 52]
<>ध्याये । तद्यथा, --
<>“दिविभुक्तशुभफलानांपततांरूपाणिवानितान्युल्काः ।
<>धिष्णोल्काशनिविद्युत्ताराइतिपञ्चधा भिन्नाः ॥ १ ॥
<>उल्का पक्षेण फलं तद्वद्धिष्णाशनिस्त्रिभिः पक्षैः ।
<>विद्युदहोभिः षड्भिस्तद्वत्तारा विपाचयति ॥ २ ॥
<>तारा फलपादकरी फलार्द्धदात्री प्रकीर्त्तिता धिष्णा ।
<>तिस्रः सम्पूर्णफला विद्युदथोल्काशनिश्चेति ॥ ३ ॥
<>अशनिःस्वनेनमहतानृगजाश्वमृगाश्मवेश्मतरुपशुषु ।
<>निपतति विदारयति धरातलं ॥ चक्रसंस्थाना ॥ ४ ॥
<>विद्युत्सत्त्वत्रासं जनयन्ती तटतटस्वना सहसा ।
<>कुटिलविशालानिपततिजीवेन्धनराशिषुज्वलिता ५
<>धिष्णाकृशाल्पपुच्छाधनूंषिदशदृश्यतेऽन्तराभ्यधिकं ।
<>ज्वलिताङ्गारनिकाशा द्वौहस्तौ सा प्रमाणेन ॥ ६ ॥
<>तारा हस्थं दीर्घा शुक्ला ताम्राब्जतन्तुरूपा वा ।
<>तिर्य्यगधश्चोर्द्ध्वंवा याति वियत्युह्यमानेव ॥ ७ ॥
<>उल्काशिरसिविशालानिपतन्ती वर्द्धतेप्रतनुपुच्छा ।
<>दीर्घा भवति च पुरुषं भेदा बहवो भवन्त्यस्याः ॥ ८ ॥
<>प्रेतप्रहरणखरकरभनक्रकपिदंष्ट्रिलाङ्गलमृगाभाः ।
<>गोधाहिधूमरूपाः पापा या चोभयशिरस्काः ॥ ९ ॥
<>ध्वजझषकरिगिरिकमलेन्दुतुरगसन्तप्तरजतहंसा-
<>भाः । श्रीवत्सवज्रशङ्खस्वस्तिकरूपाः शिवसुभिक्षाः
<>॥ १० ॥
<>अम्बरमध्याद्बह्व्यो निपतन्त्यो राजराष्ट्रनाशाय ।
<>सम्भमतिगगनोपरिविभ्रममाख्याति लोकस्य ॥ ११ ॥
<>संस्पृशती चन्द्रार्कौ तद्विसृता वा सभूप्रकम्पा च ।
<>परचक्रागमनृपबधदुर्भिक्षावृष्टिभयजननी ॥ १२ ॥
<>पौरेतरघ्नमुल्कापसव्यकरणं दिवाकरहिंमाश्वोः ।
<>उल्का शुभदापुरतो दिवाकरविनिःसृता यातुः ॥ १३ ॥
<>शुक्ला रक्ता पीता कृष्णा चोल्का द्विजादिवर्णघ्नी ।
<>क्रमशश्चैतान् हन्युमूर्द्ध्वोँरःपार्श्वपुच्छस्थाः ॥ १४ ॥
<>उत्तरदिगादिपतिता विप्रादीनामनिष्टदा रूक्षा ।
<>ऋज्वी स्निग्धा खण्डा नीचोपगता च तद्वृद्ध्यै ॥ १५ ॥
<>श्यामा वारुणनीलासृग्दहना सितभस्मनिभारूक्षा ।
<>सन्ध्या दिनजा वक्रा दलिता च परागमभयाय ॥ १६ ॥
<>नक्षत्रग्रहघाते तद्भक्तीनां क्षयाय निर्दिष्टा ।
<>उदये घ्नती रवीन्दू पौरेतरमृत्यवेऽस्ते वा ॥ १७ ॥
<>भाग्यादित्यधनिष्ठामूलेषूल्काहतेषु युवतीनाम् ।
<>विप्रक्षत्त्रिपीडा पुष्पानिलविष्णुदेवेषु ॥ १८ ॥
<>ध्रवसौम्येषु नृपाणां उग्रेषु सदारुणेषौचराणां ।
<>क्षिप्रेषु कलाविदुषां पीडा साधारणे च हते ॥ १९ ॥
<>कुर्व्वन्त्येताः पतिता देवप्रतिमासु राजराष्ट्रभयम् ।
<>शक्रोपरि नृपतीनां गृहेषुतत्स्वामिनां पीडाम् ॥ २० ॥
<>आशाग्रहोपघाते तद्देश्यानां खले कृषिरतानाम् ।
<>चैत्यतरौ सम्पतिता सत्कृतपीडां करोत्युल्का ॥ २१ ॥
<>द्वारिपुरस्यपुरक्षयमथेन्द्रकीले जनक्षयोऽभिहितः ।
<>ब्रह्मायतने, विप्रान् विनिहन्याद्गोमिनोगोष्ठे ॥ २२ ॥
<>क्ष्वेडास्फोटितवादितगीतोत्क्रुष्टस्वनाभवन्तियदा ।
<>उल्कानिपातसमये भयाय राष्ट्रस्य सनृपस्य ॥ २३ ॥
<>यस्याश्चिरं तिष्ठति स्वेऽनुषङ्गो दण्डाकृतिः सा नृप-
<>तेर्भयाय । या चोह्यते तन्तुधृतेव स्वस्था या वा
<>महेन्द्रध्वजतुल्यरूपा ॥ २४ ॥
<>श्रेष्ठिनः प्रतीपगा तिर्य्यगा नृपाङ्गनाः ।
[Page1-274-c+ 52]
<>हन्त्यधोमुखी नृपान् ब्राह्मणानथोर्द्ध्वगा ॥ २५ ॥
<>वर्हिपुच्छरूपिणी लोकसंक्षयावहा ।
<>सर्पवत् प्रसर्पिणी योषितामनिष्टदा ॥ २६ ॥
<>हन्ति मण्डलापुरं छत्रवत्पुरोहितम् ।
<>वंशगुल्मवत् स्थिता राष्ट्रदोषकारिणी ॥ २७ ॥
<>व्यालसूकरोपमा विस्फुलिङ्गमालिनी ।
<>खण्डशोऽथ वा गता सस्वना च पापदा ॥ २८ ॥
<>सुरपतिचापप्रतिमा राज्यं नभसि विलीना जल-
<>दान् हन्ति । पवनविलोमा कुटिलं याता न भवति
<>शस्ता विनिवृत्ता वां ॥ २९ ॥
<>अभिभवति यतः पुरं बलं वा भवति भयं तत-
<>एव पार्थिवस्य । निपतति च यया दिशा प्रदीप्ता
<>जयति रिपूनचिरात् तया प्रयातः” ॥ ३० ॥)
<LEND>
