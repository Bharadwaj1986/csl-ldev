<L>16369<pc>2-711<k1>दिलीपः<k2>दिलीपः
दिलीपः¦, पुं, सूर्य्यवंशीयराजविशेषः । सूर्य्यवंशे
<>दिलीपनामानौ द्बौ नृपौ जातौ एकः अंशुमतः
<>पुत्त्रः भगीरथपिता अपरः दशरथप्रपिता-
<>महश्च । इति रामायणम् ॥ (यथा च हरि-
<>वंशे । १५ । १२-१४, २३-२५ ।
<>“सुतः पञ्चजनस्यासीदंशुमान्नाम वीर्य्यवान् ।
<>दिलीपस्तनयस्तस्य खट्टाङ्ग इति विश्रुतः ॥
<>येन स्वर्गादिहागत्य मुहूर्त्तं प्राप्य जीवितम् ।
<>त्रयोऽनुसन्धिता लोका बुद्ध्या सत्येन चानघ ! ॥
<>दिलीपस्य तु दायादो महाराजो भगीरथः ।
<>यः स गङ्गां सरिच्छ्रेष्ठामवातारयत प्रभुः ॥”
<>“अनमित्रस्य धर्म्मात्मा विद्बान् दुलिदुहोऽभवत् ।
<>दिलीपस्तनयस्तस्य रामस्य प्रपितामहः ॥
<>दीर्घबाहुर्द्दिलीपस्य रघुर्नाम्नाभवत् सुतः ।
<>अयोध्यायां महाराजो रघुश्चासीत् महाबलः ॥
<>अजस्तु रघुतो जज्ञे अजाद्दशरथोऽभवत् ।
<>रामो दशरथात् जज्ञे धर्म्मात्मां सुमहायशाः ॥”)
<LEND>
