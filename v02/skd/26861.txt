<L>26861<pc>3-676<k1>महाष्टमी<k2>महाष्टमी
महाष्टमी¦, स्त्री, (महत्या महादेव्या अष्टमी ।
<>महती अष्टमीति वा ।) आश्विनशुक्लाष्टमी ।
<>यथा, --
<>“आश्विने शुक्लपक्षस्य भवेद् या अष्टमी तिथिः ।
<>महाष्टमीति सा प्रोक्ता देव्याः प्रीतिकरा
<>परा ॥”
<>इति कालिकापुराणे ५९ अध्यायः ॥
<>तस्यां पूजाविधिः पुत्त्रवत् उपवासनिषेषधश्च
<>यथा, --
<>“अष्टम्यां रुधिरैर्मांसैर्महामांसैः सुगन्धिभिः ।
<>पूजयेद्वहुजातीयैर्बलिभिर्भोजनैः शिवाम् ॥
<>सिन्दूरैः पट्टवासैश्च नानाविधविलेपनैः ।
<>पुष्पैरनेकजातीयैः फलैर्बहुविधैरपि ॥
<>उपवासं महाष्टम्यां पुत्त्रवान्न समाचरेत् ।
<>यथा तथैव पूतात्मा व्रती देवीं प्रपूजयेत् ॥
<>पूजयित्वा महाष्टम्यां नवम्यां वलिभिस्तथा ।
<>विसर्जयेद्दशम्यान्तु श्रवणे सावरोत्सवैः ॥”
<>इति तत्रैव ६० अध्यायः ॥
<>तत्रार्द्धरात्रपूजा । यथा, --
<>“कन्यासंस्थे रवावीशे शुक्लाष्टम्यां प्रपूजयेत् ।
<>सोपवासो निशार्द्धे तु महाविभवविस्तरैः ॥
<>पूजां समारभेद्देव्या नक्षत्रे वारुणेऽपि वा ।
<>पशुघातश्च कर्त्तव्यो गवलाजवधस्तथा ॥”
<>इति देवीपुराणवचने वारुणपदेन पूर्व्वाषाढो-
<>च्यते । इति तिथ्यादितत्त्वम् ॥
<LEND>
