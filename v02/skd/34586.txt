<L>34586<pc>4-563<k1>व्रतभिक्षा<k2>व्रतभिक्षा
व्रतभिक्षा¦, स्त्री, (व्रते उपनयनकाले भिक्षा ।)
<>उपनयनकालीनभिक्षा । तस्या विधिर्यथा ।
<>अथ भैक्ष्यञ्चरति । अथ शब्दस्तूष्णीमादित्योप-
<>स्थानमग्निप्रदक्षिणञ्च शंसति ।
<>“प्रतिगृह्येप्सितं दण्डमुपस्थाप च भास्करम् ।
<>प्रदक्षिणं परीत्याग्निं चरेत् भैक्ष्यं यथाविधि ॥”
<>इति मनुवचनात् ॥
<>भिक्षासमूहं भैक्ष्यं तच्चरति आवहति इत्यर्थः ।
<>मातरमेवाग्रे ये चान्ये सुहृदो यावत्यो वा
<>सन्निहिताः स्युः । याचते इत्यध्याहार्य्यम् ।
<>सुहृदे स्निग्धहृदये स्वस्राद्ये । तथा च मनुः ।
<>“मातरं वा स्वसारं वा मातुर्व्वा भगिनीं
<>निजाम् ।
<>भिक्ष्येत भिक्षां प्रथमां या चैनं नावमानयेत् ॥”
<>सन्निहितास्तद्देशस्थाः न तु प्रतिगृहं गत्वा ।
<>भवति भिक्षां देहीति ब्राह्मणभिक्षाप्रयोगः ।
<>तथा च मनुः ।
<>“भवत्पूर्व्वं चरेत् भैक्ष्यमुपनीतद्विजोत्तमः ।
<>भवन्मध्यन्तु राजन्यो वैश्यस्तु भवदुत्तरंम् ॥
<>आदिमध्यावसानेषु भवच्छब्दोपलक्षिता ।
<>ब्राह्मणक्षत्त्रियविशां भैक्ष्यचर्य्या यथाक्रमम् ॥”
<>इति याज्ञवल्क्यवचनाच्च ॥ इति संस्कारतत्त्वम् ॥
<LEND>
