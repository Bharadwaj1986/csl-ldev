<L>6854<pc>2-059<k1>कलावती<k2>कलावती
कलावती¦, स्त्री, (कला गान्धर्व्वकलाः संगीतरागा-
<>लापादयः सन्ति अस्याम् । कला + मतुप् मस्य
<>वः स्त्रियां ङीप् ।) तुम्बुरुगन्धर्व्वस्य वीणा । इति
<>हेमचन्द्रः ॥ (यथा माघस्य १ । १० श्लोकस्य टी-
<>कायां मल्लिनाथधृतवैजयन्तीवचनम् ।
<>“विश्वावसोस्तु वृहती तुम्बुरोस्तु कलावती ।
<>महती नारदस्य स्यात् सरस्वत्यास्तु कच्छपी” ॥
<>स्वनामख्याता द्रुमिलस्य राज्ञः पत्नी । यथा ब्रह्म-
<>वैवर्त्ते ब्रह्मखण्डे । २० । १२ ।
<>“कान्यकुब्जे च देशे च द्रुमिलो नाम राजकः ।
<>कलावती तस्य पत्नी बन्ध्या चापि पतिव्रता” ॥)
<>श्रीराधामाता । सा तु वृषभानुपत्नी । इति ब्रह्म-
<>वैवर्त्तपुराणम् ॥ अप्सरोविशेषः । यथा रतिस्तव
<>कलावतीति श्लिष्टकाव्ये जयदेवः ।
<>(कलाः चतुःषष्टिकलाः विद्यन्ते यस्याः । गङ्गा ।
<>यथा, काशीखण्डे २९ । ४७ ।
<>“कूटस्था करुणा कान्ता कूर्म्मयाना कलावती” ॥)
<>दीक्षाविशेषः । तस्याः क्रमो मन्त्रं विना लिख्यते ।
<>शिष्यः पूर्व्वमुपोषितः कृतनित्यक्रियः स्वस्तिवा-
<>चनपूर्व्वकं सङ्कल्पं कुर्य्यात् । ततो गुरुं वृणुयात् ।
<>अथ गुरुराचम्य द्वारदेशे सामान्यार्घ्यं कुर्य्यात् ।
<>तदर्घ्यजलेन द्वारमभ्युक्ष्य द्वारपूजां कुर्य्यात् । ततो
<>दक्षिणपादपुरःसरं द्वारवामशाखां स्पृशन् दक्षि-
<>णाङ्गं सङ्कोचयन् मण्डपान्तः प्रविश्य नैरृत्यां
<>वास्तुपुरुषं ब्रह्माणञ्च संपूज्य देयमन्त्रेण दिव्य-
<>दृष्ट्यावलोकनेन दिव्यान् विघ्नानुत्सार्य्य अस्त्रमन्त्रेण
<>जलेनान्तरीक्षगान् विघ्नानुत्सार्य्य वामपार्ष्णिघात-
<>त्रयेण भौमान् विघ्नानुत्सार्य्य सप्तधास्त्रमन्त्राभि-
<>मन्त्रितविकिरानादाय भूतनिवारणार्थमन्त्रेण
<>तान् विकिरेत् । तत आसनशुद्धिं कृत्वा मन्त्रेण
<>स्वस्तिकादिक्रमेणोपविशेत् । उपविश्य वा विघ्ना-
<>नुत्सारयेत् । ततः पञ्चगव्येन मूलेन मण्डपं शोध-
<>येत् । ततः स्वदक्षिणे पूजाद्रव्याणि वामे सुवा-
<>सिताम्बुपूर्णकुम्भं हस्तप्रक्षालनार्थं पात्रमेकं पृष्ठ-
<>देशे स्थापयेत् । सर्व्वदिक्षु घृतप्रदीपांश्च स्थाप-
<>यित्वा पुटाञ्जलिर्भूत्वा वामे गुरुपरमगुरुपरा-
<>परगुरून् प्रणम्य दक्षिणे गणेशं मध्ये स्वेष्टदेवताञ्च
[Page2-059-c+ 52]
<>प्रणम्य अस्त्रमन्त्रेण गन्धपुष्पाभ्यां करौ संशोध्य
<>ऊर्द्ध्वोर्द्ध्वतालत्रयं दत्त्वा छोटिकाभिर्दशदिग्वग्धनं
<>कृत्वा वह्निवीजेन जलधारया वह्निप्राकारं विचिन्त्य
<>भूतशुद्धिं कुर्य्यात् । ततो मातृकान्यासः प्राणा-
<>यामः पीठन्यासः ऋष्यादिन्यासः मन्त्रन्यासः ।
<>ततो मुद्रां प्रदर्श्य ध्यानं भानसपूजां अर्घ्यस्थापनञ्च
<>कुर्य्यात् । ततोऽर्घ्यपात्रात् किञ्चित् जलं प्रोक्षणी-
<>पात्रे निक्षिप्य तेनोदकेनात्मानं पूजोपकरणञ्च
<>मूलेन त्रिरभ्युक्ष्य पीठमन्त्रेण शरीरे धर्म्मादीन्
<>पूजयेत् । ततो हृत्पद्मस्य पूर्व्वादिकेशरेषु पीठ-
<>शक्तीः संपूज्य मध्ये पीठमनुं यजेत । तत्र हृदये
<>मूलदेवतां नैवेद्यं विना गन्धाद्यैः पूजयेत् । तत
<>उत्तमाङ्गहृदयमूलाधारपादसर्व्वाङ्गेषु मूलेन पञ्च-
<>पुष्पाञ्जलीन् दत्त्वा यथाशक्ति मन्त्रं जप्त्वा जपं
<>समर्पयेत् । सर्व्वमेतत् प्रोक्षणीपात्रस्थवारिणा
<>विदध्यात् । ततः प्रोक्षण्यास्तोयं विसृज्य पूर्व्ववदा-
<>पूर्य्य वहिःपूजामारभेत । तत्र शारदोक्तसर्व्वतोभद्र-
<>मण्डलाद्यन्यतममण्डलं विधाय तत्र घटं संस्थाप्य
<>मण्डलं संपूज्य शालिभिः कंर्णिकामापूर्य्य तदुपरि
<>तण्डुलानास्तीर्य्य तेषु दर्भानास्तीर्य्य विष्टरं चाक्षत-
<>संयुक्तं तदुपरि न्यसेत् । तती मण्डले पीठोक्त-
<>देवताः पूजयेत् । ततो मण्डले प्रादक्षिण्येन वह्ने-
<>र्दशकला विन्यस्य पूजयेत् । ततो हेमादिरचितं
<>कुम्भं अस्त्रमन्त्रेण प्रक्षाल्य चन्दनागुरुकर्पूरैर्धूप-
<>यित्वा त्रिगुणतन्तुना संवेष्ट्य कुम्भं संपूज्य तत्र
<>विष्टराक्षतं नवरत्नानि च प्रक्षिप्य प्रणवमुच्चरन्
<>कुम्भपीठयोरैक्यं विभाव्य पीठे स्थापयेत् । कुम्भे
<>प्रादक्षिण्येन सूर्य्यस्य द्वादशकला विन्यस्य संपू-
<>जयेत् । ततः क्षीरिद्रुमकषायेण पलाशत्वग्मवेन
<>वा तीर्थजलैर्व्वा सुवासितजलैर्व्वा आत्माभेदेन
<>मातृकां मन्त्रञ्च प्रतिलोमतो जपन् पूरयेत् कुम्भं
<>देवताधिया । ततश्चंन्द्रस्यामृतादिषोडशकला जले
<>प्रादक्षिण्येन विचिन्त्य मन्त्रेण संपूज्य शङ्खान्तरं
<>क्षीरिद्रुमकषायादिद्रव्येणापूर्य्य गन्धाष्टकं विलोड्य
<>तस्मिन् जले सकलाः कला आवाह्य पूजयेत् ।
<>तत्रादौ वह्नेर्दशकलाः पूजयेत् । ततो मूलमन्त्रं
<>प्रतिलोमेन जपन् मन्त्रस्य देवतां मनसा ध्यायन्
<>आसां प्राणप्रतिष्ठां कृत्वा गन्धादिभिः पूजयेत् ।
<>ततः प्रत्येकेन् पूजयेत् । ततः सूर्य्यस्य तपिन्यादि-
<>द्वादशकलाः आवाहनादिकं कृत्वा संपूज्य प्रत्येकं
<>पूजयेत् । ततश्चन्द्रस्यामृतादिषोडशकलाः प्राण-
<>प्रतिष्ठादिकं कृत्वा संपूज्य प्रत्येकेन पूजयेत् । ततः
<>पञ्चाशत्कलाः पूजयेत् । यथा सृष्ट्यादिकचवर्ग-
<>दशकलाः प्राणप्रतिष्ठादिकं कृत्वा पूर्व्ववत् संपूज्य
<>प्रत्येकेन पूजयेत् । ततो जरादिटतवर्गदशकलाः
<>प्राणप्रतिष्ठादिकं कृत्वा संपूज्य प्रत्येकेन पूजयेत् ।
<>ततस्तीक्ष्णादिपयवर्गदशकलाः प्राणप्रतिष्ठादिकं
<>कृत्वा संपूज्य प्रत्येकेन पूजयेत् । ततः पीतादिष-
<>वर्गपञ्चकलाः (षं-सं-हं-कषं) प्राणप्रतिष्ठादिकं
<>कृत्वा संपूज्य प्रत्येकेन पूजयेत् । ततो निवृत्त्यादि-
<>अवर्गषोडकलाः प्राणप्रतिष्ठादिकं कृत्वा पूजयेत् ।
<>शक्तश्चेत् प्रत्येकमावाह्य पाद्यादिभिः पूजयेत् ।
[Page2-060-a+ 52]
<>ततः कलात्मकं तत्शङ्खस्थं क्वाथं कुम्भेनिःक्षिपेत् ।
<>ततोऽश्वत्थपनसचूतपल्लवैरिन्द्रवल्लीवेष्टितैः कल्प-
<>वृक्षबुद्ध्या कुम्भवक्त्रं पिधाय तस्मिन् वक्त्रे सफला-
<>क्षतं चषकं कल्पवृक्षफलबुद्ध्या स्थापयेत् । ततः
<>कुम्भं निर्म्मलेन क्षौमयुग्मेन संवेष्ट्य मूलेन कुम्भे
<>मूर्त्तिं सङ्कल्प्य यथोक्तरूपेण देवतां ध्यात्वा तस्या-
<>मावाहनादिकं कृत्वा पूजयेत् । देवताङ्गे अङ्गन्यासं
<>कृत्वा धेनुमुद्रापरमीकरणमुद्रे प्रदर्श्य प्राणप्रतिष्ठां
<>कृत्वा षोडशोपचारादिभिः पूजयेत् । ततोऽष्टो-
<>त्तरं सहस्रं शतं वा संजप्य जपं समर्पयेत् । ततो
<>मन्त्रस्य दशसंस्कारान् कृत्वा गुरुः शिष्यमानीय
<>मन्त्रेण शिष्यनेत्रं वस्त्रेणाच्छाद्य शिष्याञ्जलिं पुष्पैः
<>पूरयित्वा गुरुः स्वयमेव मन्त्रं जपन् कलसे देव-
<>ताप्रीत्यै क्षिपेत् । ततो नेत्रबन्धनं दूरीकृत्य दर्भा-
<>स्तरे आसीनं शिष्यं स्वकृतपूजाक्रमाद्भूतशुद्ध्या-
<>दिकं विधाय तत्तन्मन्त्रोक्तन्यासान् शिष्यस्य देहे
<>कुर्य्यात् । कुम्भस्थां देवतां पुनः पञ्चोपचारैः
<>संपूज्यालङ्कृतं शिष्यमन्यस्मिन्नुपवेशयेत् । ततो
<>मङ्गलाचारपूर्व्वकं तत्कुम्भं समुद्धृत्य तन्मुखस्थान्
<>सुरद्रुमरूपान् पल्लवान् शिष्यशिरसि निधाय
<>मातृकां मनसा जपन् मूलेन साधितैस्तोयैर्वशिष्ठ-
<>संहितोक्ताभिषेकमन्त्रैस्तमभिषिञ्चेत् । शिष्योऽव-
<>शिष्टजलेनाचभ्य वाससी परिधाय गुरोः सन्निधा-
<>वुपविशेत् । ततस्तामेव गुरुरात्मनो देवतां शिष्य-
<>संक्रान्तां तयोरैक्यं विभाव्य गन्धादिभिः पूजयेत् ।
<>ततो मन्त्रेण शिष्यस्य शिखां बद्ध्वा संरक्ष्य शिष्य-
<>शरीरे कलान्यासं कुर्य्यात् । ततः शिष्यशिरसि
<>हस्तं दत्त्वा अष्टोत्तरशतं जप्त्वा अमुकमन्त्रं तेऽहं
<>ददामीति शिष्यहस्ते जलं दद्यात् । ददस्वेति
<>शिष्यो ब्रूयात् । तत ऋष्यादियुक्तं मन्त्रं गुरु-
<>र्द्विजातीनां दक्षिणकर्णे त्रिः श्रावयेत् वामे
<>सकृत् । स्त्रीशूद्राणां वामकर्णे त्रिः श्रावयेत्
<>दक्षिणे सकृत् । ततः शिष्यो गुरुचरणे पतित
<>एव तिष्ठेत् । ततो गुरुर्म्मन्त्रेण तमुत्थापयेत् ।
<>ततः शिष्यो लब्धमन्त्रं अष्टोत्तरशतं जपेत् । ततः
<>शिष्यः कुशतिलजलान्यादाय गुरवे दक्षिणां सुवर्णं
<>काञ्चनं वा दद्यात् । दीक्षाग्रहणसामग्रीश्च निवे
<>दयेत् । अन्यांश्च ब्राह्मणान् परितोषयेत् । गुरुः
<>स्वशक्तिरक्षणार्थाय अष्टाधिकं सहस्रं शतं वा
<>मन्त्रं जपेत् । ततः शिष्यो मिष्टान्नपानादिना
<>व्राह्मणान् परितोष्य स्वयं भुञ्जीत । दीक्षादिवसे
<>गुरुशिष्ययोरुपवासे दोषः । इति तन्त्रसारोक्ता
<>कलावतीदीक्षा समाप्ता ॥
<LEND>
