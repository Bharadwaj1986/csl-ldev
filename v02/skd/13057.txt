<L>13057<pc>2-497<k1>जगती<k2>जगती
जगती¦, स्त्री, (गच्छति कार्य्यत्वात् नष्टा भवतीति ।
गम + “वर्त्तमाने पृषद्बृहन्महज्जगच्छतृवच्च ।”
उणां २ । ८४ । इति अतिप्रत्ययेन निपा-
तनात् साधुः । ततः शतृतुल्यत्वात् “उगितश्च ।”
४ । १ । ६ । इति ङीप् ।) भुवनम् । (यथा,
रामायणे । २ । ६९ । ११ ।
“स्वप्नेऽपि सागरं शुष्कं चन्द्रञ्च पतितं भुवि ।
उपरुद्धाञ्च जगतीं तमसेव समावृताम् ॥”)
पृथ्वी । (यथा, मार्कण्डेये । ९ । २२ ।
“तमायान्तं ततो देवी सर्व्वदैत्यजनेश्वरम् ।
जगत्यां गातयामास भित्वा शूलेन वक्षसि ॥”)
[Page2-497-b+ 52]
जनः । छन्दोविशेषः । इति मेदिनी । ते, १०९ ॥
(सा च द्बादशाक्षरा वृत्तिः । यथा, छन्दो-
मञ्जर्य्यां १ स्तवके ।
“त्रिष्टुप् च जगती चैव तथातिजगती मता ॥”
अस्या उदाहरणादीनि छन्दःशब्दे द्रष्टव्यानि ॥)
जम्बूवप्रम् । इति हेमचन्द्रः ॥
<LEND>
