<L>29708<pc>4-163<k1>रुक्मिणी<k2>रुक्मिणी
रुक्मिणी¦, स्त्री, (रुक्मो वर्णोऽस्त्यस्या इति । रुक्म +
<>इनिः । ङीप् ।) कृष्णमहिषीविशेषः । तत्प-
<>र्य्यायः । ईः २ रमा ३ सिन्धुजा ४ सामा ५
<>चला ६ हीरा ७ चञ्चला ८ वृषाकपायी ९
<>चपला १० इन्दिरा ११ लक्ष्मीः १२ पद्मालया
<>१३ पद्मा १४ कमला १५ श्रीः १६ हरिप्रिया
<>१७ । इति जटाधरः ॥ अस्या विवरणं यथा,
<>“विदर्भराजो धर्म्मात्मा भीष्मको नाम धार्म्मिकः ।
<>बभूवुस्तस्य पुत्त्रास्तु नाम्ना रुक्म्यादयः शुभाः ॥
<>तेषामवरजा कन्या रुक्मिणी रुक्मवर्णिनी ।
<>कमलांशेन सम्भूता सर्व्वलक्षणशोभिता ॥
<>राघवत्वेऽभवत् सीता रुक्मिणी कृष्णजन्मनि ।
<>साक्षाल्लक्ष्मीस्तु विज्ञेया प्राकट्येनैव पार्व्वति ॥”
<>इति पाद्मोत्तरखण्डे ६७ अध्यायः ॥ * ॥
<>(रुक्मिण्या सह शिशुपालस्य विवाहघोषणा
<>श्रीकृष्णस्य रुक्मिणीहरणं हृतायाञ्च तस्यां
<>यादवैः सह राज्ञां तुमुलयुद्धादिकं हरिवंशे ।
<>११६ अध्याये द्रष्टव्यम् ॥ * ॥ नारदस्य रुक्मिण्यै
<>पारिजातपुष्पप्रदानवृत्तान्तं तत्रैव च १२२
<>अध्याये द्रष्टव्यम् ॥ * ॥ अस्याः सन्ततिनामानि
<>यथा तत्रैव । १६० । ४ -- ६ ।
<>“ -- रुक्मिणीतनयान् शृणु ।
<>प्रद्युम्नः प्रथमं यज्ञे शम्बरान्तकरः सुतः ॥
<>द्वितीयश्चारुदेष्णश्च वृष्णिसिंहो महारथः ।
<>चारुभद्रश्चारुगर्भः सुदंष्ट्रो द्रुम एवच ॥
<>सुषेणश्चारुगुप्तश्च चारुविन्दश्च वीर्य्यवान् ।
<>चारुवाहुः कनीयांश्च कन्या चारुमती तथा ॥”)
<>स्वर्णक्षीरी । इति राजनिर्घण्टः ॥
<LEND>
