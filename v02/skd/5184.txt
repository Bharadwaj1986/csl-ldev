<L>5184<pc>1-273<k1>उलूपी<k2>उलूपी
उलूपी¦, स्त्री, कौरव्यनामनाग-कन्या सा तु अर्ज्जुन-
<>पत्नी । (तत्कथा महाभारते आदिपर्ब्बणि । २१५
<>अध्याये उक्ता । यथा, --
<>उलूप्युवाच ।
<>“ऐरावतकुले जातः कौरव्यो नाम पन्नगः ।
<>तस्यास्मि दुहिता राजन् उलूपी नाम पन्नगी ॥
<>साहं त्वामभिसेकार्थमवतीर्णा समुद्रगां ।
<>दृष्ट्वैव पुरुषव्याघ्र कन्दर्पेणाभिमूर्च्छिता ॥
<>तां मामनङ्गग्लपितां त्वत्कृते कुरुनन्दन ! ।
<>अनन्यां नन्दयस्वाद्य प्रदानेनात्मनोऽनघ” ! ॥
<>अर्ज्जुन उवाच ।
<>ब्रह्मचर्य्यमिदं भद्रे ! मम द्वादशवार्षिकम् ।
<>धर्म्मराजेन चादिष्टं नाहमस्मि स्वयंवशः ॥
<>तव चापि प्रियं कर्त्तुमिच्छामि जलचारिणि ! ।
<>अनृतं नोक्तपूर्व्वञ्च मया किञ्चन कर्हिचित् ।
<>कथञ्च नानृतं मे स्यात् तव परिप्रियं मवेत् ॥
<>न च पीड्येत मे धर्म्मस्तथा कुर्य्यां भुजङ्गमि ! ॥
<>उलूप्युवाच ।
<>जानाम्यहं पाण्डवेय ! यथा चरसि भेदिनीम् ।
<>यथा च ते ब्रह्मचर्य्यं इदमादिष्टवान् गुरुः ॥
<>परस्परं वर्त्तमानां द्रपदास्यात्मजां प्रति ।
[Page1-274-a+ 52]
<>यो नोऽनुप्रविशेन्मोहात् स वै द्वादशवार्षिकम् ॥
<>वने चरेत् ब्रह्मचर्य्यमिति वः समयः कृतः ।
<>तदिदं द्रौपदीहेतोरन्योन्यस्य प्रवासनम् ॥
<>कृतवांस्तत्र धर्म्मार्थमत्र धर्म्मो न दुष्यति ।
<>परित्राणञ्च कर्त्तव्यमार्त्तानां पृथुलोचन ! ॥
<>कृत्वा मम परित्राणं तव धर्म्मो न लुप्यते ।
<>यदि वाप्यस्य धर्म्मस्य सूक्ष्मोऽपि स्यात् व्यतिक्रमः ॥
<>स च ते धर्म्म एव स्यात् दत्त्वा प्राणान् ममार्ज्जुन ! ।
<>भक्ताञ्च भज मां पार्थ ! सतामेतन्मतं प्रभो ! ॥
<>न करिष्यसि चेदेवं मृतां मामुपधारय ।
<>प्राणदानान्महाबाहो चर धर्म्ममनुत्तमम् ॥
<>शरणञ्च प्रपन्नास्मि त्वामद्य पुरुषोत्तम ! ।
<>दोनाननाथान् कौन्तेय ! परिरक्षसि नित्यशः ॥
<>साहं शरणमभ्येमि रोरवीमि च दुःखिता ।
<>याचे त्वाञ्चाभिकामाहं तस्मात्कुरु मम प्रियम् ॥
<>स त्वमात्मप्रदानेन सकामां कर्त्तुमर्हसि ॥
<>वैशम्पायन उवाच ।
<>एवमुक्तस्तु कौन्तेयः पन्नगेश्वरकन्यया ।
<>कृतवांस्तत्तथा सर्व्वं धर्म्ममुद्दिश्य कारणम् ॥
<>स नागभवने रात्रिं तामुषित्वा प्रतापवान् ।
<>उदितेऽभ्युत्थितः सूर्य्ये कौरव्यस्य निवेशनात् ॥
<>आगतस्तु पुनस्तत्र गङ्गाद्वारं तया सह ।
<>परित्यज्य गता साध्वी उलूपी निजमन्दिरम् ॥
<>दत्त्वा वरमजेयत्वं जले सर्व्वत्र भारत ! ।
<>साध्या जलचराः सर्व्वे भविष्यन्ति न संशयः” ॥ * ॥)
<LEND>
