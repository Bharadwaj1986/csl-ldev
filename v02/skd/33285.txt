<L>33285<pc>4-438<k1>विश्वजित्<k2>विश्वजित्
विश्वजित्¦, पुं, (विश्वं जयतीति । जि + क्विप् ।
<>तुक् च ।) यज्ञभेदः । इति जटाधरः ॥ (यथा,
<>रघुः । ५ । १ ।
<>“तमध्वरे विश्वजिति क्षितीशं
<>निःशेषविश्राणितकोषजातम् ।
<>उपात्तविद्यो गुरुदक्षिणार्थी
<>कौत्सः प्रपेदे वरतन्तुशिष्यः ॥”)
<>न्यायविशेषः । यथा । यत्तु फलाश्रुतेर्नित्यत्व-
<>मभिहितं तत् फलाश्रुतौ विश्वजिन्न्यायात् स्वर्गः
<>कल्प्यते । इत्यनेन विरुद्धमिति । स च न्यायो
<>यथा । विश्वजिता यजेत इत्यादि श्रूयते ।
<>इत्येकादशीतत्त्वम् ॥ वरुणपाशः । इति केचित् ॥
<>(अग्निविशेषः । यथा, महाभारते । ३ । २१८ । १६ ।
<>“यस्तु विश्वस्य जगतो बुद्धिमाक्रम्य तिष्ठति ।
<>तं प्राहुरध्यात्मविदो विश्वजिन्नामपावकम् ॥”
<>दानवविशेषः । यथा, तत्रैव । १२ । २२७ । ५१ ।
<>“विश्वजित् प्रतिरूपश्च वृषान्तो विष्करो
<>मधुः ॥”
<>दृढरथस्य पुत्त्रः । यथा, हरिवंशे । ३१ । ५१ ।
<>“आसीद्दृढरथस्यापि विश्वजिज्जनमेजय ॥”
<>सत्यजित्तनयः । यथा, तत्रैव । २० । १९ ।
<>“सत्यजित्तनयस्तस्य विश्वजित्तस्य चात्मजः ॥”
<>विश्वजयिनि, त्रि । यथा, भागवते । ७ । ४ । ७ ।
<>“सर्व्वसत्त्वपतीन् जित्वा वशमानीय विश्वजित् ।
<>जहार लोकपालानां स्थानानि सह तेजसा ॥”)
<LEND>
