<L>23016<pc>3-282<k1>प्रभावती<k2>प्रभावती
प्रभावती¦, स्त्री, (प्रभावत् + ङीप् ।) मालिनाम-
कोनविंशवृत्तार्हन्माता । गणानां बीणा । इति
हेमचन्द्रः । २ । २०३ ॥ त्रयोदशाक्षरच्छन्दः ।
यथा, श्रुतबोधे । ३ । २ ।
“यस्यां प्रिये ! प्रथमकमक्षरद्वयं
तुर्य्यन्तथा गुरु नवमं दशान्तिमम् ।
सान्त्यं भवेद्यतिरपि चेद्युगग्रहैः
सालक्ष्यताममृतरुते ! प्रभावती ॥”
(सूर्य्यपत्नी । यथा, महाभारते । ५ । ११७ । ८ ।
“रेमे स तस्यां राजर्षिः प्रभावत्यां यथा रविः ॥”
कुमारानुचरमातृगणविशेषः । यथा, तत्रैव ।
९ । ४६ । ३ ।
“प्रभावती विशालाक्षी पलिता गोनसी तथा ॥”
वज्रनाभासुरस्य कन्या । सा तु प्रद्युम्नेन विवा-
हिता । यथा, हरिवंशे । १४८ । ४१ ।
“तस्यास्ति कन्यारत्नं हि त्रैलोक्यातिशयं शुभम् ।
नाम्ना प्रभावती नाम चन्द्राभेव प्रभावती ॥”
अङ्गेश्वरचित्ररथस्य स्वनामख्याता भार्य्या ।
यथा, महाभारते । १३ । ४२ । ८ ।
“तस्या हि भगिनी तात ! ज्येष्ठा नाम्ना प्रभावती ।
भार्य्या चित्ररस्थास्य बभूवाङ्गेश्वरस्य च ॥”)
<LEND>
