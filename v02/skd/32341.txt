<L>32341<pc>4-372<k1>विकारः<k2>विकारः
विकारः¦, पुं, (वि + कृ + घञ् ।) प्रकृतेरन्यथाभावः ।
<>तत्पर्य्यायः । परिणामः २ विकृतिः ३ विक्रिया
<>४ । इत्यमरः ॥ विकृत्या ५ । इति भरतः ॥
<>केचित्तु पूर्व्वद्वयं प्रकृतिध्वंसजन्यविकारे यथा
<>काष्ठस्य विकारो भस्म । मृत्पिण्डस्य घट इति ।
<>परद्वयं विकारमात्रे यथा मुखस्य विकृतिः
<>क्रोधरक्तता । काष्ठस्य भस्म च । इति भरतः ॥
<>(यथा, कुमारे । ७ । ९५ ।
<>“अपि शयनसखिभ्यो दत्तवाचं कथञ्चित्
<>प्रमथमुखविकारैर्हासयामास गूढम् ॥”
<>प्रकृतिविकृतिः । यथा, हरिवंशे । २४९ । ३५ ।
<>“शब्दः स्पर्शश्च रूपञ्च रसो गन्धस्तथैव च ।
<>प्रकृतिश्च विकारश्च यच्चान्यत् कारणं महत् ॥”
<>अस्य विशेषविबरणं विकृतिशब्दे द्रष्टव्यम् ॥)
<>रोगः । इति मेदिनी । रे, २१८ ॥ (यथा, --
<>“विकारो धातुवैषम्यं साम्यं प्रकृतिरुच्यते ।
<>सुखसंज्ञकमारोग्यं विकारो दुःखमेव च ॥”
<>इति चरके सूत्रस्थाने नवमेऽध्याये ॥
<>मत्स्यः । तत्पर्य्यायो यथा, --
<>“मत्स्यो मीनो विकारश्च झषो वैशारिणो-
<>ऽण्डजः ।
<>शकुलो पृथुरोमा च स सुदर्शन इत्यपि ॥
<>रोहिताद्यास्तु ये जीवास्ते मत्स्याः परि-
<>कीर्त्तिताः ॥”
<>इति भावप्रकाशस्य पूर्व्वखण्डे द्वितीये भागे ॥)
<LEND>
