<L>24413<pc>3-438<k1>बोधनी<k2>बोधनी
बोधनी¦, स्त्री, (बुध् + भावे ल्युट् । ङीष् । बोधः ।
(बोध्यतेऽनया । बुध् + णिच् + करणे ल्युट् ।
अनया हि मूर्च्छितो बोध्यते अतोऽस्य तथा-
त्वम् ।) पिप्पली । इति मेदिनी ॥ (बुध्यतेऽस्याम् ।
बुध् + अधिकरणे ल्युट् । स्त्रियां ङीप् । अस्यां
हि योगनिद्राया हरेः प्रबोधनात्तथात्वम् ।)
कार्त्तिकशुक्लैकादशी । सा तु उत्थानैकादशी ।
यथा, --
“शयनीबोधनीमध्ये या कृष्णैकादशी भवेत् ।
सैवोपोष्या गृहस्थेन नान्या कृष्णा कदाचन ॥”
इति तिथ्यादितत्त्वम् ॥
अपि च ।
“तावद्गर्ज्जन्ति तीर्थानि वाजिमेधादयो मखाः ।
मथुरायां प्रिया विष्णोर्यावन्नायाति बोधनी ॥”
इति हरिभक्तिविलासे पद्मपुराणवचनम् ॥
<LEND>
