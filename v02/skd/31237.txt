<L>31237<pc>4-272<k1>वराटकः<k2>वराटकः
वराटकः¦, पुं स्त्री, (वराट् + स्वार्थे कन् ।) कप-
र्द्दकः । इत्यमरः ॥ कडि इति भाषा । तस्य
संख्याभेदेन सं ज्ञामेदा यथा, --
“वराटकानां दशकद्वयं यत्
सा काकिनी ताश्च पणश्चतस्रः ।
ते षोडश द्रम्य इवावगम्यो
द्रन्यैस्तथा षोडशभिश्च निष्कः ॥”
इति लीलावती ॥ * ॥
अपि च । ताम्रिकः कार्षिकः पणः । इति
याज्ञवल्क्यवचनेन गुञ्जाः पञ्चाद्यमाषकस्ते
षोडशाक्षः कर्षोऽस्त्री । इत्यमरसिंहोक्तेन च
अशीतिरत्तिकापरिमितताम्रे पणशब्दः सङ्के-
तितः स च तावत्संख्यकवराटकैर्लभ्यते इति
वराटकेष्वपि तथा व्यवहारः । एतन्मूलकं
भविष्यमत्स्यतन्त्रयोर्व्वचनं यथा, --
“अशीतिभिर्व्वराटकैः पण इत्यभिधीयते ।
तैः षोडशैः पुराणं स्याद्रजतं सप्तभिस्तु तैः ॥”
इति प्रायश्चित्ततत्त्वम् ॥ * ॥
ते च दक्षिणार्थं विधीयन्ते । यथा, --
“हतमश्रोत्रियं दानं हतो यज्ञस्त्वदक्षिणः ।
तस्मात् पणं काकिणीं वा फलं पुष्पमथापि
वा ।
प्रदद्यात् दक्षिणां यज्ञे तया स सफलो भवेत् ॥”
इति शुद्धितत्त्वम् ॥
<LEND>
