<L>37945<pc>5-272<k1>समानोदकः<k2>समानोदकः
समानोदकः¦, पुं, (समानं एकं तर्पणकाले देय-
<>मुदकं यस्य ।) एकोदकः । स तु ज्ञाति-
[Page5-272-c+ 52]
<>विशेषः । तर्पणे समानं एकमुदकमस्य । यथा,
<>“जारो नङ्गः सगोत्रस्तु स्वजनज्ञातिबान्धवाः ।
<>सकुल्यबन्धुदायादस्वसमानोदका अपि ॥”
<>इति जटाधरः ॥
<>स तु चतुर्द्दशपुरुषपर्य्य्यन्तः जन्मनामस्मृति-
<>पर्य्यन्तश्च । तत्र आद्यस्यैकादशपुरुषावधि-
<>चतुर्दशपुरुषपर्य्यन्तस्याशौचं पक्षिणी द्वितीय-
<>स्यैकाहः । यथा । उदकक्रियामधिकृत्य पार-
<>स्करः । सर्व्वे ज्ञातयो भावयन्ति । आसप्त-
<>माद्दशमाद्वा समानग्रामवासेन यावत् सम्बन्ध-
<>मनुस्मरेयुर्व्वा इति भावयन्ति निष्पादयन्ति
<>अत्र यावत् सम्बन्धमनुस्मरेयुरेककुलजाता वय-
<>मिति स्मरणं भवतीत्यनेनैव सर्व्वेषामुदकदाने
<>प्राप्ते यदासप्तमाद्दशमादुक्तं तत्सन्निकर्षतार-
<>तम्येनाशौचभेदेऽप्युदककर्म्म समानार्थमिति ।
<>अशौचभेदस्तु सप्तमपुरुषपर्य्यन्तं सपिण्डत्वाद्द-
<>शाहः । ततश्च दशमपुरुषपर्य्यन्तं त्र्यहः ।
<>तथा च विष्णुबृहस्पती ।
<>“दशाहेन सपिण्डास्तु शुध्यन्ति मृतसूतके ।
<>त्रिरात्रेण सकुल्यास्तु स्नात्वा शुध्यन्ति
<>गोत्रजाः ॥”
<>ततश्चतुर्दशपुरुषपर्य्यन्तं पक्षिणी ततश्च जन्मना-
<>मस्मृतिपर्य्यन्तमेकाहः । तथा च मिताक्षरा-
<>विवादचिन्तामण्योर्ब्बृहन्मनुः ।
<>“सपिण्डता तु पुरुषे सप्तमे विनिवर्त्तते ।
<>समानोदकभावस्तु निवर्त्तेताचतुर्द्दशात् ॥
<>जन्मनामस्मृतेरेके तत्परं गोत्रमुच्यते ॥”
<>अत्र समानोदकत्वे द्विविघे पूर्व्वत्र गोतमः
<>पक्षिणीमसपिण्डे । परत्र हारीतः । मातामहे
<>त्रिरात्रं स्यादेकाहस्त्वसपिण्डके इति । अत्रैव
<>गोत्रजानामहः स्मृतमिति जावालवचनम्
<>ततः परं सर्व्वथा समानोदकतानिवृत्तेः स्नान-
<>मात्रमिति स्नात्वा शुध्यन्ति गोत्रजा इति बृह-
<>स्पत्युक्तत्वादिति । इति शुद्धितत्त्वम् ॥
<LEND>
