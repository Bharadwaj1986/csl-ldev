<L>11404<pc>2-362<k1>गोमेदः<k2>गोमेदः
गोमेदः¦, पुं, (गौर्जलमिव मेदयति स्नेहयतीति । मिद् +
पचाद्यच् ।) गोमेदकमणिः । इति राजनिर्घण्टः ॥
(ध तु नवरत्नान्तर्गतरत्न-विशेषः । यथा, --
[Page2-362-b+ 52]
“रत्नं गारुत्मतं पुष्पं रागो माणिक्यमेव च ।
इन्द्रनीलश्च गोमेदस्तथा वैदूर्य्यमित्यपि ॥
मौक्तिकं विद्रुमश्चेति रत्नान्युक्तानि वै नव ।”
<फ्>इति भावप्रकाशस्य पूर्व्वखण्डे प्रथमे भागे ॥
अस्य परीक्षागुणादिकञ्च गोमेदकशब्दे द्रष्ट-
व्यम् ॥ कक्वोलः । इति हारावली । २६१ ॥ द्बीप-
विशेषः । तन्नामनिरुक्तिर्यथा, --
“गोमेदे गोपतिर्नाम राजाभूद्गोसवोद्यतः ।
याज्योऽभूद्वह्निकल्पानामौतथ्यानां मनोः कुले ॥
स तेषु हरियज्ञाय प्रवृत्तेषु भृगून् गुरून् ।
वव्रे तं गौतमः कोपादशपत् सोऽगमत् क्षयम् ॥
यज्ञवाटेऽस्य ता गावो दग्धाः कोपाग्निना मुनेः ।
तन्मेदसा मही छन्ना गोमेदः स ततोऽभवत् ॥”
इति चिन्तामणिधृतवचनानि ॥
प्लक्षद्वीपस्थवर्षाचलभेदः । यथा, विष्णुपुराणे ।
२ । ४ । ६--७ ।
“मर्य्यादाकारकास्तेषां तथान्ये वर्षपर्व्वताः ।
सप्तैव तेषां नामानि शृणुष्व मुनिसत्तमाः ॥
गोमेदश्चैव चन्द्रश्च नारदो दुन्दुभिस्तथा ।
सोमकः सुमनाश्चैव वैभ्राजश्चैव सप्तमः ॥”)
<LEND>
