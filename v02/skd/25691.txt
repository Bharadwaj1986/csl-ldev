<L>25691<pc>3-567<k1>मज्जा<k2>मज्जा
मज्जा¦, [न्] पुं, (मज्जति अस्थिष्विति । मस्ज् +
<>“श्वन् उक्षन् पूषन् प्लीहन् क्लेदन् स्नेहन् मूर्द्धन्
<>मज्जन्नित्यादि ।” उणा० । १ । १५८ । इति कनिन्
<>निपात्यते च ।) वृक्षादेरुत्तमस्थिरभागः । सार
<>इति ख्यातः । इत्यमरभरतौ ॥ फलमज्जगुणो
<>यथा, --
<>“यस्य यस्य फलस्येह वीर्य्यं भवति यादृशम् ।
<>तस्य तस्यैव वीर्य्येण मज्जानमभिनिर्द्दिशेत् ॥”
<>इति राजवल्लभः ॥
<>अस्थिमध्यस्थस्नेहविशेषः । तत्पर्य्यायः । कौशिकः
<>२ शुक्रकरः ३ अस्थिस्नेहः ४ अस्थिसम्भवः ५ ।
<>इति हेमचन्द्रः । ६ । १९ ॥ अस्थिसारः ६ तेजः ७
<>बीजम् ८ अस्थिजम् ९ जीवनम् १० देहसारः
<>११ । इति राजनिर्घण्टः ॥ अथ मज्जस्वरूप-
<>माह ।
<>“अस्थि यत् स्वाग्निना पक्वं तस्य सारो द्रवो
<>घनः ।
<>यः स्वेदवत् पृथग्भूतः स मज्जेत्यभिधीयते ॥”
<>अथ मज्जस्थानमाह ।
<>“स्थूलास्थिषु विशेषेण मज्जा त्वभ्यन्तरे स्थितः ।”
<>इति भावप्रकाशः ॥
<>अस्य गुणाः ।
<>“बलशुक्ररसश्लेष्ममेदोमज्जविवर्द्धनः ।
[Page3-567-b+ 52]
<>मज्जा विशेषतोऽस्थ्नाञ्च बलकृत् स्नेहने हितः ॥”
<>इति चरकः ॥
<>मज्जाशब्द आबन्तोऽपि । यथा । शणातसी-
<>मूलकशिग्रुसिद्धैः पियालमज्जासहितैस्त्विति
<>सुश्रुतः ॥ द्बयमेवाह त्रिकाण्डे भागुरिः ॥
<>“लज्जावद्राजवन्मज्जा मांससारास्थिसारयोः ।”
<>इत्यमरटीकायां भरतः ॥
<LEND>
