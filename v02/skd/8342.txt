<L>8342<pc>2-160<k1>कुशलवौ<k2>कुशलवौ
कुशलवौ¦, पुं, (पुष्पवतोरिव एकशक्त्या तयोरेव
बोधकत्वम् द्वन्द्वसमासे तु कुशश्च लवश्च तौ कुशी-
लवौ मित्रावरुणावित्यादिवज्ज्ञेयम् ।) एकयोक्त्या
रामपुत्त्रौ । इति हेमचन्द्रः ॥ तयोर्नामकारणं
यथा, --
“यस्तयोः प्रथमं जातः स कुशैर्म्मन्त्रसंस्कृतैः ।
निर्म्मार्ज्जनीयो नाम्ना हि भविता कुश इत्यसौ ॥
यश्चावरज एवासील्लवणेन समाहितः ।
निर्म्मार्ज्जनीयो वृद्धाभिर्नाम्ना स भविता लवः ॥
एवं कुशलवौ नाम्ना यमौ तौ सम्बभूवतुः ।
भगवत्कृतनामानौ सुखिनावक्षयौ च तौ” ॥
इति रामायणम् ॥
<LEND>
