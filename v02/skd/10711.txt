<L>10711<pc>2-316<k1>गर्भिणी<k2>गर्भिणी
गर्भिणी¦, स्त्री, (गर्भोऽस्त्यस्याम् । गर्भ + “अत
<>इनिठनौ ।” ५ । २ । ११५ । इति इनि ततो
<>ङीप् ।) गर्भवती । इत्यमरः । २ । ६ । २२ ॥
<>पोयाति इति भाषा ॥ (यथा, मनुः । ३ । ११४ ।
<>“सुवासिनीः कुमारांश्च रोगिणो गर्भिणीस्तथा ।
<>अतिथिभ्योऽग्र एवैतान् भोजयेदविचारयन् ॥”
<>अस्याः कर्त्तव्यतामाह कश्यपः । यथा, --
<>“गर्भिणी कुञ्जराश्वादिशैलहर्म्म्यादिरोहणम् ।
<>व्यायामं शीघ्रगमनं शकटारोहणं त्यजेत् ॥
[Page2-316-c+ 52]
<>शोकं रक्तविमोक्षञ्च साध्वसं कुक्कुटाशनम् ।
<>व्यवायञ्च दिवास्वप्नं रात्रौ जागरणं त्यजेत् ॥”
<>तथा, मदनरत्ने स्कान्दे ।
<>“हरिद्रां कुङ्कुमञ्चैव सिन्दूरं कज्जलं तथा ।
<>कूर्पासकञ्च ताम्बूलं माङ्गल्याभरणं शुभम् ॥
<>केशसंस्कारकवरीकरकर्णविभूषणम् ।
<>भर्त्तुरायुष्यमिच्छन्ती वर्जयेद्गर्भिणी न हि ॥”
<>बृहस्पतिरप्याह ।
<>“चतुर्थे मासि षष्ठे वाप्यष्टमे गर्भिणी यदा ।
<>यात्रा तया विर्वज्या स्यादाषाढे तु विशेषतः ॥”
<>गर्भिणीपतिकरणीयतामाह याज्ञवल्क्यः ।
<>“दोहदस्याप्रदानेन गर्भो दोषमवाप्नुयात् ।
<>वैरूप्यं मरणं वापि तस्माद्कार्य्यं प्रियं स्त्रियाः ॥”
<>आश्वलायनः ।
<>“वपनं मैथुनं तीर्थं वर्ज्जयेद्गर्भिणीपतिः ।
<>श्राद्धञ्च सप्तमान्मासादूर्द्धं चान्यत्र वेदवित् ॥”
<>कालविधाने मुहूर्त्तदीपिकायाम् ।
<>“क्षौरं शवानुगमनं नखकृन्तनञ्च
<>युद्धादिवास्तुकरणं त्वतिदूरयानम् ।
<>उद्वाहमौपनयनं जलधेश्च गाह-
<>मायुः क्षयार्थमिति गर्भिणिकापतीनाम् ॥”
<>रत्नसंग्रहे गालवोऽपि ।
<>“दहनं वपनञ्चैव चौलं वै गिरिरोहणम् ।
<>नाव आरोहणञ्चैव वर्ज्जयेद्गर्भिणीपतिः ॥”
<>गर्भिण्या यदयत् लक्षणं जायते तदाह, --
<>“क्षामता गरिमा कुक्षौ मूर्च्छा च्छर्द्दिररोचकः ।
<>जृम्भा प्रसेकः सदनं रोमराज्याः प्रकाशनम् ॥
<>अम्लेष्टता स्तनौ पीनौ सस्तन्यौ कृष्णचूचुकौ ।
<>पादशोफो विदाहोऽन्ये श्रद्धाश्च विविघात्मिकाः ॥
<>मातृजं ह्यस्य हृदयं मातुश्च हृदयेन तत् ।
<>सम्बद्धं तेन गर्भिण्या नेष्टं श्रद्धाविधारणम् ॥”
<>इति वाभटे शारीरस्थाने प्रथमेऽध्याये ॥
<>“समानयोगक्षेमा हि माता तदा गर्भेण केषु-
<>चिदर्थेषु तस्मात् प्रियहिताभ्यां गर्भिणीं विशे-
<>षेणोपचरन्ति कुशलाः ।
<>तस्यागर्भापत्तेर्द्वैहृदय्यस्य च विज्ञानार्थं लिङ्गानि
<>समासेनोपदेक्ष्यामः । उपचारासम्बाधनं ह्यस्या
<>ज्ञाने दोषज्ञानञ्च लिङ्गतस्तस्मादिष्टो लिङ्गोप-
<>देशस्तद्यथार्त्तवादर्शनमास्यसंस्रवणमनन्नाभि-
<>लाषः छर्द्दिररोचकोऽम्लकामता विशेषेण ।
<>श्रद्धाप्रणयनञ्चोच्चावचेषु भावेषु गुरुगात्रत्वं
<>चक्षुषोर्ग्लानिः स्तनयोः स्तन्यमोष्ठयोः स्तन-
<>मण्डलयोश्च कार्ष्ण्यमत्यर्थं श्वयथुः पादयोरीष-
<>ल्लोमराज्या योन्याश्च जालत्वमिति गर्भे पर्य्या-
<>गते रूपाणि भवन्ति । सा यद्यदिच्छेत्तत्तस्यै
<>दद्यादन्यत्र गर्भोपघातकरेभ्यो भावेभ्यः । गर्भोप-
<>घातकरास्त्विमे भावास्तद्यथा, -- सर्व्वमति
<>गुरूष्णतीक्ष्णदारुणाश्च चेष्टा इमांश्चान्यानुप-
<>दिशन्ति वृद्धाः । देवतारक्षोऽनुचरपरिरक्षणार्थं
<>न रक्तानि वासांसि विभृयान्न मदकराणि चाद्या-
<>न्यभ्यवहरेन्न यानमधिरोहेन्न मांसमश्नीयात् सर्व्वे-
<>न्द्रियप्रतिकूलांश्च भावान् दूरतः परिवर्ज्जयेत् ।”
[Page2-317-a+ 52]
<P>चतुर्थे मासि स्थिरत्वमापद्यते गर्भस्तस्मात्तदा
<>गर्भिणी गुरुगात्रत्वमधिकमापद्यते विशेषेण ।
<P>पञ्चमे मासि गर्भस्य मांसशोणितोपचयो
<>भवत्यधिकमन्येभ्यो मासेभ्यस्तस्मात्तदा गर्भिणी
<>कार्श्यमापद्यते विशेषेण ।
<P>षष्ठे मासि गर्भस्य बलवर्णोपचयो भवत्यधिक-
<>मन्येभ्यो मासेभ्यस्तस्मात्तदा गर्भिणी बलवर्ण-
<>हानिमापद्यते विशेषेण ।
<P>सप्तमे मासि गर्भः सर्व्वभावैराप्यायते सहसा
<>तस्मात्तदा गर्भिणी सर्व्वाकारैः क्लान्ततमा
<>भवति ।
<P>अष्टमे मासि गर्भश्च मातृतो गर्भतश्च माता
<>रसग्रहणीभिः संवाहिनीभिर्मुहुर्मुहुरोजः पर-
<>स्परत आददाते गर्भस्य सम्पूर्णत्वात् तस्मात्तदा
<>गर्भिणी मुहुर्मुदा युक्ता भवति मुहुर्मुहुश्च
<>ग्लाना तस्मात्तदा गर्भस्य जन्मव्यापद्भवत्योजसो-
<>ऽनवस्थितत्वात् तञ्चैवमभिसमीक्ष्याष्टमं मासम-
<>गर्भिण्यमित्याचक्षते कुशलाः ।” इति चरके
<>शारीरस्थाने चतुर्थेऽध्याये ॥
<>“स्तनयोः कृष्णमुखता रोमराज्युद्गमस्तथा ।
<>अक्षिपक्ष्माणि चाप्यस्याः संमील्यन्ते विशेषतः ॥
<>अकामतश्छर्द्दयति गन्धादुद्बिजतेऽशुभात् ।
<>प्रसेकः सदनञ्चापि गर्भिण्या लिङ्गमुच्यते ॥
<>तदा प्रभृत्येव व्यायामं व्यवायमपतर्पणमति-
<>कर्षणं दिवास्वप्नं रात्रिजागरणं शोकं यानाव-
<>रोहणं भयसुत्कटकासनं चैकान्ततः स्नेहादि-
<>क्रियां शोणितमोक्षणञ्चाकाले वेगविधारणञ्च
<>न सेवेत ।
<>दोषाभिघातैर्गर्भिण्यांयो यो भागः प्रपीड्यते ।
<>स स भागः शिशोस्तस्य गर्भस्थस्य प्रपीड्यते ॥”
<>“इन्द्रियार्थांस्तु यान् यान् सा भोक्तुमिच्छति
<>गर्भिणी ।
<>गर्भाबाधभयात्तांस्तान् भिषगाहृत्य दापयेत् ॥
<>सा प्राप्तदौहृदा पुत्त्रं जनयेत् गुणान्वितम् ।
<>अलब्धदौहृदा गर्भे लभेतात्मनि वा भयम् ॥
<>येषु येष्विन्द्रियार्थेषु दौहृदे वै विमानना ।
<>प्रजायेत सुतस्यार्त्तिस्तस्मिंस्तस्मिंस्तथेन्द्रिये ॥
<>राजसन्दर्शने यस्या दौहृदं जायते स्त्रियाः ।
<>अर्थवन्तं महाभागं कुमारं सा प्रसूयत ॥
<>दुकूलपट्टकौशेयभूषणादिषु दौहृदात् ।
<>अलङ्का षणं पुत्त्रं ललितं सा प्रसूयते ॥
<>आश्रमे संयतात्मानं धर्म्मशीलं प्रसूयते ॥
<>देवताप्रतिमायान्तु प्रसूते पार्षदोपमम् ।
<>दर्शने व्यालजातीनां हिंसाशीलं प्रसूयते ॥
<>गोधामांसाशने पुत्त्रं सुषुप्सुं धारणात्मकम् ।
<>गवां मांसे च बलिनं सर्व्वक्लेशसहन्तथा ॥
<>माहिषे दौहृदाच्छूरं रक्ताक्षं लोमसंयुतम् ।
<>वराहमांसात् स्वप्नालुं शूरं सञ्जनयेत् सुतम् ॥
<>मार्गाद्विक्रान्तजङ्घालं सदा वनचरं सुतम् ।
<>सृमराद्विग्नमनसं नित्यभीतञ्च तैत्तिरात् ॥
<>अतोऽनुक्तेषु या नारी समभिध्याति दौहृदम् ।
<>शरीराचारशीलैः सा समानं जनयिष्यति ॥
[Page2-317-b+ 52]
<>कर्म्मणा चोदितं जन्तोर्भवितव्यं पुनर्भवेत् ।
<>यथा यथा दैवयोगाद्दौहृदं जनयेद्धृदि ॥”
<>इति सुश्रुते शारीरस्थाने तृतीयेऽध्याये ॥)
<>क्षीरावीवृक्षः । इति शब्दचन्द्रिका ॥ क्षीराइ
<>इति भाषा ॥
<LEND>
