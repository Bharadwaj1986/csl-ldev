<L>2000<pc>1-090<k1>अम्ललोणिका<k2>अम्ललोणिका
अम्ललोणिका¦, स्त्री, (अम्लं रसं लाति गृह्णाति
अम्ललः तम् ऊनयति हीनयति, अम्लल +
ऊन + ण्वुल्, णत्वम् ।) क्षुद्रवृक्षविशेषः । आम-
रुल । इति भाषा । तत्पर्य्यायः । चाङ्गेरी २
चुक्रिका ३ दन्तशठा ४ अम्बष्ठा ५ । इत्यमरः ॥
अस्या गुणाः । कफवायुनाशित्वं । अग्निदीपनत्वं ।
ग्रहणीरोगे हितकारित्वञ्च । इति राजवल्लभः ॥
वस्त्रादिलग्नलौहचिह्नकषायरागनाशकगुणोऽप्य --
स्ति । राजनिर्घण्टोक्तगुणपर्य्यायौ क्षुद्राम्लिका-
शब्दे द्रष्टव्यौ । तत्पर्य्यायगुणाः ।
“चाङ्गेरी चुक्रिका दन्तशठाम्बष्ठाम्ललोणिका ।
अश्मन्तकस्तु शफरी कुशली चाम्लपत्रकः” ॥
क्वचित् पुस्तके कुशलीस्थाने शकली इति च
पाठः ।
“चाङ्गेरी दीपनी रुच्या लघूष्णा कफवातनुत् ।
पित्तलाम्ला ग्रहण्यर्शःकुष्ठातीसारनाशिनी” ॥
इति भावप्रकाशः ॥
(“दीपनी चोष्णवीर्य्या च ग्राहिणी कफमारुते ।
प्रशस्यतेऽम्लचाङ्गेरी ग्रहण्यर्शोहिता च सा” ॥
इति चरकः ॥
“चाङ्गेरी कफवातघ्नी वह्निकृद् ग्रहणी हिता” ।
इति वैद्यकद्रव्यगुणः ॥
“चाङ्गेर्य्यम्लाग्निदीपनी” ।
“ग्रहण्यर्शोऽनिलश्लेष्महितोष्णा ग्राहिणी लघुः” ॥
इति च वाभटः ॥
“ग्रहण्यर्शोविकारघ्नी साम्ला वातकफे हिता ।
उष्णा कषायमधुरा चाङ्गेरी चाग्निदीपनी” ॥
इति सुश्रुतश्च ।)
<LEND>
