<L>27304<pc>3-718<k1>माषपर्णी<k2>माषपर्णी
माषपर्णी¦, स्त्री, (माषस्य पर्णमिव पर्णं यस्याः ।
ततो ङीष् ।) वनमाषः । माषाणी इति
भाषा । तत्पर्य्यायः । हयपुच्छी २ काम्बोजी ३
महासहा ४ । इत्यमरः । २ । ४ । १३८ ॥ सिंह-
पुच्छी ५ ऋषिप्रोक्ता ६ कृष्णवृन्ता ७ पाण्डु-
लोमशपर्णिनी ८ । इति रत्नमाला ॥ आर्द्र-
माषा ९ मांसमाषा १० मङ्गल्या ११ हय-
पुच्छिका १२ हंसमाषा १३ अश्वपुच्छा १४
[Page3-718-b+ 56]
पाण्डुरा १५ माषपर्णिका १६ कल्याणी १७
वज्रमूली १८ शालिपर्णी १९ विसारिणी २०
आत्मोद्भवा २१ बहुफला २२ स्वयम्भूः २३
सुलभा २४ घना २५ सिंहविन्ना २६ विशा-
चिका २७ । अस्या गुणाः । तिक्तरसत्वम् ।
वृष्यत्वम् । दाहज्वरापहत्वम् । शुक्रवृद्धिकारि-
त्वम् । बल्यत्वम् । शीतलत्वम् । पुष्टिवर्द्धनत्वञ्च ।
इति राजनिर्घण्टः ॥ अपि च भावप्रकाशे ।
“माषपर्णी सूर्य्यपर्णी काम्बोजी हयपुच्छिका ।
पाण्डुलोमशपर्णी च कृष्णवृन्ता महासहा ॥
माषपर्णी हिमा तिक्ता रूक्षा शुक्रबलाशकृत् ।
मधुरा ग्राहिणी शोषा वातपित्तज्वरास्रजित् ॥”
<LEND>
