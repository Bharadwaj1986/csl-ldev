<L>30737<pc>4-241<k1>वंशरोचना<k2>वंशरोचना
वंशरोचना¦, स्त्री, (रोचते इति । रुच + नन्द्या-
दित्वात् ल्युः । टाप् । वंशस्य रोचना ।)
स्वनामख्यातवंशपर्व्वस्थितश्वेतवर्णौषधविशेषः ।
वंशलोचन इति भाषा । तत्पर्य्यायः । त्वक्-
क्षीरा २ । इत्यमरः । २ । ९ । १०९ ॥ वंश-
लोचना ३ । इति भरतः ॥ तुगाक्षीरी ४
शुभा ५ वांशी ६ वंशजा ७ । इति रत्नमाला ॥
क्षीरिका ८ । इति शब्दरत्नावली ॥ तुगा ९
त्वक्क्षीरी १० शुभ्रा ११ वंशक्षीरी १२ वैणवी
१३ त्वक्सारा १४ कर्म्मरी १५ श्वेता १६ वंश-
कर्पूररोचना १७ तुङ्गा १८ रोचनिका १९
पिङ्गा २० वंशशर्करा २१ । अस्या गुणाः ।
रूक्षत्वम् । कषायत्वम् । मधुरत्वम् । हिमत्वम् ।
रक्तशुद्धिकारित्वम् । तापपित्तोद्रेकहरत्वञ्च ।
इति राजनिर्घण्टः ॥ अपि च ।
“वंशजा वृंहणी वृष्या बल्या स्वाद्बी च शीतला ।
तृष्णाकासज्वरश्वासक्षयपित्तास्रकामलाः ।
हरेत् कुष्ठं व्रणं पाण्डुं कषाया वातकृच्छ्रजित् ॥”
इति भावप्रकाशः ॥
<LEND>
