<L>14391<pc>2-588<k1>तपस्विनी<k2>तपस्विनी
तपस्विनी¦, स्त्री, जटामांसी । इत्यमरः । २ । ४ ।
१३४ ॥ (तपस्वितुल्यजटायुक्तत्वादस्यास्तथात्वम् ।
यथा, वैद्यकरत्नमालायाम् ।
“नलदं नन्दिनी पेषी मांसी कृष्णजटा जटी ।
किरातिनी च जटिला लोमशा तु तपस्विनी ॥”)
कटुरोहिणी । इति हेमचन्द्रः ॥ महाश्राव-
णिका । इति भावप्रकाशः ॥ (तपोऽस्या
अस्तीति । तपस् + “तपःसहस्राभ्यां विनीनी ।”
५ । २ । १०२ । इति विनिः । ततः स्त्रियां
ङीप् ।) तपोयुक्ता स्त्री ॥ (यथा, रामायणे ।
३ । २ । ७ ।
“पत्नीं स च महावृद्धां सिद्धां शुद्धां
तपस्विनीम् ।
अनसूयां महाभागां सर्व्वभूतहिते रताम् ॥”
दीना । दुःखिता । यथा, भागवते । १ । ९ । ४४ ।
“ततो युधिष्ठिरो गत्वा सहकृष्णो गजाह्वयम् ।
पितरं सान्त्वयामास गान्धारीञ्च तपस्विनीम् ॥”
पतिव्रता । यथा, नैषधे । १ । १३५ ।
“मदेकपुत्त्रा जननी जरातुरा
नवप्रसूतिर्व्वरटा तपस्विनी ।
गतिस्तयोरेष जनस्तमर्द्दय-
न्नहो विधे ! त्वां करुणा रुणद्धि न ॥”
“वरटा हंसी मम स्त्री नवा नूतना प्रसूतिः
प्रसवो यस्यास्तादृशी सापि स्वतो जीवितुमस-
मर्था तर्हि पत्यन्तरेण तस्या जीविका भवे-
दित्यपि निषेधयति यतस्तपस्विनी पतिव्रता मम
मरणानन्तरं पत्यन्तराश्रयणाभावात् तस्या
जीवनं शिशूनां पोषणञ्च दुर्घटमेव भवेदिति
भावः ॥” इति तट्टीका ॥)
<LEND>
