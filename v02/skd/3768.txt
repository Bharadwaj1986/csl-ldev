<L>3768<pc>1-191<k1>आलानं<k2>आलानं
आलानं¦, क्ली, (आलीयतेऽत्र । आङ् + ली + ल्युट् ।
विभाषा लीयतेरित्यात्त्वम् ।) गजबन्धनस्तम्भः ।
इत्यमरः ॥ गजबन्धनरज्जुः । इति नीलकण्ठः ॥
(रघुवंशे १ । ७१ ।
“अरुन्तुदमिवालानमनिर्वाणस्य दन्तिनः” ।
कादम्बरी । “इभमदमलिनमालानस्तम्भयुगलमुप-
हसन्तमिवोरुदण्डद्वयेन” ।
रघुवंशे ४ । ६९, ४ । ८१ ।
“गजालानपरिक्लिष्टैरक्षोटैः सार्द्धमानताः” ।
“तद्गजालानतां प्राप्तैः सह कालागुरुद्रुमैः” ॥)
बन्धनं । इति रायमुकुटः ॥ रज्जुः । इति मेदिनी ॥
<LEND>
