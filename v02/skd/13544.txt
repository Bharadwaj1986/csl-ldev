<L>13544<pc>2-530<k1>जातिः<k2>जातिः
जातिः¦, स्त्री, (जायतेऽस्यामिति । जन् + अधि-
<>करणे क्तिन् ।) गोत्रम् । (जन + भावे क्तिन् ।)
<>जन्म ॥ अश्मन्तिका । आमलकी । सामान्यम् ।
<>तत्तु ब्राह्मणक्षत्त्रियवैश्यशूद्रात्मकम् । छन्दः ।
<>जातीफलम् । मालती । इति मेदिनी । ते,
<>१९ ॥ (अस्याः पर्य्याया यथा, --
<>“जातिर्ज्जाती च सुमना मालती राजपुत्त्रिका ।
<>चेतिका हृद्यगन्धा च सा पीता स्वर्णजातिका ॥”
<>इति भावप्रकाशस्य पूर्व्वखण्डे प्रथमे भागे ॥)
<>काम्पिल्लः । इति विश्वः ॥ गोत्वादिः । तस्य
<>लक्षणं यथा, मुग्धबोधे ।
<>“आकृतिग्रहणा जातिर्लिङ्गानाञ्च ब सर्व्वभाक् ।
<>सकृदाख्यातनिर्ग्राह्या गोत्रञ्च चरणैः सह ॥”
<>अस्यार्थः । “आक्रियते व्यज्यतेऽनयेति आकृतिः
<>संस्थानं आकृत्या ग्रहणं ज्ञानं यस्याः सा
<>आकृतिग्रहणा जातिराकृतिग्रहणा भवति
<>संस्थानव्यङ्ग्या इत्यर्थः । तेन मनुष्यगोमृगहंसा-
<>दीनां पृथक् पृथक् संस्थानैर्व्यज्यमाना मनुष्यत्व-
<>गोत्वमृगत्वहंसत्वादिर्जातिः । एवं ब्राह्मण-
<>क्षत्त्रियवैश्यशूद्राणां पृथक् संस्थानाभावाद्ब्राह्म-
<>णत्वादेर्जातित्वं नायातमिति लक्षणान्तरमाह
<>लिङ्गानाञ्च न सर्वभागिति या सर्व्वाणि
<>लिङ्गानि न भजते सा च जातिरित्यर्थः ।
<>स्त्रीपुंसयोरपत्यान्ता द्विचतुःषट्पदोरगाः ।
<>जातिभेदाः पुमाख्याश्च इत्यमरसिंहे जाति-
<>भेदानां स्त्रीपुंसयोरेवेति नियमे ब्राह्मणादीनां
<>सर्व्वलिङ्गभाजित्वाभावाज्जातित्वम् । किन्तु
<>अज्ञातहंसस्य जनस्य हंसं दृष्टवतोऽपि तस्य
<>संस्थानेन हंसत्वं व्यञ्जितुं न शक्यते इति हंस-
<>स्यापि जातित्वं नायातमिति पूर्व्वलक्षणस्य
<>दोषः । एवं देवदत्तादिसंज्ञाशब्दस्यापि सर्व्व-
<>लिङ्गभाजित्वाभावाज्जातित्वापत्तिरिति द्वितीय-
<>लक्षणस्य दोषः इति दोषद्बयमपाकर्त्तुं द्बयो-
<>र्लक्षणयोर्विशेषणमाह सकृदाख्यातनिर्ग्र्याह्येति
<>सकृदेकवारमाख्यातेन उपदेशेन निर्निश्चयेन
<>ग्राह्या ग्रहीतुं शक्या इत्यर्थः । तेन ईदृशो
<>हंस इत्युपदेशे हंसं दृष्टवतस्तस्य संस्थानेन
<>हंसत्वं व्यञ्जितुं शक्यत एवेति पूर्व्वलक्षणस्य न
<>दोषः । एवं देवदत्तादिसंज्ञाशब्दस्य एकस्मिन्नु-
<>पदेशेऽपि अन्यस्मिन् ज्ञानाभावात् जातित्वं न
<>स्यादिति परलक्षणस्यापि न दोषः । गार्ग्य-
<>पुरुषः गार्गी स्त्री गार्ग्यं कुलमिति सर्व्वलिङ्ग-
<>भाजित्वात् संस्थानव्यङ्ग्यत्वाभावाच्च गार्ग्यादीनां
<>जातित्वानुपपत्तौ तृतीयलक्षणमाह गोत्रञ्चेति ।
<>पुत्त्रपौत्त्रप्रभृतिकमपत्यं गोत्रमिति पूर्व्वाचार्य्य-
[Page2-530-c+ 52]
<>परिभाषितं गोत्रमिह ग्रह्यते गार्गीवात्सी-
<>त्यादि । चतुर्थलक्षणमाह चरणैः सहेति चर-
<>णञ्च जातिरित्यर्थः । चरणशब्दो वेदैकदेशवाची
<>कठादिरूपः स च अध्ययनक्रियासम्बन्धेन प्रवृ-
<>त्तत्वात् क्रियावाचक एव न तु जातिवाचकः
<>तेनास्य जातिसंज्ञार्थं चरणैः सहेत्युक्तं गार्ग्या-
<>दिनां षित्वादीपि सिद्धेऽपि जातिसंज्ञा फलन्तु
<>गार्गी भार्य्या यस्यासौ गार्गीभार्य्य इत्यादौ
<>नोप्ताककोङित्यादिना पुंवद्भावनिषेधः । गार्गी
<>चासौ भार्य्या चेति गार्ग्यभार्य्या इत्यादौ
<>कोङादिः पुंवदित्यादिना पुनः पुंवद्भावः ।” इति
<>दुर्गादासः ॥
<>“सामान्यं द्विविधं प्रोक्तं परञ्चापरमेव च ।
<>द्रव्यादित्रिकवृत्तिस्तु सत्ता परतयोच्यते ॥
<>परभिन्ना तु या जातिः सैवापरतयोच्यते ।
<>व्यापकत्वात् परापि स्यात् व्याप्यत्वादपरापि च ॥
<>द्रव्यत्वादिकजातिस्तु परापरतयोच्यते ॥”
<>इति भाषापरिच्छेदे । ८-९ ॥
<>तल्लक्षणन्तु “नित्यत्वे सत्यनेकसमवेतत्वम् ।”
<>इति सिद्धान्तमुक्तावली ॥
<LEND>
