<L>34033<pc>4-500<k1>वेदवती<k2>वेदवती
वेदवती¦, स्त्री, (वेदं ज्ञानमस्त्यस्या इति । वेद
<>+ मतुप् । मस्य वः । स्त्रियां ङीष् ।) कुश-
<>ध्वजराजकन्या । सा जन्मान्तरे सीता । यथा,
<>वह्निरुवाच ।
<>“त्वं गच्छ तपसे देवि ! पुष्करञ्च सुपुण्यदम् ।
<>कृत्वा तपस्यां तत्रैव स्वर्गलक्ष्मीर्भविष्यति ॥
<>सा च तद्वचनं श्रुत्वा प्रतप्य पुष्करे तपः ।
<>दिव्यं त्रिलक्षवर्षञ्च स्वर्गलक्ष्मीर्बभूव ह ॥
<>सा च कालेन तपसा यज्ञकुण्डसमुद्भवा ।
<>कामिनी पाण्डवानाञ्च द्रौपदी द्रुपदात्मजा ॥
<>कृते युगे वेदवती कुशध्वजसुता शुभा ।
<>त्रेतायां रामपत्नी सा सीतेति जनकात्मजा ॥
<>तच्छाया द्रौपदी देवी द्वापरे द्रुपदात्मजा ।
<>त्रिहायणीति सा प्रोक्ता विद्यमानयुगत्रये ॥”
<>इति ब्रह्मवैवर्त्ते प्रकृतिखण्डे १२ अध्यायः ॥
<>(पारिपात्रपर्व्वतस्थनदीविशेषः । यथा, मार्क-
<>ण्डेये । ५७ । १९ ।
<>“वेदस्मृतिर्वेदवती वृत्रघ्नी सिन्धुरेव च ॥”)
<LEND>
