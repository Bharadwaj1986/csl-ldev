<L>27852<pc>3-768<k1>मृगी<k2>मृगी
मृगी¦, स्त्री, (मृग + जातौ ङीष् ।) मृगजातिस्त्री ।
<>इति व्याकरणम् ॥ (यथाभिज्ञानशाकुन्तले । ६ ।
<>“शाखालम्बितवल्कलस्य च तरोर्निर्मातुमिच्छा
<>म्यधः
<>शृङ्गे कृष्णमृगस्य वामनयनं कण्डूयमानां
<>मृगीम् ॥”)
<>अस्या दुग्धगुणाः छागीदुग्धगुणतुल्याः । यथा,
<>‘मृगीणां जाङ्गलोत्थानां अजाक्षीरगुणं पयः ।’
<>इति भावप्रकाशः ॥
<>पुलहभार्य्या । सा कश्यपकन्या । तस्या अपत्यं
<>हरिणादि । यथा, --
<>“क्रोधाच्च जज्ञिरे कन्या द्वादशैवात्मसम्भवाः ।
<>ता भार्य्याः पुलहस्य स्युर्मृगी मन्दा इरावती ॥
<>भूता च कपिला दंष्ट्रा कषा तिष्या तथैव च ।
<>श्वेता च सरमा चैव सरसा चेति विश्रुताः ॥
<>मृग्यास्तु हरिणाः पुत्त्रा मृगाश्चान्ये शशा-
<>स्तथा ।
<>न्यङ्कवः शरभा ये च पुरवः पृषताश्च ये ॥”
<>इति वह्निपुराणम् ॥
<>त्र्यक्षरच्छन्दोविशेषः । यथा । रो मृगी । ‘सा
<>मृगीलोचना । राधिका श्रीपतेः ॥’ वृमध्या ।
<>इति छन्दोमञ्जरी ॥ अपस्माररोगः । इति लोके
<>ख्यातः ॥ (होमोक्तमुद्राविशेषः ॥)
<LEND>
