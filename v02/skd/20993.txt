<L>20993<pc>3-099<k1>पाटला<k2>पाटला
पाटला¦, स्त्री, (पाटलो वर्णोऽस्त्यस्याः । पाटल-
<>वर्णत्वादेवास्यास्तथात्वम् ।) दुर्गा । यथा, --
<>“अपर्णानेकपर्णा च पाटला पाटलावती ॥”
<>इति तन्त्रसारे तस्याः शतनामस्तोत्रम् ॥
<>पुष्पवृक्षविशेषः । पारुल इति भाषा ॥ तत्-
<>पर्य्यायः । पाटलिः २ अमोघा ३ काचस्थाली ४
<>फलेरुहा ५ कृष्णवृन्ता ६ कुवेराक्षी ७ । इत्य-
<>मरः ॥ ताम्रपुष्पी ८ कुम्भिका ९ सुपुष्पिका १०
<>वसन्तदूती ११ स्थाली १२ स्थिरगन्धा १३
<>अम्बवासी १४ कालवृन्ती १५ । इति राज-
<>निर्घण्टः ॥ मधुदूती १६ कालास्थली १७ अलि-
<>वल्लभा १८ । इति भावप्रकाशः ॥ कामदूती १९
<>कुम्भी २० तोयाधिवासिनी २१ । इति रत्न-
<>माला ॥ अस्या गुणाः । तिक्तत्वम् । कटुत्वम् ।
<>उष्णत्वम् । कफवातशोफाध्मानवमिश्वाससन्नि-
<>पातनाशित्वञ्च । इति राजनिर्घण्टः ॥ तुव-
<>रत्वम् । अनुष्णत्वम् । दोषत्रयारुचिहिक्का-
<>तृष्णानाशित्वञ्च ॥ तत्पुष्पगुणाः । कषायत्वम् ।
<>मधुरत्वम् । हिमत्वम् । क्लेद्यत्वम् । कफाम्र-
<>नाशित्वञ्च । तत्फलगुणाः । पित्तातिसारदाह-
<>नाशित्वम् । हिक्कास्रपित्तकारित्वञ्च । इति
<>भावप्रकाशः ॥ * ॥ तदुत्पत्तिर्यथा, --
<>“गते ब्रह्मणि सर्वोऽपि तपः संहृत्य तं तदा ।
<>लिङ्गं चित्रबने सूक्ष्मं प्रतिष्ठाप्य चचार ह ॥
<>विचरन्तं तदा भूयो महेशं कुसुमायुधः ।
<>आरात् स्थित्वाग्रतो धन्वी सन्तापयितुमुद्यतः ॥
<>ततस्तमग्रतो दृष्ट्वा क्रोधाध्मातदृशा हरः ।
<>स्मरमालोकयामास शिखाग्राच्चरणान्तिकम् ॥
<>आलोकितस्त्रिनेत्रेण मदनो द्युतिमानपि ।
<>प्रादह्यत तदा ब्रह्मन् पादादारभ्य कक्षवत् ॥
<>प्रदह्यमानौ चरणौ दृष्ट्वासौ कुसुमायुधः ।
<>उत्ससर्ज धनुः श्रेष्ठं तज्जगामाथ पञ्चधा ॥
<>यदासीन्मुष्टिबन्धस्तु रुक्मपृष्ठो महाप्रभः ।
<>स चम्पकतरुर्जातः स्रग्गन्धाढ्यो गुणाकृतिः ॥
<>नाहस्थानं शुभाकारं यदासीद्बज्रभूषितम् ।
<>तज्जातं केशरारण्यं वकुलं नामतो नगैः ॥
<>या च कोटी शुभा ह्यासीदिन्द्रनीलविभूषिता ।
<>जाता सा पाटला रम्या भृङ्गराजिविभूषिता ॥”
<>इति वामने ६ अध्यायः ॥
<>रक्तलोध्रः । इति शब्दचन्द्रिका ॥
<LEND>
