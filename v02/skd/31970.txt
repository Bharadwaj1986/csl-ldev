<L>31970<pc>4-335<k1>वापः<k2>वापः
वापः¦, पुं, वपनम् । वपधातोर्घञ्प्रत्ययेन निष्पन्नः ॥
(यथा, महाभारते । ३ । ३४ । १९ ।
“कालं प्रतीक्षष्व सुखोदयस्य
पङ्क्तिं फलानामिव बीजवापः ॥”
मुण्डनम् । यथा, मनौ । ११ । १०९ ।
“उपपातकसंयुक्तो गोघ्नो मांसं यवान् पिबेत् ।
कृतवापो वसेद्गोष्ठे चर्म्मणा तेन संवृतः ॥”
उप्यते अस्मिन्निति । वप् + अधिकरणे घञ् ।
क्षेत्रं इति । ५ । १ । ४५ । पाणिनीयसूत्रे भट्टोजि-
दीक्षितः ॥ तन्त्वादेर्वयनं वापदण्डादिदर्शनात् ॥)
<LEND>
