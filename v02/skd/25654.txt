<L>25654<pc>3-563<k1>मघा<k2>मघा
मघा¦, स्त्री, (मह् + घः । हस्य घत्वम् ।) औषध-
<>विशेषः । इति धरणिः ॥ अश्विन्यादिसप्तविंश-
<>नक्षत्रान्तर्गतदशमनक्षत्रम् । तत्तु लाङ्गलाकृति
<>पञ्चतारात्मकम् । गृहाकृति । इति केचित् ।
<>अस्याधिष्ठातृदेवता पितृगणः । यथा, --
<>“लाङ्गलाकृतिनि पञ्चतारके
<>चारुकेशि पितृभे शिरोगते ।
<>नीलनीरदविनिन्दिलोचने !
<>वृश्चिकाद्विगलितं कलाशतम् । १ । ४० ॥”
<>इति कालिदासकृतरात्रिलग्ननिरूपणम् ॥
<>तत्र जातफलम् ।
<>कठोरचित्तः पितृमातृभक्त-
<>स्तीव्रस्वभावस्त्वनवद्यविद्यः ।
<>चेज्जन्मभं यस्य मघानघः स्या-
<>न्मतिः सदारातिविनाशदक्षा ॥”
<>इति कोष्ठीप्रदीपः ॥
<>मघाशब्दो बहुवचनान्तोऽपि दृश्यते । यथा, --
<>“कृष्णपक्षे त्रयोदश्यां मघास्विन्दुः करे रविः ।
<>यदा तदा गजच्छाया श्राद्धे पुण्यैरवाप्यते ॥
[Page3-563-c+ 52]
<>अपि च ।
<>नवोदके नवान्ने च गृहप्रच्छादने यथा ।
<>पितरः स्पृहयन्त्यन्नमष्टकासु मघासु च ॥”
<>इति तिथ्यादितत्त्वम् ॥
<>एकवचनान्तप्रयोगो यथा, --
<>“मघायां पिण्डदानेन ज्येष्ठपुत्त्रो विनश्यति ।”
<>इति मलमासतत्त्वम् ॥
<>(अस्यां व्याधिजननेऽरिष्टत्वं यथा, --
<>“मघा भरणीहस्तेषु मूले वा ज्वरितोऽपि वै ।
<>मृत्पुमापद्यते सोऽपि नात्र कार्य्या विचारणा ॥
<>“नवरात्र तथाश्लेषा मघास्वेति यमालयम् ॥”
<>इति हारीते द्वितीये स्थाने चतुर्थेऽध्याये ॥)
<LEND>
