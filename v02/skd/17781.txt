<L>17781<pc>2-792<k1>धानाः<k2>धानाः
धानाः¦, स्त्री, (धीयन्ते इति । या + “धापवस्य-
ज्यतिभ्यो नः ।” उणां । ३ । ६ । इति नः
टाप् च ।) भृष्टयवः । बहुवचनान्तोऽयं
शब्दः । इत्यमरः । २ । ९ । ४७ ॥ (यथा,
ऋग्वेदे । ३ । ३५ । ३ ।
[Page2-792-b+ 52]
“ग्रसेतामश्वा वि मुचेह शोणा दिवे दिवेस दृशी-
रद्धि धानाः ॥”
“त्वन्तु सदृशीरेकरूपान् धाना भृष्टयवान् दिवे
दिवे प्रतिदिवसमद्वि भक्षय ।” इति तद्भाष्ये
मुयिनः ।)
“यवास्तु निस्तुषा भृष्टाः स्मृता धाना इति
स्त्रियाम् ।
धानाः स्युर्दुर्ज्जरा रूक्षास्तृट्प्रदा गुरवश्च ताः ॥
तथा मेदःकफच्छर्द्दिनाशन्यः संप्रकीर्त्तिताः ॥”
इति राजनिर्घण्टः ॥
(“धानासंज्ञास्तु मे भक्ष्याः प्रायस्ते लेखनात्मकाः ।
शुष्कत्वात्तर्षणा चैव विष्टम्बित्वाच्च दुर्ज्जराः ॥
विरूढधानाः शष्कुल्यो मधुक्रोडाः सपिण्डकाः ।
सूपाः पूपुलिकाद्याश्च गुरवः पैष्टिकाः परम् ॥”
“धाना पर्पटपूपाद्यास्तान् बुद्ध्वा निर्द्दिशेत्तथा ॥”
इति चरके सूत्रस्थाने २७ अध्यायः ॥)
<LEND>
