<L>31521<pc>4-300<k1>वल्मीकः<k2>वल्मीकः
वल्मीकः¦, पुं, (वल्मीक उयीकाकृतमृत्तिकास्तूपः
<>उत्पत्तिकारणत्वेनास्त्यस्येति । अच् ।) वाल्मीकि-
<>मुनिः । रोगविशेषः । इति विश्वः ॥ अथ
<>वल्मीकरोगस्य लक्षणम् ।
<>“ग्रीवां सकक्षाकरपाददेशे
<>सन्धौ गले वा त्रिभिरेव दोषैः ।
<>ग्रन्थिः स वल्मीकवदक्रियाणां
<>जातः क्रमेणैव गतप्रवृद्धिः ॥
<>मुखैरनेकैस्त्वतितोदवद्भि-
<>र्विसर्पवत् सर्पति चोन्नताग्रैः ।
<>वल्मीकमाहुर्भिषजो विकारं
<>निष्प्रत्यनीकं चिरजं विशेषात् ॥”
<>ग्रीवा कृकाटिका । अंसः स्कन्धः । कक्षा
<>बाहुमूलम् । गलः कण्ठः । वल्मीकवदित्यनेन
<>प्रचुरशिखरत्वमुच्चत्वमवगाढमूलत्वञ्च सूच्यते ।
<>निष्प्रत्यनीकं उपचारायोग्यम् ॥ * ॥ अथ तस्य
<>चिकित्सा ।
<>“शस्त्रेणोत्कृत्य वल्मीकं क्षाराग्निभ्यां प्रसा-
<>धयेत् ।
<>विधानेनार्व्वुदोक्तेन शोधयित्वा च रोधयेत् ॥
<>बल्मीकन्तु भवेद्यस्य नातिवृद्धममर्म्मजम् ।
<>तत्र संशोधनं कृत्वा शोणितं मोक्षयेद् भिषक् ॥
<>कुलत्थिकानां मूलैश्च गुडूच्या लवणेन च ।
<>आरेवतस्य मूलैश्च दन्तीमूलैस्तथैव च ॥
[Page4-300-b+ 55]
<>श्यामामूलैः सपललैः शक्तुमिश्रैः प्रलेपयेत् ।
<>सुस्निग्धैश्च सुखोष्णैश्च भिषक् तमुपवाहयेत् ॥
<>पक्वं तद्वा विजानीयाद्गतीः सर्व्वा यथाक्रमम् ।
<>अभिज्ञाय गतीश्छित्त्वा प्रदिह्यान्मतिमान्
<>भिषक् ॥
<>संशोध्य दुष्टमांसानि क्षारेण प्रतिसारयेत् ।
<>व्रणं विशुद्धं विज्ञाय रोपयेन्मतिमान् भिषक् ॥
<>मनःशिलालभल्लातसूक्ष्मैलागुरुचन्दनैः ।
<>जातीपल्लवतक्रैश्च निम्बतैलं विपाचयेत् ॥
<>वल्मीकं नाशयेत्तद्धि बहुच्छिद्रं बहुव्रणम् ।
<>पाणिपादोपरिष्टात्तु छिद्रैर्बहुभिरावृतम् ॥
<>वल्मीकं यत् सशोफं स्याद्बर्ज्यं तद्धि विजा-
<>नता ॥”
<>मनःशिलाद्यं तैलम् । इति भावप्रकाशः ॥
<>(अस्य मृदो व्यवहारेण रोगनाशित्वं यथा, --
<>“क्षौद्रसर्षपवल्मीकमृत्तिकासंयुतं भिषक् ।
<>गाढमुत्सादनं कुर्य्यादूरुस्तम्भे प्रलेपनम् ॥”
<>इति वैद्यकचक्राणिसंग्रहे ऊरुस्तम्भाधिकारे ॥)
<LEND>
