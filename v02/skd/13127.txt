<L>13127<pc>2-505<k1>जतुका<k2>जतुका
जतुका¦, स्त्री, (जतु इव आकृत्या कायतीति ।
कै + “आतोऽनुपसर्गे कः ।” ३ । २ । ३ । इति
कः ।) जनीनामगन्धद्रव्यम् । इत्यमरटीकायां
भरतः ॥ चर्म्मचटिका । इति शब्दरत्नावली ॥
(यथा, वैद्यकचक्रपाणिसंग्रहेऽपस्माराधिकारे ।
“जतुकाशकृता तद्बद्दग्धैर्व्वा वस्तरोमभिः ।
अपस्मारहरो लेपो मूत्रसिद्धार्थशिग्रुभिः ॥”)
पर्पटी । इति भावप्रकाशः ॥ लताविशेषः । सा
तु मालवे प्रसिद्धा । तस्याः पर्य्यायाः । जतु-
कारी २ जननी ३ चक्रवर्त्तिनी ४ तिर्य्यक्फला ५
निशान्धा ६ बहुपुत्त्री ७ सुपुत्त्रिका ८ राज-
वृक्षा ९ जनेष्टा १० कपिकच्छुफलोपमा ११
रञ्जनी १२ सूक्ष्मवल्ली १३ भ्रमरी १४ कृष्ण-
वल्लिका १५ विज्जुलिका १६ कृष्णरुहा १७
ग्रन्थिपर्णा १८ सुवर्च्चिका १९ तरुवल्ली २०
दीर्घफला २१ । अस्या गुणाः । शिशिरत्वम् ।
तिक्तत्वम् । रक्तपित्तकफदाहतृष्णाविषनाशि-
त्वम् । रुचिकारित्वम् । दीपनत्वञ्च । इति राज-
निर्घण्टः ॥ जन्तुकापि पाठः । निशान्धाकृष्ण-
रुहयोरित्यत्र क्रमेण निशाह्वा वृक्षरुहा च
पाठः ॥ (लाक्षा । तत्पर्य्याया यथा, --
“कीटजा क्रिमिजा लाक्षा जतुका च गवायिका ॥”
इति वैद्यकरत्नमालायाम् ॥)
<LEND>
