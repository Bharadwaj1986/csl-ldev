<L>12052<pc>2-418<k1>चण्डी<k2>चण्डी
चण्डी¦, स्त्री, (चण्डि + “बह्वादिभ्यश्चं ।” ४ । १ । ४५ ।
<>इति वा ङीष् ।) दुर्गा । (यथा, तिथितत्त्वे
<>दुर्गोत्सवबोधनप्रकरणे ।
<>“चण्डीमामन्त्रयेद् विद्वान् नात्र षष्ठी पुरस्क्रिया ॥”)
<>हिंस्रा । कोपना । इति मेदिनी । ते । १२ ।
<>(यथा, रघुवंशे । १२ । ५ ।
<>“सा किलाश्वासिता चण्डी भर्त्त्रा तत् संश्रुतौ वरौ ॥”)
<>अस्या रूपान्तराणि । चण्डिः चण्डा चण्डिका
<>इत्यमरटीकायां भरतः ॥ * ॥ मार्कण्डेयपुरा-
<>णोक्तदेवीमाहात्म्यम् । तस्य पाठक्रमो यथा, --
<>“अर्गलं कीलकञ्चादौ पठित्वा कवचं पठेत् ।
<>जपेत् सप्तशतीं पश्चात् क्रम एष शिवोदितः ॥
<>अर्गलं दुरितं हन्ति कीलकं फलदं तथा ।
<>कवचं रक्षयेन्नित्यं चण्डिका त्रितयं तथा ॥”
<>इति तन्त्रम् ॥
<>अपि च ।
<>“नारायणं नमस्कृत्य नरञ्चैव नरोत्तमम् ।
<>देवीं सरस्वतीं व्यासं ततो जयमुदीरयेत् ॥
<>आदौ च प्रणवं जप्त्वा स्तोत्रं वा संहितां पठेत् ।
<>अन्ते च प्रणवं दद्यादित्युवाचादिपूरुषः ॥
<>सर्व्वत्र पाठे विज्ञेयो ह्यन्यथा विफलं भवेत् ।
<>शुद्धेनानन्यचित्तेन पठितव्यं प्रयत्नतः ॥
<>न कार्य्यासक्तमनसा कार्य्यं स्तोत्रस्य वाचनम् ।
<>आधारे स्थापयित्वा तु पुस्तकं वाचयेत् सुधीः ॥
<>हस्तसंस्थापनादेव यस्मादल्पफलं लभेत् ।
<>स्वयञ्च लिखितं यत्तु कृतिना लिखितं न यत् ॥
<>अब्राह्मणेन लिखितं तच्चापि विफलं भवेत् ।
<>ऋषिच्छन्दादिकं न्यस्य पठेत् स्तोत्रं विचक्षणः ॥
<>स्तोत्रे न दृश्यते यत्र प्रणवन्यासमाचरेत् ।
<>सङ्कल्पिते स्तोत्रपाठे संख्यां कृत्वा पठेत् सुधीः ॥
<>अध्यायं प्राप्य विरमेन्न तु मध्ये कदाचन ।
<>कृते विरामे मध्ये तु अध्यायादिं पठन्नरः ॥
<>ब्राह्मणं वाचकं विद्यान्नान्यवर्णजमादरात् ।
<>श्रुत्वान्यवर्णजाद्राजन् ! वाचकान्नरकं व्रजेत् ॥
<>देवार्च्चामग्रतः कृत्वा ब्राह्मणानां विशेषतः ।
<>ग्रन्थिञ्च शिथिलं कुर्य्याद्वाचकः कुरुनन्दन ! ॥
<>पुनर्ब्बध्नीत तत् सूत्रं न मुक्त्वा धारयेत् क्वचित् ।
[Page2-419-a+ 52]
<>विस्पष्टमद्रुतं शान्तं स्पष्टाक्षरपदन्तथा ॥
<>कलस्वरसमायुक्तं रसभावसमन्वितम् ।
<>बुध्यमानः सदर्थं वै ग्रन्थार्थं कृत्स्नशो नृप ! ॥
<>ब्राह्मणादिषु सर्व्वेषु ग्रन्थार्थञ्चार्पयेन्नृप ! ।
<>य एवं वाचयेद्ब्रह्मन् ! स विप्रो व्यास उच्यते ॥
<>सप्तस्वरसमायुक्तं काले काले विशाम्पते ।
<>प्रदर्शयन् रसान् सर्व्वान् वाचयेद्वाचको नृप ! ॥”
<>तस्य फलं यथा, --
<>“चण्डीपाठफलं देवि ! शृणुष्व गदतो मम ।
<>एकावृत्त्यादिपाठानां यथावत् कथयामि ते ॥
<>सङ्कल्प्य पूर्व्वं सम्पूज्य न्यस्याङ्गेषु मनून् सकृत् ।
<>पाठाद्बलिप्रदानाद्धि सिद्धिमाप्नोति मानवः ॥
<>उपसर्गस्य शान्त्यर्थं त्रिरावृत्तं पठेन्नरः ।
<>ग्रहोपशान्त्यै कर्त्तव्यं पञ्चावृत्तं वरानने ! ॥
<>महाभये समुत्पन्ने सप्तावृत्तं समुन्नयेत् ।
<>नवावृत्त्या भवेच्छान्तिर्वाजपेयफलं लभेत् ॥
<>राजवश्याय भूत्यै च रुद्रावृत्तमुदीरयेत् ।
<>अर्कावृत्त्या काम्यसिद्धिर्वैरहानिश्च जायते ॥
<>मन्वावृत्त्या रिपुर्व्वश्यस्तथा स्त्रीवश्यतामियात् ।
<>सौख्यं पञ्चदशावृत्त्या श्रियमाप्नोति मानवः ॥
<>कलावृत्त्या पुत्त्रपौत्त्रधनधान्यागमं विदुः ।
<>राज्ञां भीतिविमोक्षाय वैरस्योच्चाटनाय च ॥
<>कुर्य्यात् सप्तदशावृत्तं तथाष्टादशकं प्रिये ! ।
<>महाव्रणविमोक्षाय त्रिंशावृत्तिं पठेत् सुधीः ॥
<>पञ्चविंशावर्त्तनात्तु भवेद्बन्धविमोक्षणम् ।
<>सङ्कटे समनुप्राप्ते दुश्चिकित्सामये तथा ॥
<>जातिध्वंसे कुलोच्छेदे आयुषो नाश आगते ।
<>वैरिवृद्धौ व्याधिवृद्धौ धननाशे तथा क्षये ।
<>तथैव त्रिविधोत्पाते तथा चैवातिपातके ।
<>कुर्य्याद्यत्नात् शतावृत्तिं ततः सम्पद्यते शुभम् ॥
<>श्रियोवृद्धिः शतावृत्ताद्राज्यवृद्धिस्तथापरे ।
<>मनसा चिन्तितं देवि ! सिद्धेदष्टोत्तराच्छतात् ॥
<>शताश्वमेधयज्ञानां फलमाप्नोति सुव्रते ! ।
<>सहस्रावर्त्तनाल्लक्ष्मीरावृणोति स्वयं स्थिरा ॥
<>भुक्त्वा मनोरथान् कामान् नरो मोक्षमवाप्नुयात् ।
<>यथाश्वमेधः क्रतुराट् देवानाञ्च यथा हरिः ॥
<>स्तवानामपि सर्ष्वेषां तथा सप्तशतीस्तवः ॥
<>अथवा बहुनोक्तेन किमेतेन वरानने ! ।
<>चण्ड्याः शतावृत्तपाठात् सर्व्वाः सिध्यन्ति
<>सिद्धयः ॥”
<>इति तिथ्यादितत्त्वम् ॥ * ॥
<>अथ प्रथमचरितस्य ब्रह्मर्षिर्महाकाली देवता
<>गायत्त्री छन्दो नन्दा शक्ती रक्तदन्तिका बीज-
<>भग्निस्तत्वम् । तत्र महाकाल्या ध्यानं यथा, --
<>“दशवक्त्रा दशभुजा दशपादाञ्जनप्रभा ।
<>विशालया राजमाना त्रिंशल्लोचनमालया ॥
<>स्फुरद्दशनदंष्ट्राभा भीमरूपा भयङ्करी ।
<>स्वड्गशूलगदाबाणतोमरञ्च भुषुण्डिभृत् ॥
<>परिघं कार्म्मुकं शीर्षं निश्च्योतद्रुधिरं दधौ ।
<>मधुकैटभयोर्युद्धे ध्येया सा तामसी शिवा ॥”
<>मध्यमचरितस्य विष्णुरृ षिर्महालक्ष्मीर्देवता
<>अनुष्ठुप् छन्दः शाकम्भरी शक्तिर्दुर्गाबीजं
[Page2-419-b+ 52]
<>सूर्य्यस्तत्वम् । तत्र महालक्ष्म्या ध्यानं यथा, --
<>“श्वेतानना नीलभुजा सुश्वेतस्तनमण्डला ।
<>रक्तमध्या रक्तदेहा स्थूलजङ्घोरुतालुका ॥
<>चित्रानुलेपना कान्ता सर्व्वसौभाग्यशालिनी ।
<>अष्टादशभुजा पूज्या सा सहस्रभुजा रणे ॥
<>आयुधान्यत्र रक्षन्ति दक्षिणाधःकरक्रमात् ।
<>अक्षमालाञ्च मुषलं बाणासिकुलिशं गदाम् ॥
<>चक्रं त्रिशूलं परशुं शङ्खघण्टे च पाशकम् ।
<>शक्तिदण्डं चर्म्म चापं पानपात्रं कमण्डलुम् ॥
<>अलङ्कृतभुजा एतैरायुधैः परमेश्वरी ।
<>स्मर्त्तव्या स्तुतिकालादौ महिषासुरमर्द्दिनी ॥
<>इत्येषा राजसी मूर्त्तिः सर्व्वदेवमयी मता ।
<>यां ध्यात्वा मानवो नित्यं लभेतेप्सितमात्सनः ॥”
<P>उत्तरचरितस्य रुद्र ऋषिः सरस्वती देवता
<>उष्णिक् छन्दो भीमा शक्तिर्भ्रामरी बीजं वायु-
<>स्तत्वम् । तत्र सरस्वत्या ध्यानं यथा, --
<>“गौरीदेहसमुत्पन्ना या सत्वैकगुणाश्रया ।
<>साक्षात् सरस्वती प्रोक्ता शुम्भासुरनिसूदनी ॥
<>दधौ चाष्टभुजा बाणं मुषलं शूलचक्रकम् ।
<>शङ्खघण्टाहलञ्चैव कार्म्मुकञ्च तथा परम् ॥
<>ध्येया सास्तुतिकालादौ वघे शुम्भनिशुम्भयोः ॥”
<>इति कात्यायनीतन्त्रम् ॥
<>(छन्दोविशेषः । तल्लक्षणं यथा, छन्दोमञ्जर्य्याम् ।
<>“नयुगलसयुगलगैरिति चण्डी ॥”)
<LEND>
