<L>31297<pc>4-276<k1>वर्गः<k2>वर्गः
वर्गः¦, पुं, (वृज्यते इति । वृजी वर्ज्जने + घञ् ।)
<>स्वजातीयसमूहः । (यथा, रघुः । २ । ४ ।
<>“व्रताय तेनानुचरेण धेनो-
<>र्न्यषेधि शेषोऽप्यनुयायिवर्गः ॥”)
<>समानधर्म्मिभिः प्राणिभिरप्राणिभिरुपलक्षितं
<>वृन्दम् । यथा कवर्गः । अत्र कत्वखत्वादिना
<>विजातीयत्वेऽपि स्थानसाम्यमस्ति । इत्यमर-
<>भरतौ ॥ ग्रन्थपरिच्छेदः । यथा, --
<>“सर्गो वर्गपरिच्छेदोद्घाताध्यायाङ्कसंग्रहाः ।
<>उच्छ्वासः परिवर्त्तश्च पटलः काण्डमस्त्रियाम् ।
<>स्थानं प्रकरणं पर्व्वाह्रिकञ्च ग्रन्थसन्धयः ॥”
<>इति त्रिकाण्डशेषः ॥
<>समानाङ्कद्वयस्य पूरणम् । तत्पर्य्यायः । कृतिः २ ।
<>वर्गे करणसूत्रं वृत्तद्वयम् ।
<>“समद्विघातः कृतिरुच्यतेऽथ
<>स्थाप्योऽन्त्यवर्गो द्विगुणान्त्यनिघ्नः ।
<>स्वस्वोपरिष्टाच्च तथापरेऽङ्का-
<>स्त्यक्त्वान्त्यमुत्सार्य्य पुनश्च राशिम् ॥
<>खण्डद्वयस्याभिहतिर्द्विनिघ्नी
<>तत्खण्डवर्गैक्ययुता कृतिर्व्वा ।
<>इष्टोनयुग्राशिवधःकृति स्या-
<>दिष्टस्य वर्गेण समन्वितो वा ॥” * ॥
<>अत्रोद्देशकः ।
<>“सखे नवानाञ्च चतुर्द्दशानां
<>ब्रूहि त्रिहीनस्य शतत्रयस्य ।
<>पञ्चोत्तरस्याप्ययुतस्य वर्गं
<>जानासि चेद्वर्गविधानमार्गम् ॥”
<>न्यामः ९ । १४ । २९७ । १०००५ । एषां
<>यथोक्तकरणेन जाता वर्गाः ८१ । १९६ ।
<>८८२०९ । १००१०००२५ ॥ अथवा नवानां
<>खण्डे ४ । ५ । अनयोराहतिः २० । द्बिनिघ्नी ४० ।
<>तत्खण्डवर्गैक्येन ४१ । युता जाता सैव
<>कृति ८१ ॥ अथवा चतुर्द्दशानां खण्डे ६ । ८ ।
<>अनयोराहतिः ४८ । द्बिनिघ्नी ९६ । तत्खण्ड-
<>वर्गौ ३६ । ६४ । अनयोरैक्येन १०० । युता
<>जाता सैव कृतिः १९६ ॥ अथवा खण्डे ४ । १० ।
<>तथापि सैव कृतिः १९६ ॥ अथवा राशिः २९७ ॥
<>अयं त्रिभिरूनः पृथग्युतश्च २९४ । ३०० ।
<>अनयोर्घातः ८८२०० । त्रिवर्ग ९ युतो जातो
<>वर्गः स एव ८८२०९ ॥ एवं सर्व्वत्रापि इति
[Page4-276-c+ 52]
<>लीलावत्यां वर्गः ॥ (स्त्री, अप्सरोविशेषः ।
<>यथा, महाभारते । १ । २१७ । १५ ।
<>“अप्सरास्मि महाबाहो देवारण्यविहारिणी ।
<>इष्टा धनपतेर्नित्यं वर्गा नाम महावल ॥”
<>मुनिशापात्ग्राहरूपिणीयं अर्ज्जुनात् शाप-
<>मुक्तासीत् । एतद्वृत्तान्तन्तु तत्रैव द्रष्टव्यम् ॥)
<LEND>
