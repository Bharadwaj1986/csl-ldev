<L>41060<pc>5-469<k1>स्वधा<k2>स्वधा
स्वधा¦, स्त्री, (स्वान् दधातीति । धा + क्विप् ।)
<>दक्षकन्या । सा तु पितॄणां पत्नी । तस्या द्वे
<>कन्ये । यमुना धारिणी च । एतयोस्तपस्विन्योः
<>सन्ततिर्नास्ति । इति श्रीभागवतमतम् ॥ सा च
<>ब्रह्मणो मानसी कन्या । यथा, --
<>श्रीनारायण उवाच ।
<>“शृणु नारद वक्ष्यामि स्वधोपाख्यानमुत्तमम् ।
<>पितॄणाञ्च तृप्तिकरं श्राद्धानां फलवर्द्धनम् ॥
<>सृष्टेरादौ पितृगणान् ससर्ज्ज जगतां विधिः ।
<>चतुरश्चतुर्म्मूर्त्तिमतस्त्रींश्च तेजःस्वरूपिणः ॥
<>दृष्ट्वा सप्त पितृगणान् सिद्धरूपान्मनोहरान् ।
<>आहारं संसृजे तेषां श्राद्धं तर्पणपूर्व्वकम् ॥
<>स्नानं तर्पणपर्य्यन्तं श्राद्धान्तं देवपूजनम् ।
<>आह्निकञ्च त्रिसन्ध्यान्तं विप्राणाञ्च श्रुतौ
<>श्रुतम् ॥
<>नित्यं न कुर्य्याद्यो विप्रस्त्रिसन्ध्यं श्राद्धतर्पणम् ।
<>बलिं वेदध्वनिं सोऽपि विषहीनो यथोरगः ॥
<>हरिसेवाविहीनश्च श्रीहरेरनैवेद्यभुक् ।
<>भस्मान्तं सूतकं तस्य न कर्म्मार्हः स नारद ॥
<>ब्रह्मा श्राद्धादिकं सृष्ट्वा जगाम पितृहेतवे ।
<>न प्राप्नुवन्ति पितरो ददति ब्राह्मणादयः ॥
<>सर्व्वे प्रजग्मुः क्षुभिता विषण्णा ब्रह्मणः सभाम् ।
<>सर्व्वं निवेदनं चक्रुस्तमेव जगतां विधिम् ॥
<>ब्रह्मा च मानसीं कन्यां ससृजे तां मनोहराम् ।
<>रूपयौवनसम्पन्नां शतचन्द्रसमप्रभाम् ॥
<>विद्यावतीं गुणवतीमतिरूपवतीं सतीम् ।
<>श्वेतचम्पकवर्णाभां रत्नभूषणभूषिताम् ॥
<>विशुद्धां प्रकृतेरंशां सम्मितां वरदां शुभाम् ।
<>स्वधाभिधानां सुदतीं लक्ष्मीलक्षणसंयुताम् ॥
<>शतपद्मदलन्यस्तपादपद्मञ्च बिभ्रतीम् ।
<>पत्नीं पितॄणां पद्मास्यां पद्मजां पद्मलोचनाम् ॥
<>पितृभ्यस्तां ददौ ब्रह्मा तुष्टेभ्यस्तुष्टिरूपिणीम् ।
<>ब्राह्मणांश्चोपदेशञ्च चकार गोपनीयकम् ॥
<>स्वधान्तं मन्त्रमुच्चार्य्य पितृभ्यो देहि चेति च ।
<>क्रमेण तेन विप्राश्च पित्रे दानं ददुः पुरा ॥
<>स्वाहा शस्ता देवदाने पितृदाने स्वधा परा ।
<>सर्व्वत्र दक्षिणा शस्ता हतयज्ञमदक्षिणम् ॥
<>पितरो देवता विप्रा मुनयो मनवस्तथा ।
<>पूजां चक्रुः स्वधां शान्तां तुष्टाव परमादरम् ॥
<>देवादयश्च सन्तुष्टाः परिपूर्णमनोरथाः ।
<>विप्रादयश्च पितरः स्वधादेवीवरेण च ॥
<>इत्येवं कथितं सर्व्वं स्वधोपाख्यानमुत्तमम् ।
<>सर्व्वेषाञ्च तुष्टिकरं किं भूयः श्रोतुमिच्छसि ॥ * ॥
[Page5-469-c+ 52]
<>नारद उवाच ।
<>स्वधापूजाविधानञ्च ध्यानं स्तोत्रं तथा मुने ।
<>श्रोतुमिच्छामि यत्नेन वद वेदविदांवर ॥
<>श्रीनारायण उवाच ।
<>तद्ध्यानं स्तवनं ब्रह्मन् वेदोक्तं सर्व्वसम्मतम् ।
<>सर्व्वं जानासि च कथं ज्ञातुमिच्छसि वृद्धये ॥
<>शरत्कृष्णत्रयोदश्यां मघायां श्राद्धवासरे ।
<>स्वधां संपूज्य यत्नेन ततः श्राद्धं समाचरेत् ॥
<>स्वधां नाभ्यर्च्च्य यो विप्रः श्राद्धं कुर्य्यादहम्मतिः ।
<>न भवेत् फलभाक् सत्यं श्राद्धस्य तर्पणस्य च ॥
<>ब्रह्मणो मानसीं कन्यां शश्वत् सुस्थिरयौवनाम् ।
<>पूज्यां पितॄणां देवानां श्राद्धानां फलदां भजे ॥
<>इति ध्यात्वा शालग्रामेऽप्यथवा मङ्गले घटे ।
<>दद्यात् पाद्यादिकं तस्यै मूलेनेति श्रुतौ श्रुतम् ॥
<>ओँ ह्रीँ श्रीँ क्लीँ स्वधादेव्यै स्वाहेति च महा-
<>मनुम् ।
<>ससुच्चार्य्य च संपूज्य स्तुत्वा तां प्रणमेद्द्विजः ॥ * ॥
<>स्तोत्रं शृणु मुनिश्रेष्ठ ब्रह्मपुत्त्र विशारद ।
<>सर्व्ववाञ्छाप्रदं नॄणां ब्रह्मणा यत् कृतं पुरा ॥
<>ब्रह्मोवाच ।
<>“स्वधोच्चारणमात्रेण तीर्थस्नायी भवेन्नरः ।
<>मुच्यते सर्व्वपापेभ्यो वाजपेयफलं लभेत् ॥
<>स्वधा स्वधा स्वधेत्येवं यदि वारत्रयं स्मरेत् ।
<>श्राद्धस्य फलमाप्नोति वलेश्च तर्पणस्य च ॥
<>श्राद्धकाले स्वधास्तोत्रं यः शृणोति समाहितः ।
<>लभेत् श्राद्धशतानाञ्च पुण्यमेव न संशयः ॥
<>स्वधा स्वधा स्वधेत्येवं त्रिसन्ध्यं यः पठेन्नरः ।
<>प्रियां विनीतां स लभेत् साध्वीं पुत्त्रं गुणान्वि-
<>तम् ॥
<>पितॄणां प्राणतुल्या त्वं द्विजजीवनरूपिणी ।
<>श्राद्धाधिष्ठातृदेवी च श्राद्धादीनां फलप्रदा ॥
<>वहिर्गच्छ मन्मनसः पितॄणां तुष्टिहेतवे ।
<>संप्रीतये द्विजातीनां गृहिणां वृद्धिहेतवे ॥
<>नित्या त्वं नित्यरूपासि पुण्यरूपासि सुव्रते ।
<>आविर्भावतिरोभावी सृष्टौ च प्रलये तव ॥
<>ओँ स्वस्ति च नमः स्वाहा स्वधा त्वं दक्षिणा
<>तथा ।
<>निरूपिताश्चतुर्व्वेदे षट् प्रशस्ताश्च कर्म्मणाम् ॥
<>पुरासीस्त्वं स्वधा गोपी गोलोके राधिकासखी ।
<>धृतोरसि स्वमात्मानं कृष्णत्वेन स्वधा स्मृता ॥
<>ध्वस्ता त्वंराधिकाशापात् गोलोकाद्विश्वमागता ।
<>कृष्णश्लिष्टा तया दृष्टा पुरा वृन्दावने वने ॥
<>कृष्णालिङ्गनपुण्येन भूता मे मानसी सुता ।
<>अतृप्ता सुरतौ तेन चतुर्णां स्वामिनां प्रिया ॥
<>स्वाहा च सुन्दरी गोपी पुरासीद्राधिकासखी ।
<>स्वं कृष्णमाह रतये तेन स्वाहा प्रकीर्त्तिता ॥
<>कृष्णेन सार्द्धं सुचिरं रमते रासमण्डले ।
<>प्रमत्ता सुरतौ श्लिष्टा दृष्टा सा राधया पुरा ॥
<>तस्याः शापेन प्रध्वस्ता गोलोकाद्बिश्वमागता ।
<>कृष्णालिङ्गनपुण्येन बभूव वह्निकामिनी ॥
<>पवित्ररूपा परमा देवानां वन्दिता नृणाम् ।
<>यन्नामोच्चारणेनैव नरो मुच्येत पातकात् ॥
[Page5-470-a+ 52]
<>सा सुशीलाभिधागोपी पुरासोद्राधिकासखी ।
<>उवास दक्षिणे क्रोडे कृष्णस्य राधिकाग्रतः ॥
<>प्रध्बस्ता सा च तत्शापात् गोलोकाद्विश्वमा-
<>गता ।
<>कृष्णालिङ्गनपुण्येन सा बभूव च दक्षिणा ॥
<>प्रेयसी सुरतौ दक्षा प्रशस्ता सव्वकर्म्मसु ।
<>उवास दक्षिणे भर्त्तुर्द्दक्षिणा तेन कीर्त्तिता ॥
<>बभूवुस्तिस्रो गोप्यश्च स्वधा च दक्षिणा तथा ।
<>कर्म्मिणां कर्म्मपूर्णार्थं पुरा चैवेश्वरेच्छया ॥
<>इत्येवमुक्त्वा स ब्रह्मा ब्रह्मलोके स्वसंसदि ।
<>तस्थौ च सहसामात्यः स्वधा साविर्ब्बभूव ह ॥
<>तदा पितृभ्यः प्रददौ तामेव कमलालयाम् ।
<>तां संप्राप्य यतस्ते च पितरश्च सहर्षिताः ॥
<>स्वधास्तोत्रमिदं पुण्यं यः शृणोति समाहितः ।
<>स स्नातः सर्व्वतोर्थेषु वेदपाठफलं लभेत् ॥”
<>इति ब्रह्मवैवर्त्ते प्रकृतिखण्डे ४१ अध्यायः ॥
<LEND>
