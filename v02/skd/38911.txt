<L>38911<pc>5-344<k1>साहसं<k2>साहसं
साहसं¦, क्ली, (सहसा बलेन निर्वृत्तम् । सहस् +
<>“तेन निर्वृ त्तम् ।” ४ । २ । ६८ । इति अण् ।)
<>दण्डः । इत्यमरः । २ । ८ । २१ ॥ स च त्रिविधः ।
<>यथा, याज्ञवल्क्यः ।
<>“साशीतिपणसाहस्रो दण्ड उत्तमसाहसः ।
<>तदूर्द्धं मध्यमः प्रोक्तस्तदर्द्धमधमः स्मृतः ॥”
<>इति प्रायश्चित्ततत्त्वम् ॥
<>बलात्कारकृतकार्य्यम् । इति मेदिनी ॥ (यथा,
<>“वेगरोधात् क्षयाच्चैव साहसाद्विषमाशनात् ।
<>त्रिदोषो जायते यक्ष्मा गदो हेतुचतुष्टयात् ॥”
<>इति माधवकरसंगृहीतरुग्विनिश्चये यक्ष्माधि-
<>कारे ॥ “साहसादिति साहसो बलवद्विग्रहादि-
<>रूपः क्षोभहेतुत्वेन कारणत्वम् ॥” इति तट्टी-
<>कायां विजयरक्षितः ॥ * ॥ दुष्कृतकर्म्म । अवि-
<>मृष्यकृतिः । (यथा, महाभारते । १ । ४२ । १ ।
<>“यद्येतत् साहसं तात ! यदि वा दुष्कृतं कृतम्
<>प्रियं वाप्यप्रियं वा ते वागुक्ता न मृषा भवेत् ॥”)
<>द्वेषः । इति हेमचन्द्रः ॥ प्रश्चाद्दोषमनालोच्य
<>करणम् । तत्तु चीर्य्यपरदारगमनादि । इति
<>मुग्धबोधटीकायां दुर्गादासः ॥ * ॥ साहसमाह
<>नारदः
<>मनुष्यमारणं स्तेयं परदाराभिमर्षणम् ।
<>पारुष्यमनृतञ्चैव साहसं पञ्चधा स्मृतम् ॥”
<>अत्र सद्य एवोत्तरदापनम् । यथा, --
<>साहसस्तेयपारुष्यगोऽभिशापात्यये स्त्रियाम् ।
<>विवादयेत् सद्य एव कालोऽन्यत्रेच्छया स्मृतः ॥”
<>विवादयेत् सद्य एवोत्तरं दापयेत् । इति शूल-
<>पाणिः ॥ तत्र दासादयोऽपि साक्षिणो भवन्ति
<>यथा, उशना ।
<>“दासोऽन्धो वधिरः कुष्ठी स्त्रीबालस्थविरा-
<>दयः ।
<>एतेऽप्यनभिसम्बन्धाः साहसे साक्षिणो मताः ॥”
<>इति व्यवहारतत्त्वम् ॥
[Page5-344-b+ 52]
<>(तद्युक्ते, त्रि । यथा, हरिवंशे भविष्यपर्व्वणि ।
<>३९ । ३७ ।
<>“न जाने इति यद्ब्रूषे किमतः साहसं वचः ॥”)
<LEND>
