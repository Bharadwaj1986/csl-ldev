<L>11898<pc>2-408<k1>ङ<k2>ङ
ङ¦, ङकारः । स तु व्यञ्जनपञ्चमवर्णः । अस्योच्चारण-
<>स्थानं सनासिककण्ठः । इति व्याकरणम् ॥
<>(“जिह्वामूले तु कुः प्रोक्तः ।” इति ।
<>“अनुस्वारयमानाञ्च नासिकास्थानमुच्यते ॥”
<>इति च शिक्षोक्तेस्तथात्वम् ॥)
<>अस्य स्वरूपं यथा, कामधेनुतन्त्रे ।
<>“ङकारं परमेशानि ! स्वयं परमकुण्डली ।
<>सर्व्वदेवमयं वर्णं त्रिगुणं लोललोचने ! ॥
<>पञ्चप्राणमयं वर्णं ङकारं प्रणमाम्यहम् ॥”
<>अपि च ।
<>“ऊर्द्ध्वाधःक्रमतो रेखा किञ्चिदाकुञ्चिता ततः ।
<>अधोगता कुण्डली तु मात्रा शक्तिस्वरूपिणी ॥
<>रेखात्रयेषु ब्रह्मेशविष्णवः सन्ति देवताः ॥
<>ध्यानं यथा, वर्णोद्धारतन्त्रे ।
<>“धूम्रवर्णां महाघोरां ललज्जिह्वां चतुर्भुजाम् ।
<>पीताम्बरपरीधानां साधकाभीष्टसिद्धिदाम् ॥
<>एवं ध्यात्वा ब्रह्मरूपां तन्मन्त्रं दशधा जपेत् ॥”
[Page2-408-c+ 18]
<>तस्य नामानि यथा, --
<>“ङः शङ्खी भैरवश्चण्डो बिन्दूत्तंसः शिशुप्रियः ।
<>एकरुद्रो दक्षनखः खर्परो विषयस्पृहा ॥
<>कान्तिः श्वेताह्वयो धीरो द्विजात्मा ज्वालिनी
<>वियत् ।
<>मन्त्रशक्तिश्च मदनो विघ्नेशी चात्मनायकः ॥
<>एकनेत्रो महानन्दो दुर्द्धरश्चन्द्रमा यतिः ।
<>शिवयोषा नीलकण्ठः कामेशी च मयांशुकौ ॥”
<>इति नानातन्त्राणि ॥
<>(मातृकान्यासे अस्य दक्षिणकराङ्गुलाग्रेषु
<>न्यस्यता ॥)
<LEND>
