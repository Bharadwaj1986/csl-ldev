<L>30100<pc>4-201<k1>लघिमा<k2>लघिमा
लघिमा¦, [न्] पुं, (लघोर्भावः । लघु + “पृथ्वादिभ्य
<>इमनिज्वा ।” ५ । १ । १२२ । इति इमनिच् ।)
<>लघुत्वम् । (यथा, रघुः । १३ । ३७ ।
<>“घ्रात्वा हविर्गन्धि रजोविमुक्तः
<>समश्नुते मे लघिमानमात्मा ॥”)
<>तत्तु शिवस्याष्टैश्वर्य्यान्तर्गत ऐश्वर्य्यविशेषः । यथा,
<>“लघिमा वशितेशित्वं प्राकाम्यं महिमाणिमा ।
<>यत्र कामावसायित्वं प्राप्तिरैश्वर्य्यमष्टधा ॥”
<>इति हेमचन्द्रः ॥
[Page4-201-c+ 52]
<>(अबहुमतत्वम् । ह्रस्वत्वम् । यथा, आर्य्यासप्त-
<>शत्याम् । ६० ।
<>“अग्रे लघिमा पश्चात् महतापि विधीयते नहि
<>महिम्ना ।
<>वामन इति त्रिविक्रममभिदधति दशावतार-
<>विदः ॥”)
<LEND>
