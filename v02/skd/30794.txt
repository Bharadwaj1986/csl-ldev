<L>30794<pc>4-243<k1>वक्षः<k2>वक्षः
वक्षः¦, [स्] क्ली, (उच्यतेऽनेनेति । वच + “पचि-
वचिभ्यां सुट् च ।” उणा० ४ । २१९ । इति
असुन् सुट् । वक्षतेरसुन् इति रमानाथः ।
धातुप्रदीपश्च ।) अङ्गविशेषः । स तु हृदयोपरि-
कण्ठादधोभागः । वुक् इति भाषा । तत्प-
र्य्यायः । क्रोडम् २ भुजान्तरम् ३ उरः ४
वत्सम् ५ । इत्यमरः ॥ अङ्कः ६ उत्सङ्गः ७ ।
इति जटाधरः ॥ वक्षणम् ८ गणपीठकम् ९ ।
इति शब्दचन्द्रिका ॥ अपि च ।
“अथ वक्षश्च वत्सं स्यादुरो वक्षस्थले त्रयम् ।”
इति शब्दरत्नावली ॥
तस्य शुभाशुभलक्षणं यथा, --
“अन्नवान् समवक्षाः स्यात् पीनैर्व्वक्षोभि-
रूर्ज्जितः ।
वक्षोभिर्व्विषमैर्निस्वः शस्त्रेण निधनस्तथा ॥”
इति गारुडे ६६ अध्यायः ॥
(पुं, वहतीति । वह + “वहिहाधाञ्म्य-
श्छन्दसि ।” उणा० ४ । २२० । इति असुन् ।
सुट् च । अनड्वान् । इत्युज्ज्वलदत्तः ॥”)
<LEND>
