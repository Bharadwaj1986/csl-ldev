<L>24752<pc>3-483<k1>भयं<k2>भयं
भयं¦, क्ली, (भी + “एरच् ।” ३ । ३ । ५६ । इत्यत्र
“भयादीनामुपसंख्यानं नपुंसके क्तादिनिवृत्त्य-
र्थम् ।” इति वार्त्तिकोक्त्या अपादाने अच् ।) बिभे-
त्यस्मात् तत् । इति भरतः ॥ अस्य लक्षणं यथा,
“रौद्रशक्त्या तु जनितं चित्तवैक्लव्यदं भयम् ॥”
इति साहित्यदर्पणे ३ परिच्छेदः ॥
अपि च । रागविषयस्य विनाशके समुपस्थिते
तन्निवारणासामर्थ्यमात्मनो मन्यमानस्य दैन्या-
त्मकश्चित्तवृत्तिविशेषो भयम् । इति भगवद्-
गीतायां २ अध्याये मधुसूदनसरस्वती ॥
अन्यच्च । परतः स्वानिष्टसम्भावना भयम् ।
यया । व्याघ्राद्बिभेति व्याघ्राधीनत्वेन स्वीयमरणं
सम्भावयति । इति २ व्युत्पत्तिषादे गदाधर-
भट्टाचार्य्यः । तत्पर्य्यायः । दरः २ त्रासः ३
भीतिः ४ भीः ५ साध्वसम् ६ । इत्यमरः । १ ।
७ । २१ ॥ रुद्रासः ७ साधुसंभवः ८ प्रतिभयम्
९ । इति शब्दरत्नावली ॥ आतङ्कः १०
आशङ्का ११ भिया १२ । इति हेमचन्द्रः ॥
आगते भये अभीतवत् स्थातव्यम् । यथा, --
“तावद्भयस्य भेतव्यं यावद्भयमनागतम् ।
उत्पन्ने तु भये तीव्रे स्थातव्यं तैरभीतवत् ॥”
इति गारुडे नीतिसारे ११५ अध्यायः ॥
कुब्जकपुष्पम् । घोरे, त्रि । इति मेदिनी । ये,
४१ ॥ पुं रोगः । इति राजनिर्घण्टः ॥
(निरॄतेः पुत्त्रभेदः । यथा, महाभारते । १ ।
६६ । ५५-५६ ।
“तस्यापि निरृतिर्भार्य्या नैरृता येन राक्षसाः ।
घोरास्तस्यास्त्रयः पुत्त्राः पापकर्म्मरताः सदा ॥
भयो महाभयश्चैव मृत्युर्भूतान्तकस्तथा ।
न तस्य भार्य्या पुत्त्रो वा कश्चिदस्त्यन्तको हि
सः ॥”
द्रोणस्य वसोरभिमतिनामिकायां पत्न्यां जातः
पुत्त्रभेदः । यथा, भागवते । ६ । ६ । ११ ।
“द्रोणस्याभिमतेः पत्न्या हर्षशोकभयादयः ॥”
यवनराजविशेषः । यथा, भागवते । ४ । २७ । २३ ।
“ततो विहतसङ्कल्या कन्यका यवनेश्वरम् ।
मयोपदिष्टमासाद्य वव्रे नाम्ना भयं पतिम् ॥”)
<LEND>
