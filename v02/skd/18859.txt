<L>18859<pc>2-877<k1>निगमः<k2>निगमः
निगमः¦, पुं, (निगमे पुर्य्यां भवः । निगम + “तत्र
<>भवः ।” ४ । ३ । ५३ । इत्यण् । संज्ञापूर्व्वकत्वात्
<>वृद्ध्यभावः ।) बाणिजः । (निगभ्यतेऽत्रेति ।
<>नि + गम + “गोचरसञ्चरेति ।” ३ । ३ । ११९ । इति
<>धप्रत्ययेन साधुः ।) पुरी । कटः । (निगम्यते
<>ज्ञायतेऽनेनेति ।) वेदः । (यथा, देवीभाग-
<>वते । १ । ५ । ६१ ।
<>“कथङ्कारं वाच्यः सकलनिगमागोचरगुण-
<>प्रभावः स्वं यस्मात् स्वयमपि न जानासि
<>परमम् ॥”)
<>बणिक्पथः । हट्ट इति यावत् । इति मेदिनी ।
<>मे, ४५ ॥ निश्चयः । (यथा, “तस्या एव प्रति-
<>ज्ञाया हेतुभिर्दृष्टान्तोपनयनिगमैः स्थापना ॥”
<>इति चरके विमानस्थानेऽष्टमेऽध्याये ॥)
[Page2-877-b+ 52]
<>अध्वा । इति हेमचन्द्रः । ४ । ३८ ॥ (उपदेशः ।
<>यथा, भागवते । १ । ५ । ३९ ।
<>“इमं स्वनिगमं ब्रह्मन्नवेत्य मदनुष्ठितम् ।
<>अदान्मे ज्ञानमैश्वर्य्यं स्वस्मिन् भावञ्च केशवः ॥”)
<LEND>
