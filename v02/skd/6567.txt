<L>6567<pc>2-035<k1>कर्कटी<k2>कर्कटी
कर्कटी¦, स्त्री, (कर्कं कण्टकं अटति गच्छति । कर्क +
<>अट् + इन् । शकन्ध्वादित्वात्साधुः ततो ङीष् । करं
<>कटति वा कटेः इन् ततो ङीष् ।) शाल्मलिफलम् ।
<>इति मेदिनी ॥ सर्पः । इति शब्दरत्नावली ॥ देव-
<>दालीलता । कर्कटशृङ्गीवृक्षः । एर्व्वारुः । वडकाँकुड्
<>इति भाषा । घोटिकावृक्षः । फललताविशेषः ।
<>काँकुड् इति भाषा ॥ तत्पर्य्यायः । कटुदली २
<>छर्द्दापनिका ३ पीनसा ४ मूत्रफला ५ त्रपुषा ६
<>हस्तिपर्णी ७ लोमशकाण्डा ८ मूत्रला ९ बहु-
<>कन्दा १० । इति राजनिर्घण्टः ॥ कर्कटाक्षः ११
<>शान्तनुः १२ । इति रत्नमाला ॥ चिर्भटी १३
<>वालुकी १४ एर्व्वारुः १५ त्रपुषी १६ । इति हेम-
<>चन्द्रः ॥ अस्या गुणाः । मधुरत्वम् । शीतत्वम् ।
<>तिक्तायास्तु रक्तपित्तनाशित्वम् । कफदोषकारि-
<>त्वञ्च । पक्वायास्तु मूत्ररोधार्त्तिनाशित्वम् । इति
<>राजनिर्घण्टः ॥ (तथा च भावप्रकाशे ।
<>“कर्कटी शीतला रूक्षा ग्राहिणी मधुरा गुरुः ।
<>रुच्या पित्तहरा सामा पक्वा तृष्णाग्निपित्तकृत्” ।
<>अस्याः पाकप्रकारस्तु ।
<>“त्वग्वीजरहिता प्रौढा गुलिकाकारखण्डिता ।
<>तलिता सुघृते तप्ते कर्कटो वाऽवलेहिता ॥
<>विपाण्डुखण्डं घृतदुग्धसार्द्धं
<>विभावितं बल्लजशर्कराभ्यां ।
<>कृतैलवासञ्च कदुष्णमेतत्
<>प्रतिक्षणं रोचनमातनोति ॥)
<LEND>
