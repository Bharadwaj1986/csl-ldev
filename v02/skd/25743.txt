<L>25743<pc>3-575<k1>मणिकर्णिका<k2>मणिकर्णिका
मणिकर्णिका¦, स्त्री, (कर्णे भवा इति । कर्ण + “कर्ण-
<>ललाटात् कनलङ्कारे ।” ४ । ३ । ६५ । इति कन् ।
<>टाप् । अकारस्य इत्वम् । मणिमयी कर्णिका
<>शाकपार्थिवादिवत् समासः । सा विद्यते यत्रेति
<>वा । विष्णोस्तपस्याप्रचयदर्शनात् विस्मिततया
<>शिवस्य मणिमयकुण्डलपतनादस्यास्तथात्वम् ।)
<>काशीस्थतीर्थविशेषः । तदुत्पत्तिर्यथा । विष्णुं
<>प्रति शिववाक्यम् ।
<>“त्वदीयस्यास्य तपसो महोपचयदर्शनात् ।
<>यन्मयान्दीलितो मौलिरहिश्रवणभूषणः ॥
<>तदान्दोलनतः कर्णात् पपात मणिकर्णिका ।
<>मणिभिः स्वचिता रम्या ततोऽस्तु मणि-
<>कर्णिका ॥
<>चक्रपुष्करिणीतीर्थं पुरा ख्यातमिदं शुभम् ।
<>त्वया चक्रेण खननाच्छङ्खचक्रगदाधर ॥
<>मम कर्णात् पपतेयं यदा च मणिकर्णिका ।
<>तदा प्रभृति लोकेऽत्र ख्यातास्तु मणिकर्णिका ॥
[Page3-575-b+ 52]
<>श्रीविष्णुरुवाच ।
<>मुक्ताकुण्डलपातेन तवाद्रितनयाप्रियम् ।
<>तीर्थानां परमं तीर्थं मुक्तिक्षेत्रमिहास्तु वै ॥
<>काशतेऽत्र यतो ज्योतिस्तदनाख्येयमीश्वर ! ।
<>अतो नामापरञ्चास्तु काशीति प्रथितं विभो ! ॥
<>अन्यं वरं वरे देव ! देयः सोऽप्यविचारितम् ।
<>स ते परोपकारार्थ जगद्रक्षामेणे शिव ! ॥
<>आब्रह्मस्तम्बपर्य्यन्तं यत्किञ्चिज्जन्तुसंज्ञितम् ।
<>चतुर्षु भूतग्रामेषु काश्यां तन्मुक्तिमाप्स्यति ॥
<>तस्मिंस्तीर्थवरे शम्भो ! मणिश्रवणभूषण ।
<>सन्ध्यां स्नानं जपं होमं वेदाध्ययनमुत्तमम् ॥
<>तर्पणं पिण्डदानञ्च देवतानाञ्च पूजनम् ।
<>गोभूतिलहिरण्याश्वदीपान्नाम्बरभूषणम् ॥
<>कन्याद्यनं प्रयत्नेन सप्ततन्तूननेकशः ।
<>व्रतोत्सर्गं वृषोत्सर्गं लिङ्गादिस्थापनं तथा ॥
<>करोति यो महाप्राज्ञो ज्ञात्वायुः क्षणगत्वरम् ।
<>विपत्तिं विपुलाञ्चापि सम्पत्तिमतिभङ्गुराम् ॥
<>अक्षया मुक्तिरेकास्तु विपाकस्तस्य कर्म्मणः ।
<>अन्यच्चापि शुभं कर्म्म यद्दत्तं श्रद्धया हुतम् ॥
<>विनात्मधातमीशान त्यक्त्वा प्रायोपवेशनम् ।
<>नैःश्रेयस्याः श्रियो हेतुस्तदस्तु जगदीश्वर ! ॥
<>नानुशोचति नाख्याति कृत्वा कालान्तरेऽपि
<>यत् ।
<>तदिहाक्षयतामेतु तस्येश ! त्वदनुग्रहात् ॥
<>तव प्रसादात्तस्येह सर्व्वमक्षयमस्तु तत् ।
<>यदस्ति यद्भविष्यच्च यद्भूतञ्च सदाशिव ! ॥
<>तस्मादेतच्च सर्व्वस्मात् क्षेत्रमस्तु शुभोदयम् ।”
<>इति काशीखण्डे मणिकर्णिकाख्यानं नाम २६
<>अध्यायः ॥
<LEND>
