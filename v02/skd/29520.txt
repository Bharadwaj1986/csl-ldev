<L>29520<pc>4-130<k1>राज्यं<k2>राज्यं
राज्यं¦, क्ली, (राज्ञो भावः कर्म्म वा । राजन् +
“पत्यन्तपुरोहितादिभ्यो यक् ।” ५ । १ । १२८ ।
इयि यक् ।) राज्ञ इदम् । तत्पर्य्यायः ।
नीवृत् २ मण्डलम् ३ जनपदः ४ देशः ५
प्रदेशः ६ विषयः ७ राष्ट्रम् ८ उपवर्त्तनम् ९ ।
इति शब्दरत्नावली ॥ अमरमते नीवृज्जनपदौ
अङ्गवङ्गकलिङ्गपञ्चालमगधकोशलादौ मण्डल-
त्वेन ख्याते ग्रामसमूहे । देशविषयोपवर्त्तनानि च
जनपदे जनपदसमुदाये । जनपदैकदेशे सजल-
निर्जलस्थानमात्रे च । उपाधिभेदेन देशादित्रिकं
भिन्नार्थम् । सामान्येन प्रयोगदर्शनात् । नीवृदा-
दयः पञ्चैवैकार्थाः । इत्यपरे । एतच्चायुक्तम् ।
इति भरतः ॥ * ॥ तस्य लक्षणं अङ्गानि च
यथा, --
“परस्यैवोपकारीदं सप्ताङ्गं राज्यमुच्यते ॥
अमात्रराष्ट्रदुर्गाणि कोषो दण्डश्च पञ्चमः ।
एताः प्रकृतयस्तद्वद्विजिगीषोरुदाहृताः ॥
एताः पञ्च तथा मित्रं सप्तमं पृथिवीपतिः ।
सप्तप्रकृतिकं राज्यमित्युवाच बृहस्पतिः ॥
पौरश्रेणी तदङ्गञ्च ब्रुवते शब्दवेदिनः ॥
स्वाम्यमात्यः सुहृत् कोषो राष्ट्रं दुर्गं बलं तथा ।
पौरश्रेणी च राज्याङ्गं प्रकृतिश्च भवेत् द्धयम् ॥”
इति शब्दरत्नावली ॥
अपि च ।
“लक्षाधिपत्यं राज्यं स्यात् साम्राज्यं दशलक्षके ।
शतलक्षे महेशानि महासाभ्राज्यमुच्यते ॥”
इति वरदातन्त्रम् ॥
<LEND>
