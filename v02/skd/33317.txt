<L>33317<pc>4-439<k1>विश्वाची<k2>विश्वाची
विश्वाची¦, स्त्री, अप्सरोविशेषः । यथा, --
<>“उर्व्वशी मेनका रम्भा मिश्रकेशी ह्यलम्बुषा ।
<>विश्वाची च घृताची च पञ्चचूडा तिलोत्तमा ॥
[Page4-440-a+ 52]
<>भानुमत्यबला वर्च्चा द्वादशाप्सरसः शुभाः ॥”
<>इति वह्निपुराणे गणभेदनामाध्यायः ॥
<>(बाहुरोगविशेषः । तल्लक्षणादिकं यथा, --
<>“अथ विश्वाचीलक्षणमाह ।
<>‘तलं प्रत्यङ्गुलीनां या कण्डरा बाहुपृष्ठतः ।
<>बाह्वोः कर्म्मक्षयकरी विश्वाची नाम सा स्मृता ॥”
<>कण्डरा महास्नायुः तलं हस्तस्योपरिभागः ।
<>तलशब्दोऽत्र उपरिवाचकः यथा भूमितल-
<>मिति । तेनायमर्थः । बाहुपृष्ठतः बाह्वोः पृष्ठं
<>बाहुपृष्ठमारभ्य तलं प्रतिहस्ततलं यावल्लक्षी-
<>कृत्य कण्डरास्ताः सन्दूष्य बाह्वोः प्रसारणा-
<>कुञ्चनादिकर्म्मक्षयकरा भवति सा इह वात-
<>व्याधिषु विश्वाचीत्युच्यते बाह्वोरिति द्वित्वं
<>सम्भवपरम् । एकस्मिन्नपि बाहौ विश्वाची
<>भवति ।” इति भावप्रकाशः ॥)
<LEND>
