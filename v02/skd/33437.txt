<L>33437<pc>4-451<k1>विष्टरः<k2>विष्टरः
विष्टरः¦, पुं, (विस्तीर्य्यते इति । वि + स्तॄ + अप् ।
<>“वृक्षासनयोर्विष्टरः ।” ८ । ३ । ९३ । इति
<>निपातनात् षत्वम् ।) विटपी । दभमुष्टिः ।
<>पीठाद्यासनम् । इत्यमरः ॥ आदिना कुशा-
<>सनादिग्रहः । इति भरतः ॥ * ॥ (यथा,
<>भागवते । ३ । २८ । १६ ।
<>“काञ्चीगुणोल्लसत्श्रोणिं हृदयाम्भोजविष्टरम् ।
<>दर्शनीयतमं शान्तं मनोनयनवर्द्धनम् ॥”)
<>विष्टरलक्षणमाह । विष्टरस्तु सार्द्धद्बितयवामा-
<>वर्त्तवलिताधोमुखाग्रा असंख्यातदर्भाः । तथा
<>च गृह्यासंग्रहः ।
<>“ऊर्द्ध्वकेशो भवेद्ब्रह्मा लम्बकेशस्तु विष्टरः ।
<>दक्षिणावर्त्तको ब्रह्मा वामावर्त्तस्तु विष्टरः ॥”
<>इति ॥
<>छन्दोगपरिशिष्टम् ।
<>“दर्भसंख्या न विहिता विष्टरास्तरणेष्वपि ॥”
[Page4-452-a+ 52]
<>एवञ्च ।
<>“पञ्चाशद्भिर्भैवेद्ब्रह्मा तदर्द्धेन तु विष्टरः ॥”
<>इति यदि समूलं तदा शाख्यन्तरीयम् । एतेन
<>विष्टरे पञ्चविंशतिसंख्या भवदेवभट्टोक्ता
<>निरस्ता । एवं विष्टरग्रहणं हस्ताभ्यामपि
<>यदुक्तं तदपि निरस्तम् ।
<>“यत्रोपदिश्यते कर्म्म कर्त्तुरङ्गं न चोच्यते ।
<>दक्षिणस्तत्र विज्ञेयः कर्म्मणां पारगः करः ॥”
<>इति छन्दोगपरिशिष्टात् । इति संस्कार-
<>तत्त्वम् ॥
<LEND>
