<L>8189<pc>2-151<k1>कुरुः<k2>कुरुः
कुरुः¦, पुं, (कृ + “कृग्रोरुच्च” । उणां १ । २५ । इति
<>कुः उच्च ।) आग्नीध्रराजपुत्त्रः । स तु प्रियव्रत-
<>राजपौत्त्रः । (स्वायम्भुवमनोः प्रपौत्त्रः उत्तरकुरु-
<>राज्यं प्राप्तवांश्च । तत्रत्या नदी च भद्रेति नाम्ना
<>विश्रुता । यथा विष्णुपुराणे । २ । १ । १६-२२ ।
<>“जम्बुद्वीपेश्वरो यस्तु आग्नीध्रो मुनिसत्तम ! ।
<>तस्य पुत्त्रा बभूवुस्ते प्रजापतिसमा नव ॥
<>नाभिः किम्पुरुषश्चैव हरिवर्ष इलावृतः ।
<>रम्यो हिरण्वान् षष्ठश्च कुरुर्भद्राश्व एव च ॥
<>केतुमालस्तथैवान्यः साधुचेष्टो नृपोऽभवत् ।
<>जम्बुद्वीपविभागांश्च तेषां विप्र ! निशामय ॥
<>पित्रा दत्तं हिमाह्वन्तु वर्षं नाभेस्त दक्षिणम् ।
<>हेमकूटं तथा वर्षं ददौ किम्पुरुषाय सः ॥
<>तृतीयं नैषधं वर्षं हरिवर्षाय दत्तवान् ।
<>इलावृताय प्रददौ मेरुर्यत्र तु मध्यगः ॥
<>नीलाचलाश्रितं वर्षं रम्याय प्रददौ पिता ।
<>श्वेतं तदुत्तरं वर्षं पित्रा दत्तं हिरण्वते ॥
<>यदुत्तरं शृङ्गवतो वर्षं तत्कुरवे ददौ ।
<>मेरोः पूर्व्वेण यद्वर्षं भद्राश्वाय प्रदत्तवान्” ॥
<>वैवस्वतमनुवंश्यश्चन्द्रवंशीयराजविशेषः । स तु
<>सम्बरणराजभार्य्यायां सूर्य्यकन्यायां तपत्यां जातः ।
<>अयमेव कुरुक्षेत्रपतिः । धार्त्तराष्ट्रपाण्डवानां
<>पूर्व्वपुरुषः । यथा, --
<>“योऽजमीढसुतस्त्वन्य ऋक्षः सम्बरणस्ततः ।
<>तपत्यां सूर्य्यकन्यायां कुरुक्षेत्रपतिः कुरुः ॥
<>परीक्षित् सधनुर्जह्नुर्निषधाश्वः कुरोः सुताः” ॥
<>इति श्रीभागवते । ९ । २२ । ४ ॥) भक्तम् । देशविशेषः ।
<>इति मेदिनी ॥ स तु जम्बुद्वीपस्य नववर्षान्तर्गत-
<>वर्षविशेषः । इति ज्योतिषम् ॥ तद्देशवासी । तत्र
<>बहुवचनान्तः । (यथा गीतायाम् १ । २५ ।
[Page2-151-b+ 52]
<>“उवाच पार्थ ! पश्यैतान् समवेतान् कुरूनिति” ॥)
<>कण्टकारिका । इति शब्दचन्द्रिका ॥
<LEND>
