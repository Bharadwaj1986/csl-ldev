<L>20639<pc>3-067<k1>परिहारः<k2>परिहारः
परिहारः¦, पुं, (परिह्रियतेऽनेनेति । परि + हृ +
घञ् ।) अवज्ञा । अनादरः । इति शब्दरत्ना-
वली ॥ (“परिहारो नाम तस्यैव दोषवचनस्य
परिहरणं यथा नित्यमात्मनि शरीरस्थे जीव-
लिङ्गान्यपलभ्यन्ते तस्य चापगमान्नोपलभ्यन्ते
तस्मादत्यः शरीरादामा नित्यः शरीराच्चेति ।”
इति चरके विमानस्थानेऽष्टमेऽध्याये ॥ त्यागः ।
परिवर्ज्जनम् । यथा, राजतरङ्गिण्याम् । ४ ।
६७६ ।
“दुर्व्वृत्तस्य प्रभोरन्यत् परिहारात् न भेषजम् ॥”
गोपनम् । यथा, शकुन्तलायां १ म अङ्के ।
“कथमिदानीमात्मानं निवेदयामि कथं वा
आत्मनः परिहारं करोमि ॥” विजितद्रव्यादि-
कम् । यथा, मनुः । ७ । २०१ ।
“जित्वा सम्पूजयेत् देवान् ब्राह्मणांश्चैवधार्म्मि-
कान् ।
प्रदद्यात परिहारांश्च ख्यापयेदभयानि च ॥”
स्थानविशेषः । यथा, मनुः । ८ । २३७ ।
“धनुः शतं परीहारो ग्रामस्य स्यात् समन्ततः ॥”
अत्र कुल्लूकभट्टः । “चतुर्हस्तो धनुः शम्या
यष्टिस्तस्याः पातः प्रक्षेपो ग्रामसमीपे सर्व्वासु
दिक्षु चत्वारि हस्तशतानि त्रीन् वा यष्टिप्रक्षे-
पान् यावत् पशुप्रचारार्थं शस्यवपनादिसंरोध-
परिहारः कार्य्यः ॥”)
<LEND>
