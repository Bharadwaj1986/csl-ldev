<L>40573<pc>5-445<k1>स्थाणुः<k2>स्थाणुः
स्थाणुः¦, पुं, (तिष्ठतीति । स्था + “स्थोणुः ।” उणा ०
<>३ । ३७ । इति णुः ।) शिवः । इत्यमरः । १ ।
<>१ । ३६ ॥ (यथा, रघुः । ११ । १३ ।
<>“स्थाणुदग्धवपुषस्तपोवनं
<>प्राप्य दाशरथिरात्तकार्म्मुकः ।
<>विग्रहेण मदनस्य चारुणा
<>सोऽभवत् प्रतिनिधिर्न कर्म्मणा ॥”)
<>तन्नामकारणं यथा, --
<>“समुत्तिष्ठन् जलात्तस्मात् प्रजास्ताः सृष्टवानहम्
<>ततोऽहं ताः प्रजा दृष्ट्वा रहिता एव तेजसा ॥
<>क्रोधेन महता युक्तो लिङ्गमुत्पाट्य चाक्षिपम् ।
<>उत्क्षिप्तं सरसो मध्ये ऊर्द्धमेव यदा स्थितम् ।
<>तदा प्रभृति लोकेषु स्थाणुरित्येव विश्रुतम् ॥”
<>इति वामने ४६ अध्यायः ॥
<>(ब्रह्मा । यथा, महाभारते । १ । १ । ३२ ।
<>“यस्मात् पितामहो जज्ञे प्रभुरेकः प्रजापतिः ।
<>ब्रह्मा सुरगुरुः स्थाणुर्म्मनुः कः परमेष्ठ्यथ ॥”)
<>कीलः । इति मेदिनी ॥ जीवकगन्धद्रव्यम् । यथा,
<>“जीवके जीवनो जीवो निधिः स्थाणुः प्रकी-
<>र्त्तितः ॥”
<>इति शब्दचन्द्रिका ॥
<LEND>
