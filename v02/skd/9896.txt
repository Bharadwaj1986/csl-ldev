<L>9896<pc>2-267<k1>ख<k2>ख
ख¦, खकारः । स तु व्यञ्जनद्वितीयवर्णः । अस्यो-
<>च्चारणस्थानं कण्ठः । (यथा, सिद्धान्तकौमु-
<>द्याम् । “अ-कु-ह-विसर्ज्जनीयानां कण्ठः ।”
<>इति । शिक्षाग्रन्थे तु अस्य जिह्वामूलीयत्वमुक्तम् ।
<>यथा, -- “जिह्वामूले तु कुः प्रोक्तः ।” इति ।
<>परं जिह्वामूलीयस्यापि कण्ठमूलोच्चारणपर-
<>त्वात् न दोषाय एव ॥) यथा, कामधेनुतन्त्रे ।
<>“खकारं परमाश्चर्य्यं शङ्खकुन्दसमप्रभम् ।
<>कोणत्रययुतं शून्यं बिन्दुत्रयसमन्वितम् ॥
<>गुणत्रययुतं देवि ! पञ्चदेवमयं सदा ।
<>त्रिशक्तिसंयुतं वर्णं खकारं प्रणमाम्यहम् ॥”
<>तस्योत्पत्तिर्यथा, प्रपञ्चसारे ।
<>“स सर्गः श्लेषितः कण्ठे वायुना कादिमीरयेत् ।
<>वर्गस्पर्शनमात्रेण कं स्वरस्पर्शनात्तु खम् ॥”
<>(वङ्गाक्षरैः) तस्य लेखनप्रकारादिर्यथा, --
<>“शिवरूपा वामरेखा दक्षरेखा प्रजापतिः ।
<>अधोरेखा विष्णुरूपा साक्षाद्ब्रह्मस्वरूपिणी ॥
<>वामाद्वामगता रेखा वह्रिरूपा च सा स्मृता ।
<>मात्रा कुण्डलिनी साक्षात् खकारः पञ्चदैवतः ॥
<>ध्यानमस्याः प्रवक्ष्यामि शृणुष्व कमलानने ! ।
<>बन्धूकपुष्पसङ्काशां रत्नालङ्कारभूषिताम् ॥
<>वराभयकरीं नित्यामीषद्धास्यमुखीं पराम् ।
<>एवं ध्यात्वा ब्रह्मरूपां तन्मन्त्रं दशधा जपेत् ॥”
<>इति वर्णोद्धारतन्त्रम् ॥ * ॥
<>तस्य नामानि यथा, नानातन्त्रेषु, --
<>“खः प्रचण्डः कामरूपी ऋद्धिर्वह्निः सरस्वती ।
<>आकाशमिन्द्रियं दुर्गा चण्डीशस्तापिनी गुरुः ॥
<>शिखण्डी दन्तजातीशः कफोणिर्गरुतो यदि ।
<>शून्यं कपाली कल्याणी सूर्पकर्णीऽजरामरः ।
<>शुभ्राग्नेया चण्डलिङ्गो जना व्यङ्गारखड्गकौ ॥”
<LEND>
