<L>10370<pc>2-292<k1>गणः<k2>गणः
गणः¦, पुं, (गण्यते गणयति वा कर्म्मण्यप् । कर्त्तरि
<>अच् वा ।) समूहः । (यथा, हितोपदेशे
<>१ । ९३ ।
<>“न गणस्याग्रतो गच्छेत् सिद्धे कार्य्ये समं फलम् ॥”)
<>प्रमथः । (यथा, मेघदूते । ३५ ।
<>“भर्त्तुः कण्ठच्छविरितिगणैः सादरं वीक्ष्यमाणः ॥”)
<>रुद्रानुचरः । (यथा, गोः रामायणे । ५ । ८९ । ७ ।
<>“धनाध्यक्षसभां देवः प्राप्तो हि वृषभध्यजः ।
<>उमासहायो देवेशो गणैश्च बहुभिर्वृतः ॥”)
<>सेनासंख्याविशेषः । तद्यथा । गजाः २७
<>रथाः २७ अश्वाः ८१ पदातिकाः १३५ समु-
<>दायेन २७० । इत्यमरः । २ । ८ । ८१ ॥
<>(यथा, महाभारते ।
<>“त्रयो गुल्मा गणो नाम वाहिनी तु गणास्त्रयः ॥”)
[Page2-293-a+ 52]
<>संख्या । चोरनामगन्धद्रव्यम् । इति मेदिनी ॥ * ॥
<>गणेशः । यथा, महानिर्व्वाणतन्त्रे ।
<>“गाणपस्तु महेशानि ! गणदीक्षाप्रवर्त्तकः ॥”
<>अश्विन्यादिजन्मनक्षत्रानुसारेण देवमानुष-
<>राक्षसगण इति तु पारिभाषिकम् । यथा, --
<>“दे म रा म दे मा दे दे रा रा म म द रा द रा ॥
<>दे रा रा म म दे रा रा म म देति गणत्रयम् ॥”
<>इति ज्योतिषरत्नमाला ॥
<>“पूर्व्वोत्तरात्रयञ्चैव भरण्यार्द्रा च रोहिणी ।
<>इमानि मानुषाण्याहुर्नक्षत्राणि मनीषिणः ॥
<>ज्येष्ठाशतभिषामूलधनिष्ठाश्लेषकृत्तिकाः ।
<>चित्रामघाविशाखाः स्युस्तारा राक्षसदेवताः ॥
<>अश्विनी रेवती पुष्यः स्वाती हस्तः पुनर्व्वसुः ।
<>अनुराधा मृगशिरः श्रवणं देवतारकाः ॥”
<>इति निबन्धः ॥
<>(तस्य मिलनकथनं यथा, ज्योतिषे ।
<>“सजातौ परमा प्रीतिर्मध्यमा देवमानुषे ।
<>देवासुरे कनिष्ठा च मृत्युर्मानुषराक्षसे ॥”)
<>धातुसमूहः । यथा, मनोरमा ।
<>“भ्वाद्यदादिजुहोत्यादिदिवादिः स्वादिरेव च ।
<>तुदारुधातनुक्र्यादिश्चुरादिश्च गणा दश ॥”
<>(छन्दःशास्त्रोक्तपारिभाषिकाक्षरविशेषः । स तु
<>म-न-भ-य-ज-र-स-त-ग-लसंज्ञः । इति छन्दो-
<>मञ्जरी ॥ * ॥ महादेवः । यथा, महाभारते ।
<>१३ । १७ । ४० ।
<>“विश्वरूपः स्वयं श्रेष्ठो बलवीरो बलो गणः ॥”
<>दैत्यविशेषः । स तुं अभिजिदिति नामान्तरस्य
<>दैत्यस्य गुणवतो भार्य्यायां गुणवत्यां सम्भूतः ।
<>यथा, स्कन्दपुराणे गणेशखण्डे ३ अध्याये ।
<>“अथ सोऽप्यभिजित् पत्न्या समुद्रस्नानमाययौ ।
<>पर्व्वणि श्रद्धया युक्तश्चक्रे स्नानं तया सह ॥
<>तृषिता सा गुणवती पपौ चाञ्जलिना जलम् ।
<>यद्बीर्य्यं ब्रह्मणा त्यक्तं दैवात्तदुरे गतम् ॥”
<>“भार्य्यागुणवती तस्य नवमासादनन्तरम् ।
<>पुत्त्रं प्रसूताह्नि शुंभे दिव्यरूपं गुणाद्भुतम् ॥
<>ज्योतिर्विद्भिरनुज्ञातो गण इत्यभिधां पिता ।
<>कृत्वाभ्युदयिकं चक्रे व्यत्यीते दशमेऽहनि ॥”
<>स च महादेवमाराध्य वरं लब्ध्वा त्रैलोक्यं
<>निर्जित्य च कपिलमुनेश्चिन्तामणिमपहृतवान् ।
<>कपिलमुनिस्तु अस्मादपराधात् जातमन्युर्गणेश-
<>माराधयामास । अथ प्रसन्नेन गणपतिना तद्-
<>गृहे अवतीर्य्य तं गणदैत्यं विनाशितवान् इत्येषा-
<>कथा तत्रैवाध्याये विस्तरशो द्रष्टव्या ॥)
<LEND>
