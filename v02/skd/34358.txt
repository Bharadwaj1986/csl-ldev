<L>34358<pc>4-531<k1>व्यतीपातः<k2>व्यतीपातः
व्यतीपातः¦, पुं, (वि + अति + पत + घञ् । “उप-
<>सर्गस्य घञीति ।” ६ । ३ । १२२ । इति उप-
<>सर्गस्य दीर्घः ।) महोत्पातः । अपयानम् ।
<>इति मेदिनी ॥ विष्कम्भादिसप्तविंशतियोगान्त-
<>र्गतसप्तदशयोगः । तत्र सर्व्वकर्म्मवर्जनं यथा, --
<>“निरंशं दिवसं विष्टिं व्यतीपातञ्च वैधृतिम् ।
<>केन्द्रं वापि शुभैर्हीनं पापाहमपि वर्जयेत् ॥
<>परिघस्य त्यजेदर्द्धं शुभकर्म्म ततः परम् ।
<>गण्डव्याघातयोः षट् च नव हर्षणवज्रयोः ।
<>वैधृतिव्यतिपातौ च समस्तौ परिवर्जयेत् ॥” * ॥
<>अस्य प्रतिप्रसवमाह भीमपराक्रमे ।
<>“न विष्कम्भो नवा गण्डो न व्यतीपातवधृती ।
<>चन्द्रताराबले प्राप्ते दोषा गच्छन्त्यसंमुखाः ॥
<>नवम्यङ्गारको विष्टिः शनैश्चरदिनं तथा ।
<>व्यतीपातो न दूष्येच्च यस्यार्को दक्षिणे स्थितः ॥
<>यदि विष्टिव्यतीपातौ दिनं वाप्यशुभं भवेत् ।
<>हन्यतेऽमृतयोगेन भास्करेण तमो यथा ॥”
<>इति ज्योतिस्तत्त्वम् ॥ * ॥
<>तत्र जातफलम् ।
<>“कठोरवाक्यः पिशुनस्वभावो
<>गदातुरो मातृहितो मनुष्यः ।
<>परस्य कार्य्ये कृतपक्षपातो
<>यस्य प्रसूतौ व्यतिपातयोगः ॥”
<>इति कोष्ठीप्रदीपः ॥
<>पारिभाषिकयोगविशेषः । यथा, बृहन्मनुः ।
<>“श्रवणाश्विधनिष्ठार्द्रानागदैवतमस्तके ।
<>यद्यमा रविवारेण व्यतीपातः स उच्यते ॥”
<>तत्र गङ्गास्नानफलं यथा । ब्रह्माण्डे ।
[Page4-532-a+ 52]
<>“संक्रान्तिषु व्यतीपाते ग्रहणे चन्द्रसूर्य्ययोः ।
<>पुष्ये स्नात्वा तु जाह्रव्यां कुलकोटीः समुद्धरेत् ॥”
<>इति प्रायश्चित्ततत्त्वम् ॥
<>(यथा च भागवते । ४ । १२ । ४८ ।
<>“दिनक्षये व्यतीपाते संक्रमेऽर्कदिनेऽपि वा ।
<>श्रावयेत् श्रद्दधानानां तीर्थपादप्रियाश्रयः ॥”)
<LEND>
