<L>23276<pc>3-303<k1>प्रस्रवणं<k2>प्रस्रवणं
प्रस्रवणं¦, क्ली, (प्रस्रवति जलमस्मादस्मिन्नितिवा ।
<>प्र + स्रु + अपादाने अधिकरणे वा ल्युट् ।) यत्र
<>स्थाने स्रुत्वा जलं गलति तत् । इति भरतः ॥
<>अविच्छेदेन स्रवज्जलं यत्र स्थाने पतति यत्र
<>निपत्य च बहुलीभवति तत् । इति स्वाम्या-
<>दयः ॥ गिरेरुपरि निर्झरादिप्रभवजलसंघातः ।
<>इवि साञ्जः ॥ (यथा, हरिवंशे । ९ । ५४ । ११ ।
<>“पुण्यं तीर्थवरं दृष्ट्वा विस्मयं परमं गतः ।
<>प्रभावञ्च सरस्वत्याः प्लक्षप्रस्रवणं बलः ॥”)
<>अजस्रं मन्दवेगेन स्रवज्जलम् । इति कोक्कटः ॥
<>तत्पर्य्यायः । उत्सः २ । इत्यमरः । २ । ३ । ५ ॥
<>जलप्रस्रावः ३ । (यथा, मनुः । ४ । २०३ ।
<>“स्नानं समाचरेन्नित्यं गर्त्तप्रस्रवणेषु च ॥”)
<>अस्य गुणाः । प्रस्रवणजलं स्वच्छं लघु मधुरं
<>रोचनञ्च दीपनकृत् ॥ इति राजनिर्घण्टः ॥
<>(प्र + स्रु + भावे ल्युट् ।) प्रकर्षेण क्षरणम् ॥
<LEND>
