<L>20778<pc>3-078<k1>पर्व्वसन्धिः<k2>पर्व्वसन्धिः
पर्व्वसन्धिः¦, पुं, (पर्व्वणोः सन्धिः) प्रतिपत्पञ्च-
दश्योरन्तरम् । इत्यमरः । १ । ४ । ७ ॥ “प्रतिपत्-
पञ्चदश्योर्यन्मध्यं स पर्व्वसन्धिः । किंवा स
सन्धिः पर्व्वेत्यन्वयः । पञ्चदशानां पूरणी पञ्च-
दशी संख्याया डडिति डट् टित्त्वादीप् ।
पञ्चदशीशब्देन पूर्णिमामावास्ययोर्द्वयोर्ग्रहणम् ।
अतएव पौर्णमास्या अमावास्या वा शेषसार्द्ध-
दण्डचतुष्टयं प्रतिपदश्च प्रथमसार्द्धदण्डचतुष्टयं
पर्व्वसन्धिरिति वृद्धाः ॥ सैहिकेयो यदा राहु-
र्ग्रसते पर्व्वसन्धिष्विति यमः ॥ पर्व्वणोः सन्धिः
पर्व्वसन्धिः पृधातोर्वनिपि पर्व्वपूरणे इत्यस्य
नाम्नीत्यनि वा पर्व्व । प्रतिपत्पञ्चदश्योस्तु
सन्धिः पर्व्वाथ दिक् ककुविति स्वामी ॥
दर्शप्रतिपदोः सन्धौ ग्रन्थिप्रस्तावयोरपि ।
पर्व्वशब्दो हि विषुवत्प्रभृतिष्वपि दृश्यते ॥
इति रत्नः ।” इति भरतः ॥
<LEND>
