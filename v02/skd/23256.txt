<L>23256<pc>3-302<k1>प्रस्तरः<k2>प्रस्तरः
प्रस्तरः¦, पुं, (प्रस्तृणाति आच्छादयति यः । (प्र +
स्तॄ + पचाद्यच् ।) शिला । पातर इति भाषा ।
तत्पर्य्यायः । ग्रावा २ पाषाणः ३ उपलः ४
अश्मा ५ दृशत् ६ दृषत् ७ पारारुकः ८
पारटीटः ९ मृन्मरुः १० काचकः ११ शिला
१२ ॥ पल्लवादिरचितशय्या । यथा, --
“पल्लवाद्यैर्विरचिते शयनीये तु संस्तरः ।
प्रस्तरः प्रस्तिरश्चेति प्रस्तारोऽपि च कुत्रचित् ॥”
इति शब्दरत्नावली ॥
(यथा, मनुः । २ । २०४ ।
“गोऽश्वोष्ट्रयानप्रासादप्रस्तरेषु कटेषु च ।
आसीत गुरुणा सार्द्धं शिलाफलकनौषु च ॥”)
मणिः । इति मेदिनी । रे, १८१ ॥
<LEND>
