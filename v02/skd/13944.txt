<L>13944<pc>2-568<k1>झ<k2>झ
झ¦, झकारः । स व्यञ्जननवमवर्णः चवर्गचतुर्थ-
<>वर्णश्च । अस्योच्चारणस्थानं तालु । इति व्याक-
<>रणम् ॥ (यदुक्तं शिक्षायाम् । १७ ।
<>“कण्ठ्यावहाविचुयशास्तालव्या ओष्ठजावुपू ॥”)
<>अस्योत्पत्तिर्यथा, --
<>“विसर्गस्तालुगः सोष्मा श चवर्गञ्च यन्तथा ॥”
<>इति प्रपञ्चसारः ॥
<>(वङ्गीयवर्णमालायाम्) अस्य लेखनप्रकारोयथा,
<>“त्रिकोणकुण्डलीरूपा वामदक्षिणयोगतः ।
<>क्रमशस्तासु तिष्ठन्ति चन्द्रसूर्य्याग्नयः प्रिये ! ॥
<>तत्र क्रोडगता मात्रा शक्तिब्रह्मस्वरूपिणी ।
<>ऊर्द्ध्वमात्रा तथेन्द्राणी मध्ये नारायणी स्मृता ॥”
<>अस्य ध्यानं यथा, वर्णोद्धारतन्त्रे ।
<>“ध्यानमस्य प्रवक्ष्यामि शृणुष्व कमलानने ! ।
<>सन्तप्तहेमवर्णाभां रक्ताम्बरविभूषिताम् ॥
<>रक्तचन्दनलिप्ताङ्गीं रक्तमाल्यविभूषिताम् ।
<>चतुर्द्दशभुजां देवीं रत्नहारोज्ज्वलां पराम् ॥
<>ध्यात्वा ब्रह्मस्वरूपां तां तन्मन्त्रं दशधा जपेत् ॥”
<>अस्य स्वरूपं यथा, --
<>“झकारं परमेशानि ! कुण्डली मोक्षरूपिणी ।
<>रक्तविद्युल्लताकारं सदा त्रिगुणसंयुतम् ॥
<>पञ्चदेवमयं वर्णं पञ्चप्राणात्मकं सदा ।
<>त्रिबिन्दुसहितं वर्णं त्रिशक्तिसहितं तथा ॥”
<>इति कामधेनुतन्त्रम् ॥
<>तस्य ३५ पञ्चत्रिंशत् नामानि यथा, --
<>“झो झङ्कारी गुहो झञ्झावायुः सत्यः षडुन्नतः ।
<>अजेशो द्राविणी नादः पाशी जिह्वा जलं
<>स्थितिः ॥
<>विराजेन्द्रो धनुर्हस्तः कर्क्कशो नादजः कुजः ।
<>दीर्घबाहुबलो रूपमाकन्दितः सुचञ्चलः ॥
<>दुर्म्मुखो नष्ट आत्मवान् विकटा कुचमण्डलः ॥
[Page2-568-c+ 52]
<>कलहंसप्रिया वामा अङ्गुलीमध्यपर्व्वकः ।
<>दक्षहासाट्टहासश्च पाथात्मा व्यञ्जनः स्वरः ॥”
<>इति नानातन्त्रशास्त्रम् ॥
<LEND>
