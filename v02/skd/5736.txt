<L>5736<pc>1-315<k1>अः<k2>अः
अः¦ अःकारः स च विसर्गः । द्विविन्दुमात्रकण्ठ्यवणा-
<>ऽयं अकार उच्चारणार्थः । तन्त्रमते स च षोडश-
<>स्वरवर्णः । (पाणिन्यादिमते अयं अयोगवाहएव ।
<>अयोगवाहस्य व्युत्पत्तिस्तु अनुस्वारशब्दे द्रष्टव्या ।)
<>वोपदेवेनास्य विरिति संज्ञा कृता । स तु सका-
<>ररकारयोः स्थानेऽपि भवति ॥ * ॥
<>“अःकारं परमेशानि ! विसर्गसहितं सदा ।
<>अःकारं परमेशानि ! रक्तविद्युत्प्रभामयम् ॥
<>पञ्चदेवमयो वर्णः पञ्चप्राणमयः सदा ।
<>सर्व्वज्ञानमयो वर्ण आत्मादितत्त्वसंयुतः ॥
<>विन्दुत्रयमयो वर्णः शक्तित्रयमयः सदा ।
<>किशोरवयसाः सर्व्वे गीतवाद्यादितत्पराः ॥
<>शिवस्य युवती एताः स्वयं कुण्डली मूर्त्तिमान्” ॥
<>इति कामधेनुतन्त्रम् ॥ (वङ्गीयभाषायां) तस्य
<>लेखनप्रकारो यथा ।
<>“अकाररूपदक्षे तु द्विविन्दुरध ऊर्द्ध्वतः ।
<>ब्रह्मेशविष्णवस्तासु मात्रा शक्तिः समीरिता ॥
<>विन्दुद्वयान्विता रेखा सैवाद्या शक्तिरीरिता” ॥
<>इति वर्णोद्धारतन्त्रम् ॥ * ॥ अस्य नामानि यथा ।
<>“अः कण्ठको महासेनः कालापूर्णामृता हरिः ।
<>इच्छा भद्रा गणेशश्च रतिर्विद्यामुखी सुखम् ॥
<>द्विविन्दुरसना सोमोऽनिरुद्धो दुःखसूचकः ।
<>द्विजिह्वः कुण्डलं वक्त्रं सर्गः शक्तिर्निशाकरः
<>सुन्दरी सुयशानन्ता गणनाथो महेश्वरः” ॥
<>इति तन्त्रशास्त्रम् ॥
<LEND>
