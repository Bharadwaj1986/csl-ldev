<L>26261<pc>3-622<k1>मन्दा<k2>मन्दा
मन्दा¦, स्त्री, (मन्द + स्त्रियां टाप् ।) संक्रान्ति-
विशेषः । सा उत्तरफल्गुन्युत्तराषाढोत्तरभाद्र-
पदारोहिणीनक्षत्रेषु रविसंक्रान्तिश्चेत्तदा
भवति । तस्याः सन्निहितदण्डत्रयस्य पुण्य-
तमत्वम् । यथा, --
“मन्दा मन्दाकिनी ध्मांक्षी घोरा चैव महो-
दरी ।
राक्षसी मिश्रिता प्रोक्ता संक्रान्तिः सप्तधा
नृप ! ॥
मन्दा ध्रुवेषु विज्ञेया मृदौ मन्दाकिनी तथा ।
क्षिप्रे ध्मांक्षीं विजानीयादुग्रे घोरा प्रकीर्त्तिता ॥
चरैर्म्महोदरी ज्ञेया क्रूरैरृक्षैस्तु राक्षसी ।
मिश्रिता चैव विज्ञेया मिश्रैरृक्षैस्तु संक्रमः ॥”
इत्येतैर्द्वादशस्वेव संक्रान्तिषु ध्रुवादिनक्षत्र-
योगात् मन्दादिरूपतया सप्तधा भिन्नासु
त्रिचतुःपञ्चसप्ताष्टनवद्बादश एव च । क्रमेण
घटिका ह्येतास्तत् पुण्यं पारमार्थिकमिति
देवीपुराण एव त्रिचतुरादिघटिकानां पुण्यत्व-
मुक्तम् । इति तिथ्यादितत्त्वम् ॥
<LEND>
