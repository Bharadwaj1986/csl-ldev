<L>21119<pc>3-109<k1>पादः<k2>पादः
पादः¦, पुं, (पद + करणे घञ् ।) पद्यते गम्यते
<>अनेन । पा इति भाषा । स तु गर्भस्थबालकस्य
<>मासद्वयेन भवति । यथा, --
<>“मासेन तु शिरो द्वाभ्यां बाह्वङ्घ्य्राद्यङ्गविग्रहः ॥”
<>इति भागवतीयतृतीयस्कन्धः ॥
[Page3-110-a+ 52]
<>तत्पर्य्यायः । पत् २ अङ्घ्रिः ३ चरणः ४ । इत्य-
<>मरः ॥ अंह्निः ५ । इति शब्दरत्नावली ॥ * ॥
<>ऋग्वेदीयमन्त्रचतुर्थांशः । श्लोकचतुर्थांशः । यथा,
<>पादाश्चेल्लोपे सत्येव पूर्य्येत । इह ऋक्पाद एव
<>गृह्यते । इति वामनः ॥ अविशेषात् श्लोकपादो-
<>ऽपि । इत्यपरे । इति सिद्धान्तकौमुदी ॥ * ॥
<>पादद्वारा पादाक्रमणादिनिषेधो यथा, --
<>“पादेन नाक्रमेत् पादमुच्छिष्टं नैव लङ्घयेत् ।
<>न संहताभ्यां पाणिभ्यां कण्डूयेदात्मनः शिरः ॥”
<>इति कर्म्मलोचनम् ॥ * ॥
<>पादचालनादिनिषेधो यथा, --
<>“न पादचालनं कुर्य्यात् पादेन वा कदाचन ।
<>नाग्नौ प्रतापयेत् पादौ न कांस्ये धावयेद्बुधः ॥
<>नातिप्रसारयेद्देवं ब्राह्मणान् गामथापि वा ।
<>वाय्वग्निनृपविप्राणां सूर्य्यं वा शशिनं प्रति ॥”
<>इति कौर्म्मे उपविभागे १५ अध्यायः ॥ * ॥
<>पादेन्द्रियस्याध्यात्मत्वं तस्मिन्नधिभूतमधिदैवतञ्च
<>यथा, महाभारते आश्वमेधिकपर्व्वणि
<>४२ अध्याये ।
<>“अतः परं प्रवक्ष्यामि सर्व्वं विविधमिन्द्रियम् ।
<>पादावध्यात्ममित्याहुर्ब्राह्मणास्तत्त्वदर्शिनः ॥
<>अधिभूतन्तु गन्तव्यं विष्णुस्तत्राधिदैवतम् ॥”
<>वुध्नः । वृक्षमूलम् । तुरीयांशः । चतुर्थभागः ।
<>शैलप्रत्यन्तपर्व्वतः । महाद्रिसमीपे क्षुद्रपर्व्वतः ।
<>(यथा, हरिवंशे ९४ । २० ।
<>“उभयोर्बिन्ध्यर्क्षयोः पादे नगयोस्तां महा-
<>पुरीम् ॥”)
<>मयूखः । किरणः । इति मेदिनी ॥ (शिवः ।
<>यथा, महाभारते । १३ । १७ । १२४ ।
<>“न्यायनिर्व्वपणः पादः पण्डितो ह्यचलोपमः ॥”
<>चिकित्सापादचतुष्टयं यथा, --
<>“वैद्यो व्याध्युपसृष्टस्तु भेषजं परिचारकः ।
<>एते पादाश्चिकित्सायाः कर्म्मसाधनहेतवः ॥
<>गुणवद्भिस्त्रिभिः पादैश्चतुर्थो गुणवान् भिषक् ।
<>व्याधिमल्पेन कालेन महान्तमपि साधयेत् ॥
<>वैद्यहीनास्त्रयः पादा गुणवन्तोऽप्यपार्थकाः ।
<>उद्गातृहोतृब्रह्माणो यथाध्वर्य्युं विनाध्वरे ॥
<>तत्त्वाधिगतशास्त्रार्थो दृष्टकर्म्मा स्वयं कृती ।
<>लघुहस्तः शुचिः शूरः सज्जोपस्करभेषजः ॥
<>प्रत्युत्पन्नमतिर्धीमान् व्यवसायी विशारदः ।
<>सत्यधर्म्मपरो यश्च स भिषक् पाद उच्यते ॥
<>आयुष्मान् सत्त्ववान् साध्यो द्रव्यवानात्मावानपि ।
<>आस्तिको वैद्यवाक्यस्थो व्याधितः पाद उच्यते ॥
<>प्रशस्तदेशसम्भूतं प्रशस्तेऽहनि चोद्धृतम् ।
<>युक्तमात्रं मनस्कान्तं गन्धवर्णरसान्वितम् ॥
<>दोषघ्नमग्लानिकरमविकारि विपर्य्यये ।
<>समीक्ष्य दत्तं काले च भेषज्रं पाद उच्यते ॥
<>स्निग्धोऽजुगुप्सुर्बलवान् युक्तो व्याधितरक्षणे ।
<>वैद्यवाक्यकृदश्रान्तः पादः परिचरः स्मृतः ॥”
<>इति च सुश्रुते सूत्रस्थाने ३४ अध्यायः ॥
<>“कारणं षोडशगुणं सिद्धौ पादचतुष्टयम् ॥”
<>इति चरकं सूत्रस्थाने नवमेऽध्यांये ॥
[Page3-110-b+ 52]
<>अस्य शुभलक्षणं यथा, --
<>“अस्वेदनौ मृदुतलौ कमलोदराभौ
<>श्लिष्टाङ्गुली रुचिरताम्रनखौ सुपार्ष्णी ।
<>उष्णौ शिराविरहितौ च निगूढगुल्फौ
<>कूर्म्मोन्नतौ च चरणौ मनुजेश्वरस्य ॥”
<>अशुभलक्षणञ्च यथा, --
<>“सूर्पाकारविरूक्षपाण्डुरनखौ वक्रौ शिरा-
<>सन्ततौ
<>संशुष्को विरलाङ्गुली च चरणौ दारिद्र-
<>दुःखप्रदौ ॥”)
<LEND>
