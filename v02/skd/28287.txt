<L>28287<pc>4-005<k1>यजनं<k2>यजनं
यजनं¦, क्ली, (इज्यते इति । यज् + ल्युट् ।) यागः ।
<>(यथा, महाभारते । ७ । ५३ । ३७ ।
<>“यस्य सेन्द्रामरगणा बृहस्पतिपुरोगमाः ।
<>देवा विश्वसृजः सर्व्वे यजनान्ते समासते ॥”)
<>तत्तु ब्राह्मणस्य षट्कर्म्मान्तर्गतकर्म्मविशेषः ।
<>यथा, मानवे १ अध्याये ।
<>“अध्यापनं अध्ययनं यजनं याजनं यथा ।
<>दानं प्रतिग्रहश्चैव ब्राह्मणानामकल्पयत् ॥”
<>अस्य लक्षणं यथा । पशुक्षीराज्यपुरोडास-
<>सोमौषधिचरुप्रभृतिभिहविर्भिः खदिरपलाशा-
<>श्वत्थन्यग्रोधोडुम्बरप्रभृतिभिः समिद्भिः स्रुक्स्रुवो-
<>दूखलमुषलकुठारखनित्रयूपदारुदर्भचर्म्मग्राव-
<>पवित्रभाजनादिभिर्द्रव्योपकरणैरुद्गातृहोत्रध्वर्य्यु-
<>ब्रह्मादिभिरृत्विग्भिः काम्यनैमित्तिकानां
<>पक्षादिपूर्व्वकाणां यथोक्तदक्षिणानां समापनं
<>यजनम् । इति श्राद्धविवेकधृतदेवलवचनम् ॥
<>(इज्यतेऽत्रेति । यज् + अधिकरणे ल्युट् । यज्ञ-
<>स्थानम् । यथा, श्रीमद्भागवते । ४ । ४ । ६ ।
<>“नृद्दार्व्वयःकाञ्चनदर्भचर्म्मभि-
<>र्निसृष्टभाण्डं यजनं समाविशत् ॥”
<>“यजनं यज्ञस्थानम् ।” इति तट्टीकायां श्रीधर-
<>स्वामी ॥)
<LEND>
