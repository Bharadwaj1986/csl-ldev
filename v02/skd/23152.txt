<L>23152<pc>3-296<k1>प्रवृत्तिः<k2>प्रवृत्तिः
प्रवृत्तिः¦, स्त्री, (प्रवर्त्तते इति । प्र + वृत् + क्तिन् ।)
<>प्रवाहः । उदन्तः । (यथा, मेघदूते । ४ ।
<>“प्रत्यासन्ने नभसि दयिताजीवितालम्बनार्थां
<>जीमूतेन स्वकुशलमयीं हारयिष्यन् प्रवृत्तिम् ॥”
<>प्रवर्त्तनमिति । प्र + वृत् + क्तिन् ।) प्रवर्त्तनम् ।
<>(यथा, महाभारते । १२ । ३० । १६ ।
<>“ववृधे हि ततस्तस्य हृदि कामो महात्मनः ।
<>यथा शुक्लस्य पक्षस्य प्रवृत्तौ चन्द्रमाः शनैः ॥”
<>प्रवर्त्तते व्याप्नोति प्रसिद्धत्वेनेति । प्र + वृत् +
<>क्तिच् । यज्ञादिव्यापारः । यथा, महाभारते ।
<>१ । १ । २५५ ।
<>“असच्च सदसच्चैव यस्माद्विश्वं प्रवर्त्तते ।
<>सन्ततिश्च प्रवृत्तिश्च जन्ममृत्युपुनर्भवाः ॥”
<>“सन्ततिर्ब्रह्मादिः । प्रवृत्तिर्यज्ञादिः ॥” इति
<>तट्टीकायां नीलकण्ठः ॥”) अवन्त्यादिदेशः ।
<>इति मेदिनी । ते, १३० ॥ हस्तिमदः । इति
<>हेमचन्द्रः । ४ । २९० ॥ न्यायमते यत्नविशेषः ।
<>अस्याः कारणम् । चिकीर्षा । कृतिसाध्यता-
<>ज्ञानम् । इष्टसाधनताज्ञानम् । उपादानप्रत्य-
<>क्षम् । यथा, --
<>“प्रवृत्तिश्च निवृत्तिश्च तथा जीवनकारणम् ।
<>एवं प्रयत्नत्रैविध्यं तान्त्रिकैः परिदर्शितम् ॥
<>चिकीर्षा कृतिसाध्येष्टसाधनत्वमतिस्तथा ।
<>उपादानस्य चाध्यक्षं प्रवृत्तौ जनकं भवेत् ॥”
<>इति भाषापरिच्छदः ॥
<>(यथा, पञ्चदश्याम् । ६ । १७३ ।
<>“देहादिपञ्चरं यन्त्रं तदारोहोऽभिमानिता ।
<>विहितप्रतिषिद्धेषु प्रवृत्तिर्भ्रमणं भवेत् ॥”
<>प्रयत्नसहितादन्तःकरणात् प्रवृत्तिर्जायते ।
<>यदुक्तं कामन्दकीये नीतिसारे । १ । ३३ -- ३५ ।
<>“आत्मा मनश्च तद्विद्यैरन्तःकरणमुच्यते ।
<>आभ्यान्तु सप्रयत्नाभ्यां सङ्कल्प उपजायते ॥
<>आत्माबुद्धीन्द्रियाण्यर्था बहिष्करणमुच्यते ।
<>सङ्कल्पाध्यवसायाभ्यां सिद्धिरस्य प्रकीर्त्तिता ॥
<>उभे एते हि करणे यत्नानन्तर्य्यके स्मृते ।
<>तस्मात् प्रवृत्तिसंरोधाद्भावयेन्निर्मनस्कताम् ॥”
<>“आत्ममनोबुद्धिकर्म्मेन्द्रियाणां लक्षणमभिधाय
<>बुद्धेरन्तःपरिकल्पनया कारणविभागमभिधातु-
<>माह । आत्मा मनश्चेति । अभिहितेन लक्ष-
<>णेनेति प्रतिपाद्यते यया विद्यया साऽन्वयविद्या
<>सा विद्यते येषां ते तद्विद्याः कणादाक्षपादा-
<>दयः तैः तद्विद्यैः आत्मा मनश्च अन्तःकरण-
<>मुच्यते । आभ्यां आत्ममनोभ्यां प्रयत्नसहिताभ्यां
<>सङ्कल्पः प्रवृत्तिः । इन्द्रियप्रवर्त्तनं उपजायते ।
<>बहिःकरणमभिधातुमाह । आत्मा बुद्धीति ।
<>आत्मा उक्तलक्षणः । बुद्धिः मनः । इन्द्रियाणि
<>बाह्यरूपाणि । अर्थाः शब्दादयः । कर्म्मे-
<>न्द्रियाणां हि उत्सर्गादिका अर्थाः प्रयोजनानि ।
<>एतत् सर्व्वं बहिःकरणम् । सङ्कल्पः सम्यग्-
<>भूतार्थकल्पनं अध्यवसायः प्रयत्नविशेषः ताभ्यां
<>अस्य आत्मनः सुखानुभवलक्षणा सिद्धिः प्रकी-
<>र्त्तिता । तदेवं अन्तःकरणप्रवृत्तिः प्रयत्नादेव
[Page3-296-c+ 52]
<>बहिःकरणप्रवृत्तिरपि अध्यवसायलक्षणात्
<>प्रयत्नादेवेति दर्शितं भवति एतदेव समर्थ-
<>यन्नाह । उभे एते हीति । उभे एते अनन्त-
<>रोक्ते हि स्फुटं करणे अन्तर्बहिःकरणसंज्ञके
<>यत्नानन्तर्यके प्रयत्नानन्तरं वर्त्तेते प्रयत्नप्रेर-
<>णादित्यर्थः । तस्मादिति । यस्मादेवं तस्मात्
<>प्रवृत्तिसंरोधात् उभयात्मकस्य प्रयत्नस्यैव संरोधं
<>कृत्वा निर्म्मनस्कतां भावयेत् निर्मनस्कभावं अभ्य-
<>स्येत् यावत् प्रयत्न एव निरुद्धो भवति ताव-
<>दात्मा मनसा न युज्यते ततश्च विद्यमानमपि
<>मनो नास्त्येव मनःकार्य्याकरणात् । अन्तः-
<>करणविश्लेषात् प्रवृत्तिर्नोपपद्यते । एवमन्तः-
<>करणप्रवृत्त्यभावात् बहिःकरणप्रवृत्तेरप्यभावः ।
<>तदभावात् इन्द्रियाणां विषयैः सम्बन्ध एव न
<>स्यात् इति भावः ।” इति तट्टीका ॥)
<LEND>
