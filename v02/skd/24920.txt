<L>24920<pc>3-496<k1>भाणः<k2>भाणः
भाणः¦, पुं, (भण्यतेऽत्रेति । भण + अधिकरणे
<>घञ् ।) नाटकादिदशरूपकान्तर्गतरूपक-
<>विशेषः । इति हेमचन्द्रः । २ । १९८ ॥ तस्य
<>लक्षणादि यथा, --
<>“भाणः स्याद्धूर्त्तचरितो नानावस्थान्तरात्मकः ।
<>एकाङ्क एक एवात्र निपुणः पण्डितो विटः ॥
<>रङ्गे प्रकाशयेत् स्वेनानुभूतमितरेण वा ।
<>सम्बोधनोक्तिप्रत्युक्ती कुर्य्यादाकाशभाषितैः ॥
<>सूचयेद्वीरशृङ्गारौ शौर्य्यसौभाम्यवर्णनैः ।
<>तत्रेतिवृत्तमुत्पाद्यं वृत्तिः प्रायेण भारती ॥
<>मुखनिर्व्वहणे सन्धी लास्याङ्गानि दशापि च ॥
<>अत्राकाशभाषितरूपं परवचनमपि स्वयमेवा-
<>नुवदन्नुत्तरप्रत्युत्तरे कुर्य्यात् । शृङ्गारवीररसौ
<>च सौभाग्यशौर्य्यवर्णया सूचयेत् । प्रायग्रहणात्
<>कौशिक्यपि वृत्तिर्भवति । उदाहरणं लीला-
<>मधुकरः ।” इति साहित्यदर्पणे ६ परिच्छेदः ॥
<LEND>
