<L>12465<pc>2-446<k1>चिकित्सा<k2>चिकित्सा
चिकित्सा¦, स्त्री, (चिकित्सनमिति । कित् व्याधि-
<>प्रतीकारे + “गुप्तिज्किद्भ्यः सन् ।” ३ । १ । ५ ।
<>इति स्वार्थे सन् ततः अप्रत्ययः ।) रोगप्रती-
<>कारः । तत्पर्य्यायः । रुक्प्रतिक्रिया २ । इत्य-
<>मरः । २ । ६ । ५० ॥ उपचारः ३ उपचर्य्या ४
<>निग्रहः ५ वेदनानिष्टा ६ क्रिया ७ उपक्रमः ८
<>शमः ९ । इति राजनिर्घण्टः ॥ चिकित्सितम् १०
<>प्रतीकारः ११ भिषग्जितम् १२ । इति रत्न-
<>माला ॥ रोगप्रतिकारः १३ । इति शब्दरत्ना-
<>वली ॥ सा त्रिधा यथा, वैद्यके ।
<>“आसुरी मानुषी दैवी चिकित्सा सा त्रिधा
<>मता ।
<>सूतप्रधाना दैवी स्यात् छेदभेदात्मिकासुरी ॥
<>मानुषी षड्रसा ज्ञेया जपहोमादिसंस्कृता ।
<>कलौ चाल्पबले लोके मानुषी तत्र पूजिता ॥”
<>तस्या लक्षणं यथा, --
<>“याभिः क्रियाभिर्जायन्ते शरीरे धातवः समाः ।
<>सा चिकित्सा विकाराणां कर्म्म तद्भिषजां मतम् ॥
<>या ह्युदीर्णं शमयति नान्यं व्याधिं करोति च ।
<>सा क्रिया न तु या व्याधिं हरत्यन्यमुदीरयेत् ॥”
<>चिकित्साविध्युपदेशो यथा, --
<>“जातमात्रश्चिकित्स्यः स्यान्नोपेक्ष्योऽल्पतया गदः ।
<>वह्निशत्रुविषैस्तुल्यः स्वल्पोऽपि विकरोत्यसौ ॥
<>रोगमादौ परीक्षेत ततोऽनन्तरमौषधम् ।
<>ततः कर्म्म भिषक् पश्चाज्ज्ञानपूर्व्वं समाचरेत् ॥
<>औषधं केवलं कर्त्तुं यो जानाति न चौषधम् ।
<>वैद्यकर्म्म स चेत् कुर्य्याद्वधमर्हति राजतः ॥
<>आदावन्ते रुजां ज्ञाने प्रयतेत चिकित्सकः ।
<>भेषजानां विधानेऽथ ततः कुर्य्यात् चिकित्सितम् ॥
<>शीते शीतप्रतीकारमुष्णे चोष्णनिवारणम् ।
<>कृत्वा कुर्य्यात् क्रियां प्राप्तां क्रियाकालं न हाप-
<>येत् ॥
<>अप्राप्ते वा क्रियाकाले प्राप्ते वा न क्रिया कृता ।
<>क्रियाहीनातिरिक्ता च साध्येष्वपि न सिध्यति ॥
<>क्रिया यास्तु गुणालाभे क्रियामन्यां प्रयोजयेत् ।
<>पूर्व्वस्यां शान्तवेगायां न क्रियासङ्करो मतः ॥”
<>चिकित्साफलं यथा, --
<>“क्वचिदर्थः क्वचिन्मैत्री क्वचिद्धर्ग्मः क्वचिद्यशः ।
[Page2-446-b+ 52]
<>कर्म्माभ्यासः क्वचिच्चेति चिकित्सा नास्ति
<>निष्फला ॥” * ॥
<>चिकित्साङ्गानि यथा, भावप्रकाशे ।
<>“रोगी दूतो भिषग्दीर्घमायुर्द्रव्यञ्च सेवकः ।
<>सदौषधं चिकित्सायामित्यङ्गानि बुधा जगुः ॥”
<LEND>
