<L>21352<pc>3-130<k1>पार्ष्णिः<k2>पार्ष्णिः
पार्ष्णिः¦, पुं, स्त्री (पृष्यते भूम्यादिकमनेनेति ।
पृष् + “घृणिपृश्निपार्ष्णिचूर्णिभूर्णि ।” उणां ४ ।
५२ । इति निप्रत्ययेन निपातनात् साधुः ।)
गुल्फस्याधोभागः । पादग्रन्थ्यधरः । इत्यमरः ।
२ । ६ । ७२ ॥ गोडमुडा इति गोडारि इति च
भाषा । स तु गर्भस्थस्य मासद्वयेन भवति ।
इति सुखबोधः ॥ (यथा, कुमारे । १ । ११ ।
“उद्वेजयत्यङ्गुलिपार्ष्णिभागान्
मार्गे शिलीभूतहिमेऽपि यत्र ॥”)
सैन्यपृष्ठम् । इति मेदिनी । णे, २० ॥ (यथा,
हरिवंशे । २५ । ३२ ।
“उशना तस्य जग्राह पार्ष्णिमाङ्गिरसस्तदा ॥”)
पृष्ठम् । इति हलायुधः ॥ जिगीपा । यथा, --
“सैन्यपृष्ठे पुमान् पार्ष्णिः पञ्चात्पदजिगीपयोः ॥”
इति रत्नकोषः ॥
<LEND>
