<L>30849<pc>4-249<k1>वज्रं<k2>वज्रं
वज्रं¦, क्ली, (वज गतौ + ऋज्रेन्द्रेति रन् ।)
बालकः । धात्री । इति मेदिनी । रे, ६ ॥
काञ्जिकम् । इति धरणिः ॥ वज्रपुष्पम् । इति
शब्दरत्नावली ॥ लौहविशेषः । स च बहुविधो
यथा । नीलपिण्डम् १ अरुणाभम् २ मोरकम् ३
नागकेशरम् ४ तिन्तिराङ्गम् ५ स्वर्णवज्रम् ६
शैवालवज्रम् ७ शोणवज्रम् ८ रोहिणी ९
काङ्कोलम् १० ग्रन्थिवज्रकम् ११ मदनाख्यम् १२
इत्यादि । तेषां नामानुरूपं चिह्रम् । इति
पुराणम् ॥ अभ्रविशेषः । तस्योत्पत्त्यादि
यथा, --
“पुरा वधाय वृत्रस्य वज्रिणा वज्रमुद्धृतम् ।
विस्फूलिङ्गास्ततस्तस्य गगने परिसर्पिताः ॥
ते निपेतुर्घनध्वानाच्छिखरेषु महीभृताम् ।
त्रेभ्य एव समुत्पन्नं तत्तद्गिरिषु चाभ्रकम् ॥
तद्वज्रं वज्रजातत्वादभ्रमभ्ररवोद्भवात् ।
[Page4-250-a+ 52]
गगनात् स्खलितं यस्मात् गगनञ्च ततो मतम् ॥
पिनाकं दर्दुरं नागं वज्रञ्चेति चतुर्विधम् ।
वज्रन्तु वज्रवत् तिष्ठेत् तन्नाग्नौ विकृतिं व्रजेत् ॥
सर्व्वाभ्रेषु वरं वज्रं व्याधिवार्द्धक्यमृत्युहृत् ॥”
इति भावप्रकाशः ॥
<LEND>
