<L>25252<pc>3-532<k1>भूतिः<k2>भूतिः
भूतिः¦, स्त्री, (भवत्यनयेति । भू + “क्तिच्क्तौ च
संज्ञायाम् ।” ३ । ३ । १७४ । इति क्तिच् ।)
महादेवस्य अणिमाद्यष्टप्रकारवैभवम् । इत्य-
मरः । १ । १ । ३८ ॥ शम्भुधृतभस्म । इत्यमर-
टीकायां भरतः ॥ भस्म ॥ (यथा, शिशुपाल-
वधे । १ । ४ ।
“क्षणं क्षणोत्क्षिप्तगजेन्द्रकृत्तिना
स्फुटोपमं भूतिसितेन शम्भुना ॥”)
सम्पत्तिः । (उत्तरोत्तरवृद्धिः । यथा, भगवद्-
गीतायाम् । १८ । ७४ ।
“यत्र योगेश्वरः कृष्णो यत्र पार्थो धनुर्द्धरः ।
तत्र श्रीर्विजयो भूतिर्ध्रुवा नीतिर्मतिर्मम ॥”)
हस्तिशृङ्गारः । इति मेदिनी ते, ४० ॥ (हस्ति-
शृङ्गारोऽत्र गजमण्डनम् । यथा, मेघदूते । १९ ।
“रेवां द्रक्ष्यस्यपलविषमे बिन्ध्यपादे विशीर्णाम् ।
भक्तिच्छेदैरिव विरचितां भूतिमङ्गे गजस्य ॥”)
जातिः । इति विश्वः ॥ (पितृगणभेदः । यथा,
मार्कण्डेयपुराणे । ९६ । ४३ ।
“विश्वो विश्वभुगाराध्यो धर्म्मो धन्यः शुभाननः ।
भूतिदो भूतिकृद् भूतिः पितॄणां ये गणा नव ॥”
लक्ष्मीः । यथा, भागवते । ४ । १ । ४ ।
“यस्तयोः पुरुषः साक्षाद् विष्णुर्यज्ञस्वरूपधृक् ।
या स्त्री सा दक्षिणा भूतेरंशभूतानपायिनी ॥”
भूतेर्लक्ष्म्याः । इति तट्टीकायां श्रीधरस्वामी ॥)
वृद्धिनामौषधम् । रोहिषतृणम् । भूतृणम् ।
इति राजनिर्घण्टः ॥ (भवनमिति । भू + क्तिन्)
उत्पत्तिः । सत्ता । इति भूघातोर्भावे क्तिप्रत्य-
वेन निष्पन्नम् ॥
<LEND>
