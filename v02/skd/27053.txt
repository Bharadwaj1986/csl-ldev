<L>27053<pc>3-693<k1>मातुलः<k2>मातुलः
मातुलः¦, पुं, (मातुर्भ्राता । “पितृव्यमातुलेति ।”
४ । २ । ३६ । इति निपात्यते । तत्र “मातुर्डुलच् ।”
इति वार्त्तिकात् डुलच् ।) मातृभ्राता ।
पितृश्यालकः । इत्यमरः । २ । ६ । ३१ ।
मामा इति भाषा ॥ तन्मरणे भागिनेयस्य
पक्षिण्यशौचम् । यथा, शुद्धितत्त्वे ।
“मातुले पक्षिणीं रात्रिं शिष्यर्त्विग्वान्धवेषु च ।”
स च मातामहपर्य्यन्तरहितस्य मृतस्य प्रेत-
क्रियाद्यधिकारी । यथा, --
“मातुलो भागिनेयस्य स्वस्रीयो मातुलस्य च ।”
इति शातातपीयपाठक्रमात् । इति शुद्धितत्त्वम् ॥
(मात्यते खार्य्यादिना मीयते । मात + बाहु-
लकात् डुलच् ।) ब्रीहिभेदः । मदनद्रुमः ।
(मादयतीति । मद + णिच् + बाहुलकात्
उलच् पृषोदराद् दस्य तकारत्वञ्च ।) धुस्तूरः ।
इति मेदिनी । ले, १२३ ॥ पर्य्यायो यथा, --
“धत्तूर धूर्त्त धुत्तूरा उन्मत्तः कनकाह्वयः ।
देवता कितवस्तूरी महामोहः शिवप्रियः ।
मातुलो मदनश्चास्य फले मातुलपुत्त्रकः ॥”
इति भावप्रकाशस्य पूर्व्वखण्डे प्रथमे भागे ॥
मा विद्यते तुला तुलना यस्य ।) सर्पविशेषः ।
इति हेमचन्द्रः । ३ । २१६ ॥
<LEND>
