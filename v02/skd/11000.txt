<L>11000<pc>2-335<k1>गुणः<k2>गुणः
गुणः¦, पुं, (गुण्यते मन्त्र्यते मन्त्रणादिभिर्निश्चीयते
<>राजभिरितिशेषः । गुण मन्त्रणे + घञ् ।) षट्-
<>प्रकारराजनीतिविशेषः । तद्यथा । सन्धिः १
<>विग्रहः २ यानम् ३ आसनम् ४ द्वैधम् ५
<>आश्रयः ६ ॥ (यथा, मनुः । ७ । १६० ।
<>“सन्धिञ्च विग्रहञ्चैव यानमासनमेव च ।
<>द्वैधीभावं संश्रयञ्च षड्गुणांश्चिन्तयेत् सदा ॥”
<>एते षड्गुणास्तु नीतिविदा राज्ञा कदा केनो-
<>पायेन च प्रयोक्तव्यास्तद्विवरणादिकन्तु तत्रैव ।
<>७ । १६१ । श्लोकमारभ्य द्रष्टव्यम् ॥) धनुरा-
<>कर्षणरज्जुः । छिला इति भाषा । (यथा,
<>रघुवंशे । ९ । ५४ ।
<>“अथ नभस्य इव त्रिदशायुधं
<>कनकपिङ्गतडि द्गुणसंयुतम् ।
<>धनुरधिज्यमनाधिरुपाददे
<>नरवरो रवरोषितकेशरी ॥”)
<>तत्पर्य्यायः । मौर्व्वी २ ज्या ३ शिञ्जिनी ४
<>शिञ्ज्या ५ ज्यावा ६ पतञ्चिका ७ । इति शब्द-
<>रत्नावली ॥ जीवा ८ । इति जटाधरः ॥ रज्जुः ।
<>(यथाह कश्चित् ।
<>“गुणवन्तोऽपि सीदन्ति न गुणग्राहको यदि ।
<>सगुणोऽपि पूर्णकुम्भो यथा कूपे निमज्जति ॥”
<>सूत्रम् । यथा, आर्य्यासप्तशत्याम् । ३६९ ।
[Page2-335-c+ 52]
<>“काञ्चीगुण इव पतितः स्थितैकरत्नः फणी
<>स्फुरति ॥”)
<>सत्वरजस्तमांसि । (यथा, भागवते । १ । २ । २३ ।
<>“सत्त्वं रजस्तम इति प्रकृतेर्गुणास्तै-
<>र्युक्तः परः पुरुष एक इहास्य धत्ते ।
<>स्थित्यादये हरिविरिञ्चिहरेति संज्ञाः
<>श्रेयांसि तत्र खलु सत्त्वतनोर्नृणां स्युः ॥”)
<>शुक्लकृष्णरक्तपीतादिः । द्रव्याश्रितः । स तु
<>शौर्य्यादिःरसगन्धादिश्च । इत्यमरः । ३ । ३ । ४६ ॥
<>तस्य लक्षणं यथा, --
<>“सत्त्वे निविशतेऽपैति पृथग् जातिषु दृश्यते ।
<>आधेयश्चाक्रियाजश्च सोऽसत्त्वप्रकृतिर्गुणः ॥”
<>इति मुग्धबोधम् ॥
<>(अस्यार्थमाह दुर्गादासः ।
<>“यः सत्त्वे द्रव्ये निविशते तदेवाश्रयतीत्यर्थः ।
<>अपैति तस्मात् सत्त्वादपगच्छतीत्यर्थः ॥ यथा
<>श्यामता पूर्व्वमाम्रादिफलमुपगच्छति पश्चात्
<>पक्वदशायां ततोऽपैति । पृथक् जातिषु दृश्यते
<>भिन्नेषु पदार्थेषु दृश्यते । यथा आम्रादिफले या
<>श्यामता दृष्टा सा कदलीफलादिषु च दृश्यते
<>स गुणः स्यादित्यर्थः । ननु तर्हि उत्क्षेपणाव-
<>क्षेपणाकुञ्चनप्रसारणगमनानि पञ्चैव कर्म्मा-
<>णीति उक्तकर्म्मस्वपि गुणत्वापत्तिः यदा द्रव्यं
<>सक्रियं भवति तदा कर्म्म सत्त्वे निविशते यदा
<>द्रव्यं निष्क्रियं भवति तदा कर्म्म सत्त्वादपैति
<>पृथग्जातिषु च दृश्यते यथा मनुष्येषु गमनादि-
<>क्रिया दृश्यते तथा पश्वादिषु च दृश्यते अतः
<>कर्म्मणो गुणत्वमपाकर्त्तुमाह आधेयश्चाक्रियाज-
<>श्चेति । आधेय उत्पाद्यः यथा पक्वमृण्मय-
<>पात्रेषु रक्ततागुणः सहि वह्निसंयोगादिना
<>निष्पाद्यते । अक्रियाज इति । क्रियाया जायते ।
<>इति क्रियाजः । न क्रियाजोऽक्रियाजः नित्य
<>इत्यर्थः । आकाशादिषु महत्त्वादिर्गुणः । ततश्च
<>गुणस्य उत्पाद्यत्वमनुत्पाद्यत्वञ्च इति प्रकार-
<>द्वयदर्शनतया कर्म्मणो गुणत्वं न स्यादिति ज्ञापि-
<>तम् कर्म्मत्वं सर्व्वमेव उत्पाद्यमिति । एवञ्चेत्तर्हि
<>द्रव्यमपि गुणोऽस्तु तत्रापि ह्येते धर्म्मा वर्त्तन्ते ।
<>यथा तदपि द्रव्यमारम्भके अवयवद्रव्ये निविशते
<>ततोऽपैति च यथा शरीरमवयवि तद्धि मस्तका-
<>दिष्ववयवेषु समवेतं भवतीति तद्विनाशात् ततो-
<>ऽपैति । पृथग्जातिषु पश्वादिषु च दृश्यते एवं
<>द्रव्यस्य उत्पाद्यत्वमनुत्पाद्यत्वञ्चास्ति अवयवि
<>द्रव्यस्य उत्पाद्यत्वात् आकाशादेस्तु अनुत्-
<>पाद्यत्वादिति । अत आह असत्त्वप्रकृतिरिति ।
<>सत्त्वं द्रव्यं प्रकृतिःस्वभावः । सत्त्वं प्रकृतिर्यस्य स
<>सत्त्वप्रकृतिः । न सत्त्वप्रकृतिरसत्त्वप्रकृतिः ॥”)
<>विशेषाधानहेतुः सिद्धो वस्तुधर्म्मः । शुक्लादयो
<>हि गवादिकं स्वजातीयेभ्यः कृष्णगवादिभ्यो
<>व्यावर्त्तयन्तीति साहित्यदर्पणम् ॥
<>अपि च ।
<>द्रव्यत्वव्यापकतावच्छेदकसत्त्वान्यजातिमत्त्वं तदर्थः
<>तद्यथा । रूपम् १ रसः २ गन्धः ३ स्पर्शः ४
[Page2-336-a+ 52]
<>संख्या ५ परिमाणम् ६ पृथक्त्वम् ७ संयोगः ८
<>विभागः ९ परत्वम् १० अपरत्वम् ११ बुद्धिः १२
<>सुखम् १३ दुःखम् १४ इच्छा १५ द्वेषः १६
<>यत्नः १७ गुरुत्वम् १८ द्रवत्वम् १९ स्नेहः २०
<>संस्कारः २१ धर्म्मः २२ अधर्म्मः २३ शब्दः २४ ।
<>इति भाषापरिच्छेदः ॥ (सात्त्विकनायकगुणा
<>यथा, साहित्यदर्पणे । ३ । ५८ ।
<>“शोभाविलासोमाधुर्य्यङ्गाम्भीर्य्यं ध्यैर्य्यतेजसी ।
<>ललितौदार्य्यमित्यष्टौ सत्त्वजाः पौरुषागुणाः ॥
<>एतेषां विशेषविवरणन्तु तत्तच्छब्दे द्रष्टव्यम् ॥)
<>अप्रधानम् । सूदः । इन्द्रियम् । त्यागः । वटी ।
<>इति मेदिनी ॥ णे । १० ॥ भीमसेनः । तन्तुः ।
<>दोषान्यविशेषणम् । इति हेमचन्द्रः ॥ विद्यादि ।
<>इति विश्वः ॥ (व्यञ्जनम् । यथा, मनुः । ३ । २२६ ।
<>“गुणांश्च सूपशाकाद्यान् पयोदधिघृतं मधु ।
<>विन्यसेत् प्रयतःसम्यक् भूमावेव समाहितः ॥”
<>“गुणान् व्यञ्जनानि अन्नापेक्षयाऽप्राधान्यात्
<>गुणयुक्तान् वा ।” इति तट्टीकायां कुल्लूकभट्टः ॥
<>आवृत्तिः । यथा, महाभारते ।
<>“आहारो द्विगुणः स्त्रीणां बुद्धिस्तासां चतुर्गुणाः ।
<>षड्गुणो व्यवसायश्च कामश्चाष्टगुणः स्मृतः ॥”)
<>व्याकरणोक्तसंज्ञाविशेषः । यथा । इङोऽरले-
<>ङ्णुः । अस्यार्थः । इ उ ॠ ऌ एषां स्थाने
<>ए ओ अर् अल् एते गुणसंज्ञा भवन्ति । इति
<>मुग्धबोधम् । काव्यगुणस्य लक्षणं यथा, --
<>ये रसस्याङ्गिनो धर्म्माः शौर्य्यादय इवात्मनः ।
<>उत्कर्षहेतवस्ते स्युरचलस्थितयो गुणाः ॥
<>इति काव्यप्रकाशः ॥
<>तस्य भेदाः ।
<>श्लेषः प्रसादः समता माधुर्य्यं सुकुमारता ।
<>अर्थव्यक्तिरुदारत्वमोजःकान्तिसमाधयः ॥
<>इति वैदर्भमार्गस्य प्राणा दश गुणाः स्मृताः ॥
<>इति दण्डी ॥
<>माधुर्य्यौजःप्रसादाख्यास्त्रयस्ते न पुनर्दश ॥
<>तस्य दशसंख्याभावे हेतुर्यथा, --
<>केचिदन्तर्भवन्त्येषु दोषत्यागात् परे श्रिताः ।
<>अन्ये भजन्ति दोषत्वं कुत्रचिन्न ततो दश ॥
<>इति भरतमुनिः । स्मृत्युक्तगुणविशेषा उपवास-
<>शब्दे द्रष्टव्याः ॥
<LEND>
