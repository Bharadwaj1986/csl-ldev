<L>38696<pc>5-329<k1>साध्यः<k2>साध्यः
साध्यः¦, पुं, (साध्यमस्त्यस्येति । अर्शआदित्वादच् ।)
गणदेवताविशेषः । इत्यमरः । १ । १ । १० ॥
स तु द्वादशसंख्यकः । यथा, भरतः ।
“साध्या द्वादशविख्याता रुद्राश्चैकादश स्मृताः ॥”
तेषां नामानि यथा, --
“मनो मन्ता तथा प्राणो नरोऽपानश्च वीर्य्यवान् ।
विनिर्भयो नयश्चैव दसो नारायणो वृषः ।
प्रभुश्चेति समाख्याताः साध्या द्वादश पौर्व्विकाः ॥”
इति वह्निपुराणे गणभेदनामाध्यायः ॥ * ॥
[Page5-330-a+ 52]
देवः । विष्कम्भादिसप्तविंशतियोगान्तर्गतैकविंश-
योगः । इति मेदिनी ॥ तत्र जातफलम् ।
“असाध्यसाध्यः किल साध्यजातः
शूरोऽतिधीरो विजितारिपक्षः ।
बुद्ध्या ह्युपायैः परिसाधितार्थः
परं कृतार्थः सुतरां विनीतः ॥”
इति कोष्ठीप्रदीपः ॥
<LEND>
