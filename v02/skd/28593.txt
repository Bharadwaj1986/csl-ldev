<L>28593<pc>4-041<k1>याम्या<k2>याम्या
याम्या¦, स्त्री, (यमस्येयं यमो देवतास्या इति वा ।
यम + “यमाच्चेति वक्तव्यम् ।” ४ । १ । ८५ । इति
वार्त्तिकोक्त्या ण्यः । टाप् ।) दक्षिणदिक् । (यथा,
रामायणे । २ । १०३ । २६ ।
“प्रगृह्य तु महीपालो जलपूरितमञ्जलिम् ।
दिशं याम्यामभिमुखो रुदन् वचनमब्रवीत् ॥”)
भरणीनक्षत्रम् । इति मेदिनी । ये, ४८ ॥
(यमसम्बन्धिनि, त्रि । यथा, महाभारते । २ । ८ । १ ।
“कथयिष्ये सभां याम्यां युधिष्ठिर ! निबोध ताम् ।
वैवस्वतस्य यां पार्थ ! विश्वकर्म्मा चकार ह ॥”)
<LEND>
