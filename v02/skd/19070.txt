<L>19070<pc>2-890<k1>निरृतिः<k2>निरृतिः
निरृतिः¦, स्त्री, (निर्नियता ऋतिर्घृणा अशुभं वा
<>यत्र ।) अलक्ष्मीः । इत्यमरः । १ । ८ । २ ॥
<>(यथा, महाभारते । १ । ८७ । ९ ।
<>“अरुन्तुदं परुषं तीक्ष्णवाचं
<>वाक्कण्टकैर्व्वितुदन्तं मनुष्यान् ।
<>विद्यादलक्ष्मीकतमं जनानां
<>सुखे निबद्धां निरृतिं वहन्तम् ॥”)
<>अस्या उपाख्यानं यथा, --
<>“समुद्रमथनाद्यानि रत्नान्यापुः सुरोत्तमाः ।
<>श्रेष्ठञ्च कौस्तुभं तेषु विष्णवे प्रददुः सुराः ॥
<>यावदङ्गीचकारासौ लक्ष्मीं भार्य्यार्थमात्मनः ।
<>तावद्विज्ञापयामास लक्ष्मीस्तं चक्रपाणिनम् ॥
<>लक्ष्मीरुवाच ।
<>असंस्कृत्य कथं ज्येष्ठां कनिष्ठा परिणीयते ।
<>तस्मान्ममाग्रजामेतामलक्ष्मीं मधुसूदन ! ॥
<>विवाह्योद्वह मां पश्चादेष धर्म्मः सनातनः ।
[Page2-890-c+ 52]
<>तस्माद्धर्म्मव्यतिक्रामं न कुर्य्या मधुसूदन ! ॥
<>सूत उवाच ।
<>इति तद्वचनं श्रुत्वा स विष्णुर्लोकभावनः ।
<>उद्दालकाय मुनये मुदीर्घतपसे तदा ।
<>आप्तवाक्यानुरोधेन तामलक्ष्मीं ददौ किल ॥
<>स्थूलोष्ठीं शुष्कवदनां विरूपां बिभ्रतीं तनुम् ।
<>स्रवदारक्तनयनां रूक्षपिङ्गशिरोरुहाम् ॥
<>स मुनिर्विष्णुवाक्यात्तामङ्गीकृत्य स्वमाश्रमम् ।
<>वेदध्वनिसमायुक्तमानयामास धर्म्मवित् ॥
<>होमधूपसुगन्धाढ्यं वेदघोषेण नादितम् ।
<>आश्रमं तं विलोक्याथ व्यथिता साब्रवीदिदम् ॥
<>ज्येष्ठोवाच ।
<>नहि वासानुरूपोऽयं वेदध्वनियुतो मम ।
<>नात्रागमिष्ये भो ब्रह्मन् ! नयस्वान्यत्र मां ध्रुवम् ॥
<>उद्दालक उवाच ।
<>कथं नायासि किञ्चात्र वर्त्तते स्वमतं तव ।
<>तव योग्या च वसतिः का भवेत् तद्वदस्व माम् ॥
<>ज्येष्ठोवाच ।
<>वेदध्वनिर्भवेद्यस्मिन्नतिथीनाञ्च पूजनम् ।
<>यज्ञदानादिकं यत्र नैव तत्र वसाम्यहम् ॥
<>परस्परानुरागेण दाम्पत्यं यत्र विद्यते ।
<>पितृदेवार्च्चनं यत्र तत्र नैव वसाम्यहम् ॥
<>दानशौचे न विद्येते परद्रव्यापहारिणः ।
<>परदाररता यत्र तत्र स्थाने रतिर्म्मम ॥
<>वृद्धसज्जनविप्राणां यत्र स्यादपमाननम् ।
<>निष्ठुरं भाषणं यत्र तत्र सम्यग्वसाम्यहम् ॥
<>सूत उवाच ।
<>इति तद्वचनं श्रुत्वा विषण्णवदनोऽभवत् ।
<>उद्दालकस्ततो वाक्यं तामलक्ष्मीमुवाच ह ॥
<>उद्दालक उवाच ।
<>अश्वत्थवृक्षमूलेऽस्मिन्नलक्ष्मि श्रम्यतां क्षणम् ।
<>आश्रमस्थानमालोक्य यावदायाम्यहं पुनः ॥
<>सूत उवाच ।
<>इति तां तत्र संस्थाप्य जगामोद्दालको मुनिः ।
<>प्रतीक्षन्ती चिरं तत्र यदा तं न ददर्श सा ॥
<>तदा रुरोद करुणं भर्त्तुस्त्यागेन दुःखिता ।
<>तत्तस्याः क्रन्दितं लक्ष्मीर्वैकुण्ठभवनेऽशृणोत् ॥
<>तदा विज्ञापयामास विष्णुमुद्बिग्नमानसा ॥
<>लक्ष्मीरुवाच ।
<>स्वामिन्मद्भगिनी ज्येष्ठा स्वामित्यागेन दुःखिता ।
<>तामाश्वासयितुं याहि कृपालो ! यद्यहं प्रिया ॥
<>सूत उवाच ।
<>लक्ष्म्या सह ततो विष्णुस्तत्रागात् कृपयान्वितः ।
<>आश्वासयन्नलक्ष्मीं तामिदं वाक्यमथाब्रवीत् ॥
<>विष्णुरुवाच ।
<>अश्वत्थवृक्षमासाद्य सदालक्ष्मीः स्थिरा भव ।
<>ममांशसम्भवो ह्येष आवासस्ते मया कृतः ॥
<>मन्दवारे सदा नूनं लक्ष्मीरत्रागमिष्यति ।
<>अस्पृश्योऽसौ भवेत्तस्मान्मन्दवारं विना किल ॥
<>प्रत्यब्दमर्च्चयिष्यन्ति तां ज्येष्ठां गृहधर्म्मिणः ।
<>तेष्वियं श्रीः कनिष्ठा ते सदा तिष्ठत्वनामया ॥”
<>इति पाद्मोत्तरखण्डे १६१ अध्यायः ॥
[Page2-891-a+ 52]
<>(पापदेवता । यथा, ऋग्वेदे । १० । १६५ । १ ।
<>“दूतो निरृत्या इदमाजगाम ।”
<>“निरृत्याः पापदेवताया दूतोऽनुचरः ।” इति
<>तद्भाष्ये सायनः ॥)
<LEND>
