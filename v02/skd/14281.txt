<L>14281<pc>2-582<k1>तथा<k2>तथा
तथा¦, व्य, (तेन प्रकारेण । तद् + “प्रकारवचने
<>थाल् ।” ५ । ३ । २३ । इति थाल् । तेन प्रकारे-
<>णेत्यर्थः । यथा, मनुः । १ । ४ ।
<>“स तैः पृष्टस्तथा सम्यगमितौजा महात्मभिः ।
<>प्रत्युवाचार्च्च्य तान् सर्व्वान् महर्षीन् श्रूयता-
<>मिति ॥”)
<>साम्यम् । इत्यमरः । ३ । ४ । ९ ॥ (यथा,
<>मनुः । ६ । ९० ।
<>“यथा नदीनदाः सर्व्वे सागरे यान्ति संस्थितिम् ।
<>तथैवाश्रमिणः सर्व्वे गृहस्थे यान्ति संस्थितिम् ॥”)
<>अभ्युपगमः । पृष्टप्रतिवाक्यम् । समुच्चयः ।
<>(यथा, देवीभागवते । १ । २ । २६ ।
<>“सपादलक्षञ्च तथा भारतं मुनिना कृतम् ।
<>इतिहास इति प्रोक्तं पञ्चमं वेदसम्मतम् ॥”)
<>निश्चयः । इति मेदिनी । थे, ३६ ॥ (यथा,
<>रघुः । १ । २९ ।
<>“तं वेधा विदधे नूनं महाभूतसमाधिना ।
<>तथा हि सर्व्वे तस्यासन् परार्थैकफला गुणाः ॥”)
<LEND>
