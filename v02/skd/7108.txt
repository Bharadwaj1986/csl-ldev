<L>7108<pc>2-080<k1>काकोली<k2>काकोली
काकोली¦, स्त्री, (काकोल + गौरादित्वात् ङीष् ।)
अष्टवर्गे प्रसिद्धौषधविशेषः । तत्पर्य्यायः । मधुरा
२ काकी ३ कालिका ४ वायसोली ५ क्षीरा ६
ध्माङ्क्षिका ७ वीरा ८ शुक्ला ९ धीरा १० मेदुरा
११ ध्माङ्क्षोली १२ स्वादुमांसी १३ वयःस्था १४
जीवनी १५ शुक्लक्षीरा १६ पयस्विनी १७ । इति
राजनिर्घण्टः ॥ पयस्या १८ शीतपाकी १९ । इति
रत्नमाला ॥ अस्या गुणाः । शीतत्वम् । मधुरत्वम् ।
क्षयपित्तानिलार्त्तिरक्तदाहज्वरनाशित्वम् । कफ-
शुक्रवर्द्धकत्वञ्च । इति राजनिर्घण्टः ॥
(क्षीरकाकोलीशब्दे चास्या विशेषविवरणं
ज्ञातव्यम् ॥ काकोल्यादिगणोयथा, “काकोली-
क्षीरकाकोलीजीवकर्षभकमुद्गपर्णीमाषपर्णीमेदा-
महामेदाछिन्नरुहाकर्कटशृङ्गीतुगाक्षीरीपद्मकप्र-
पौण्डरीकर्द्धिवृद्धिमृद्वीकाजीवन्त्योभधुकञ्चेति” ।
“क्राकोल्यादिरयं पित्तशोणितानिलनाशनः ।
जीवनो वृंहणो वृष्यः स्तन्यश्लेष्मकरस्तथा” ॥
इति सुश्रुते सूत्रस्थाने । ३८ अध्याये ॥)
<LEND>
