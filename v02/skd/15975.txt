<L>15975<pc>2-684<k1>दमः<k2>दमः
दमः¦, पुं, (दमनमिति । दम + भावे घञ् । “नो-
दात्तोपदेशस्येति ।” ७ । ३ । ३४ । इति वृद्ध्य-
भावः ।) दण्डः । इत्यमरः । २ । ८ । २१ ॥
दण्डस्य लक्षणं यथा, --
“दमनाद्दण्डनाच्चैव तस्माद्दण्डं विदुर्ब्बुधाः ।
यत्र श्यामो लोहिताक्षो दण्डश्चरति निर्भयः ।
प्रजास्तत्र न मुह्यन्ति नेता चेत् साधु पश्यति ॥”
इति मत्स्यपुराणम् ॥
(यथा, मनुः । ८ । १९२ ।
“निक्षेपस्यापहर्त्तारं तत्समं दापयेत् दमम् ॥”)
तपःक्लेशसहिष्णुता । तत्पर्य्यायः । दान्तिः २
दमथः ३ । इत्यमरः । ३ । २ । ३ ॥ दमनम् ।
तत्तु वाह्येन्द्रियनिग्रहः । इति वेदान्तसारः ॥
विषयाद्व्यावृत्तस्य मनसो यथेष्टविनियोगयोग्यता ।
इति केचित् ॥ दमस्य लक्षणं यथा, --
“कुत्सितात् कर्म्मणो विप्र ! यच्च चित्तनिवारणम् ।
स कीर्त्तितो दमः प्राज्ञैः समस्ततत्त्वदर्शिभिः ॥”
इति पाद्मे क्रियायोगसारः ॥
(यथा, मनुः । ६ । ९२ ।
“धृतिःक्षमा दमोऽस्तेयं शौचमिन्द्रियनिग्रहः ।
धीर्विद्या सत्यमक्राधा दशकं धर्म्मलक्षणम् ॥”)
कर्द्दमः । इति मेदिनी । मे, १४ ॥ (गृहम् ।
इति निघण्टुः । ३ । ४ ॥ यथा, ऋग्वेदे । १ । ७५ । ५ ।
“अग्ने यक्षि स्वं दमम् ॥”
महर्षिविशेषः । यथा, महाभारते । १३ । २६ । ५ ।
“विश्वामित्रः स्थूलशिराः सम्बर्त्तः प्रमतिर्दमः ॥”
मरुत्तस्य राज्ञः पुत्त्रः । यथा, भागवते । ९ । २ । २९ ।
“मरुत्तस्य दमः पुत्त्रस्तस्यासीद्राजवर्द्धनः ॥”
मरुत्तस्य पौत्त्रः । इति मार्कण्डेयपुराणम् । यथा
तत्रैव । १३४ । १ -- ५ ।
[Page2-685-a+ 52]
“एवं स राजा धर्म्मात्मा नरिष्यन्तोऽभवत् पुरा ।
मरुत्ततनयो विप्र ! विख्यातबलपौरुषः ॥”
“नरिष्यन्तस्य तनयो दुष्टारिदमनो दमः ।
शक्रस्येव बलं तस्य दयाशीलं मुनेरिव ॥
वाभ्रव्यामिन्द्रसेनायां स जज्ञे तस्य भूभृतः ।
नववर्षाणि जठरे स्थित्वा मातुर्महायशाः ॥
यद्ग्राहयामास दमं मातरं जठरे स्थितः ।
दमशीलश्च भविता यतश्चायं नृपात्मजः ॥
ततस्त्रिकालविज्ञानः स हि तस्य पुरोहितः ।
दम इत्यकरोत् नाम नरिष्यन्तसुतस्य तु ॥
स दमो राजपुत्त्रस्तु धनुर्व्वेदमशेषतः ।
जगृहे नरराजस्य सकाशाद्वृषपर्व्वणः ॥”
अस्य विशेषविवरणन्तु तत्रैवाध्याये विशेषतो
द्रष्टव्यम् ॥ भीमस्य राज्ञः पुत्त्रविशेषः । यथा,
महाभारते । ३ । ५३ । ९ ।
“कन्यारत्नं कुमारांश्च त्रीनुदारान् महायशाः ।
दमयन्तीं दमं दान्तं दमनञ्च सुवर्च्चसम् ॥”
विष्णुः । यथा, तत्रैव । १३ । १४९ । १०५ ।
“धनुर्धरो धनुर्व्वेदो दान्तो दमयिता दमः ॥”)
<LEND>
