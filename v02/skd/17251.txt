<L>17251<pc>2-758<k1>द्रविणं<k2>द्रविणं
द्रविणं¦, क्ली, (द्रवति गच्छति द्रूयते प्राप्यते वेति ।
द्रु + “द्रुदक्षिभ्यामिनन् ।” उणां । २ । ५० । इति
इनन् ।) धनम् । (यथाह कश्चित् ।
“द्रविणं परिमितममितव्ययिनं जनमाकुली-
कुरुते ।
क्षीणाञ्चलमिव पीनस्तनजधजायाःकुलीनायाः ॥”)
काञ्चनम् । बलम् । इत्यमरमेदिनीकरौ ॥ (यथा,
महाभारते । १ । १०३ । १९ ।
“एवमुक्ता तु पुत्त्रेण भूरिद्रविणतेजसा ।
माता सत्यवती भीष्ममुवाच तदनन्तरम् ॥”
पुं, धरनाम्नो वसोः पुत्त्रविशेषः । यथा, महा-
भारते । १ । ६६ । २१ ।
“धरस्य पुत्त्रो द्रविणो हुतहव्यवहस्तथा ॥”
पृथोः पुत्त्रविशेषश्च । यथा, भागवते । ४ । २२ । ५४ ।
“पुत्त्रानुत्पादयामास पञ्चार्च्चिष्यात्मसम्मतान् ।
विजिताश्वं धूम्रकेशं हर्य्यक्षं द्रविणं वृकम् ॥”
कुशद्वीपस्थितसीमागिरिभेदः । यथा, भाग-
वते । ५ । २० । १५ ।
“तेषां वर्षेषु सीमागिरयो नद्यश्चाभिज्ञाताः
सप्तसप्तैव वभ्रुश्चतुः शृङ्गः कपिलश्चित्रकूटो देवा-
नीक ऊर्द्ध्वरोमा द्रविण इति ॥” क्रौञ्चद्वीपस्थ-
वर्षपुरुषविशेषः । यथा, भागवते । ५ । २० । २२ ।
“यासामग्भः पवित्रममलमुपयुञ्जानाः पुरुषर्षभ-
द्रविणदेवकसंज्ञा वर्षपुरुषाः ॥”)
<LEND>
