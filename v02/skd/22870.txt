<L>22870<pc>3-270<k1>प्रत्यङ्<k2>प्रत्यङ्
प्रत्यङ्¦, [ञ्च्] त्रि, (प्रत्यञ्चतीति । प्रति + अनच्
+ क्विन् ।) पश्चिमदिक् । पश्चिमदेशः । पश्चिम-
कालः । प्रतिषूर्ब्बाञ्चधातोः कर्त्तरि विचप्रत्ययेन
निष्पन्नः । इति व्याकरणम् ॥ (यथा, शतपथ-
ब्राह्मणे । १२ । ८ । २ । ३५ ।
“ऋतवः सर्व्वे पराञ्चः सर्व्वे प्रत्यञ्चः ॥”
प्रतिगतः । अभिमुखः । यथा, ऋग्वेदे । १ । ५० । ५ ।
“प्रत्यङ्देवानां विशः प्रत्यङ्ङुदेषि मानुषान् ।
प्रत्यङ् विश्वं स्वर्दृशे ॥”
“हे सूर्य्य त्वं देवानां विशो मरुन्नामकान्
देवान् । मरुतो वै देवानां विश इति श्रुत्य-
न्तरात् । तान् मरुत्संज्ञकान् देवान् प्रत्यङ्ङु-
देषि । तान् प्रतिगच्छन्नुदयं प्राप्नोषि । तेषा-
मभिमुखं यथा भवति तथेत्यर्थः । तथा मानु-
षान् मनुष्यान् प्रत्यङ्ङुदेषि । तेऽपि यथास्म-
दभिमुखमेव सूर्य्य उदतीति मन्यन्ते । तथा
विश्वं व्याप्तं स्वः स्वर्लोकं दृशे द्रष्टुं प्रत्यङ्ङु-
देषि । यथा स्वर्लोकवासिनो जनाः सर्व्वेऽपि
स्वस्वाभिमुख्येन सूर्य्यं पश्यन्तीति ।” इति
तद्भाष्ये सायनः ॥ अन्तर्यामी । इति श्रीधर-
स्वामी ॥ यथा, भागवते । ६ । ९ । २० ।
“प्रत्यञ्चमादिपुरुषमुपतस्थुः समाहिताः ॥”)
<LEND>
