<L>32866<pc>4-407<k1>विपाशा<k2>विपाशा
विपाशा¦, स्त्री, (पाशं विमोचयतीति । पाश +
<>“सत्यापपाशेति ।” ३ । १ । २५ । विमोचने णिच् ।
<>ततः पचाद्यच् ।) नदीविशेषः । इत्यमरः ॥
<>पुत्त्रशोकादेव गले पाशं बद्ध्वा प्रविष्टं वशिष्ठं
<>पाशच्छेदात् विपाशितवती विमुक्तपाशं कृत-
<>वतीति विपाशा ञिः कल्यादेरिति पाशं
<>विमोचयति इत्यर्थे ञिः पचादित्वादन् आप् ।
<>एवं क्विपि विपाट् । इति तट्टीकायां भरतः ॥ * ॥
<>(यथा, हरिवंशे । १६६ । २० ।
<>“इरावती विपाशाच सरयूर्यमुना तथा ॥”)
<>तस्या जलगुणाः ।
<>“शतद्रोर्विपाशायुजः सिन्धुनद्याः
<>सुशीतं लघु स्वादु सर्व्वामयघ्नम् ।
<>जलं निर्म्मलं दीपनं पाचनञ्च
<>प्रदत्ते बलं बुद्बिमेधायुषञ्च ॥”
<>इति राजनिर्घण्टः ॥
[Page4-407-c+ 52]
<>(अस्या नामनिरुक्त्यादि विशेषविवरणं महा-
<>भारते । १ । १७८ । अध्याये द्रष्टव्यम् ॥ अस्या-
<>स्तीरे पीठस्थाने अमोघाक्षीदेवी वर्त्तते । यथा,
<>देवीभागवते । ७ । ३० । ६५ ।
<>“विपाशायाममोघाक्षी पाटला पुण्ड्रवर्द्धने ॥”
<>तथा अत्र यशस्करनामकविष्णुमूर्त्तिरपि वर्त्तते ।
<>यथा, नरसिंहपुराणे ६२ अध्याये ।
<>“यशस्करं विपाशायां माहिष्मत्यां हुताश-
<>नम् ॥”
<>विगतः पाशो यस्य ।) पाशवर्ज्जिते, त्रि । इति
<>धरणिः ॥ (यथा, महाभारते । ३ । १३० । ९ ।
<>“अत्र वै पुत्त्रशोकेन वशिष्ठो भगवानृषिः ।
<>बद्ध्वात्मानं निपतितो विपाशः पुनरुत्थितः ॥”
<>पाशास्त्रहीने च त्रि ॥ यथा, हरिवंशे । ४७ ।
<>४८ ।
<>“निर्व्यापारः कृतस्तेन विपाशो वरुणो मृधे ॥”)
<LEND>
