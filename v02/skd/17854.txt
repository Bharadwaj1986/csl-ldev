<L>17854<pc>2-797<k1>धिक्कृतः<k2>धिक्कृतः
धिक्कृतः¦, त्रि, (धिक् + कृ + कर्म्मणि क्तः ।)
निर्भर्तसितः । असत्करणादिना धिगित्यस्य
करणं धिक्कारो निन्दा धिगितः धिक्कृतः धिक्
त्वां इति भर्त्सितो धिक्कृत इति यावत् ।
इति भरतः ॥ तत्पर्य्यायः । अपध्वस्तः २ । इति
[Page2-797-b+ 52]
प्राणिवर्गे अमरः । ३ । १ । ३९ ॥ (यथा,
भागवते । ७ । ८ । ५३ ।
“वयं किम्पुरुषास्त्वन्तु महापुरुष ईश्वरः ।
अयं कुपुरुषो नष्टो धिक्कृतः साधुभिः सदा ॥”)
निन्दितमात्रम् । कृतधिक्कारस्य प्राणिवर्गोक्तस्य
पर्य्यायान्तरमिदम् अप्राणिविषयार्थम् । धिगस्तु
त्वां इति कृतः शब्दितो धिक्कृतः । इति भरतः ॥
तत्पर्य्यायः । अवरीणः २ । इति विशेष्यनिघ्नवर्गे
अमरः । ३ । १ । ९४ ॥
<LEND>
