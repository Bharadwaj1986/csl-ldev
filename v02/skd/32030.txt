<L>32030<pc>4-345<k1>वारः<k2>वारः
वारः¦, पुं, (वारयति व्रियते वेति । वृ + णिच् +
<>अच् । वृ + घञ् वा ।) समूहः । अवसरः ।
<>इत्यमरः ॥ (यथा, महाभारते । १ । १६१ । ७ ।
<>“एकैकश्चापि पुरुषस्तत्प्रयच्छति भोजनम् ।
<>स वारो बहुभिर्वर्षैर्भवत्यसुतरो नरैः ॥”)
<>सूर्य्यादिवासरः । द्बारः । हरः । कुब्जवृक्षः ।
<>क्षणः । इति मेदिनी । रे, ६५ ॥ * ॥ अथ
<>वाराणां संज्ञा ।
<>“चरः सौम्यो गुरुः क्षिप्रो मृदुः शुक्रो रविर्ध्रुवः ।
<>शनिश्च दारुणो ज्ञेयो भौम उग्रः शशी समः ॥
<>चरक्षिप्रैः प्रयातव्यं प्रवेष्टव्यं मृदुध्रुवैः ।
<>दारुणोग्रैश्च योद्धव्यं क्षत्त्रियैर्जयकाङ्क्षिभिः ॥
<>नृपाभिषेकोऽग्निकार्य्यं सूर्य्यवारे प्रशस्यते ।
<>सोमे तु लेपयानञ्च कुर्य्याच्चैव गृहादिकम् ॥
<>सैनापत्यं शौर्य्ययुद्धं शस्त्राभ्यासः कुजे तथा ।
<>सिद्धिकार्य्यञ्च मन्त्रश्च यात्रा चैव बुधे स्मृता ॥
<>पठनं देवपूजा च वस्त्राद्याभरणं गुरौ ।
<>कन्यादानं गजारोहः शुक्रे स्यात् समयः स्त्रियाः ।
<>स्थाप्यं गृहप्रवेशश्च गजबन्धः शनौ शुभः ॥”
<>इति गारुडे ६२ अध्यायः ॥
<>सावनदिनवद्वारप्रवृत्तिः सूर्य्योदयावधिरेव ।
<>सूर्य्यसिद्धान्ते ।
<>“सूतकादिपरिच्छेदो दिनमासाब्दपास्तथा ।
<>मध्यमग्रहभुक्तिश्च सावनेन प्रकीर्त्तिताः ॥”
<>अत्र दिनाधिपस्य रव्यादेर्भोग्यं दिनं वाररूपं
<>सावनगणनोक्तं व्यवहारोऽपि तादृगेव । तिथि-
<>विवेकेऽपि । भवतु वारयोगे व्यस्ततिथेर्ग्रहणं
<>तस्य दिनद्वयेऽसम्भवादित्युक्तम् । सावनदिन-
<>माह सूर्य्यसिद्धान्तः ।
<>“उदयादोदयं भानोर्भौमसावनवासराः ॥”
<>भौमेति पित्रादिदिनव्यावृत्त्यर्थम् । यत्तु रेखा-
<>पूर्व्वपरयोरित्यादिना ज्योतिषे वारप्रवृत्तिरुक्ता
<>तज्ज्योतिःशास्त्रोक्तकालहोरादिज्ञापनार्थमिति
<>ज्योतिस्तत्त्वे बहुधा विवृतम् ।
<>“नैवास्तमनमर्कस्य नोदयः सर्व्वदा सतः ।
<>उदयास्तमनाख्यं हि दर्शनादर्शनं रवेः ॥
<>यैर्यत्र दृश्यते भास्वान् स तेषामुदयः स्मृतः ॥”
<>इति विष्णुपुराणात् सूर्य्यदर्शनयोग्यकालादेव
<>वारघटककर्म्मसु स एव कालः । इति ज्योति-
<>स्तत्त्वम् ॥ * ॥ अथ शोभनवाराः ।
<>“रविः सोमो मङ्गलश्च बुधो जीवः सितः शनिः ।
<>एतेषां नामतो वारा विख्याताः सर्व्वकर्म्मसु ॥
<>सितेन्दुबुधजीवानां वाराः सर्व्वत्र शोभनाः ।
<>भानुभूसुतमन्दानां शुभकर्म्मसु केष्वपि ॥”
<>इति ज्योतिःसागरः ॥
<>अथ वारवेला ।
<>“कृतमुनियमशरमङ्गल-
<>रामर्त्तुषु भास्करादियामार्द्धे ।
[Page4-345-b+ 52]
<>प्रभवति हि वारवेला
<>न शुभाशुभकार्य्यकरणाय ॥”
<>अथ कालवेला ।
<>“कालस्य वेला रवितः शराक्षि-
<>कालानलागाम्बुधयो गजेन्दू ।
<>दिने निशायामृतुवेदनेत्र-
<>नगेषु रामा विधुदन्तिनौ च ॥”
<>इति ज्योतिस्तत्त्वम् ॥ * ॥
<>तयोर्व्वर्ज्यत्वं यथा, --
<>“रवौ वर्ज्यं चतुःपञ्च सोमे सप्तद्वयं तथा ।
<>कुजे षष्ठद्वयञ्चैव बुधे बाणतृतीयकम् ॥
<>गुरौ सप्ताष्टकं चैव त्रिचत्वारि च भार्गवे ।
<>शनावाद्यञ्च षष्ठञ्च शेषञ्च परिवर्ज्जयेत् ॥ * ॥
<>रवौ षष्ठं विधौ वेदं कुजवारे द्वितीयकम् ।
<>बुधे सप्त गुरौ पञ्च भृगुवारे तृतीयकम् ।
<>शनावाद्यं तथा चान्त्यं रात्रौ कालं विवर्जयेत् ॥”
<>इति सारसंग्रहः ॥ * ॥
<>अथ स्त्रीणां प्रथमरजस्वलायां वारफलम् ।
<>“आदित्ये विधवा नारी सोमे चैव पतिव्रता ।
<>वेश्या मङ्गलवारे च बुधे सौभाग्यमेव च ॥
<>बृहस्पतौ पतिः श्रीमान् शुक्रे पुत्त्रवती भवेत् ।
<>शनौ बन्ध्या तु विज्ञेया प्रथमस्त्री रजस्वला ॥”
<>इति मथुरेशकृतसारसंग्रहः ॥
<>(बालः । यथा, ऋग्वेदे । २ । ४ । ४ ।
<>“वियोभरिभ्रदोषधीषु जिह्वा
<>मत्यो न रथ्यो दोधवीति वारान् ॥”
<>“रथ्यो रथार्होऽत्योन वाजी यथा वारान् दंश-
<>वारणसाधनान् बालान् दोधवीति कम्पयति ।”
<>इति तद्भाष्ये सायणः ॥ वरणीये, त्रि, । यथा,
<>ऋग्वेदे । १ । १२८ । ६ ।
<>“विश्वस्मा इत्सुकृते वारमृण्वत्यग्निर्द्बारान् वृण्वति ॥”
<>“वारं सर्व्वैर्वरणीयम् ॥” इति तद्भाष्ये सायणः ॥)
<LEND>
