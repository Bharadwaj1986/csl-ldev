<L>37540<pc>5-224<k1>सत्पुत्त्रः<k2>सत्पुत्त्रः
सत्पुत्त्रः¦, पुं, (सन् पुत्त्रः ।) उत्तमसन्तानः ।
<>वेदादिविहितपित्रादिकार्य्यकर्त्ता । यथा --
<>“पुन्नाम्नो नरकाद्यस्मात्त्रायते पितरं सुतः ।
<>मुखसन्दर्शनेनापि तदुत्पत्तौ यतेत सः ॥”
<>इति बृहस्पत्युक्तनरकनिस्ताराय ऋणमस्मिन्
<>समन्नयति अमृतत्वञ्च विन्दति । इति पिता
<>पुत्त्रस्य जातस्य पश्येच्च जीवतो मुखम् । इति वशि-
<>ष्ठोक्तर्णापनयनाय च यत् पश्येदिति नियम-
<>विधानं तदकृतपुत्त्रकार्य्यपुत्त्रपरम् । सत्पुत्त्रस्तु
<>मुखदर्शनं विनापि नरकनिस्तारकः । तथा च
<>विष्णुपुराणम् ।
<>“सत्पुत्त्रेण तु जातेन वेणोऽपि त्रिदिवं ययौ ।
<>पुन्नाम्नो नरकात्त्रातः स तेन सुमहात्मना ॥”
<>ब्रह्मपुराणेऽपि ।
<>“समुत्पन्नेन भो विप्राः सत्पुत्त्रेण महात्मना ।
<>त्रातः स पुरुषव्याघ्रः पुन्नाम्नो नरकात्तदा ॥”
<>इति शुद्धितत्त्वम् ॥
<LEND>
