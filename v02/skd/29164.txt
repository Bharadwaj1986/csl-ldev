<L>29164<pc>4-093<k1>रदः<k2>रदः
रदः¦, पुं, (रदतीति । रद विलेखने + पचादित्वात्
<>अच् ।) दन्तः । (यथा, आर्य्यासप्तशत्याम् ।
<>४०९ ।
<>“भ्रमसि प्रकटयसि रदं
<>करं प्रसारयसि तृणमपि श्रयसि ।
<>धिङ्मानं तव कुञ्जर
<>जीवं न जुहोषि जठराग्नौ ॥”)
<>विलेखनम् । इति मेदिनी । दे, १४ ॥ पुरुष-
<>दन्तलक्षणं यथा, --
<>“विवर्णैर्धनहीनाश्च दन्ताः स्निग्धा घनाः
<>शुभाः ।
<>तीक्ष्णा दंष्ट्राः समाः श्रेष्ठा जिह्वा रक्ता समा
<>शुभा ॥”
<>स्त्रीदन्तलक्षणं यथा, --
<>“कुन्दपुष्पसमा दन्ता भाषितं कोकिलासमम् ।
<>दाक्षिण्ययुक्तमशठं हंसशब्दसुखावहम् ॥
<>नासा समा समपुटा स्त्रीणान्तु रुचिरा शुभा ।
<>करालविषमा दन्ताः क्लेशाय च भयाय च ।
<>चौर्य्याय कृष्टमांसाश्च दीर्घा भर्त्तुश्च मृत्यवे ॥”
<>इति गारुडे ६६ अध्यायः ॥ * ॥
<>दन्तलग्नस्य शुचित्वं यथा, --
<>“दन्तवद्दन्तलग्नेषु जिह्वास्पर्शेऽशुचिर्भवेत् ॥”
<>इति कौर्म्मे उपविभागे १२ अध्यायः ॥ * ॥
<>“दन्तलग्नमसंहाय्यं लेपं मन्येत दन्तवत् ।
<>न तत्र बहुशः कुर्य्याद्यत्नमुद्धरणे पुनः ।
<>भवेदशौचमत्यर्थं तृणवेधाद्व्रणे कृते ॥”
<>इति प्रायश्चित्ततत्त्वधृतवचनम् ॥
<LEND>
