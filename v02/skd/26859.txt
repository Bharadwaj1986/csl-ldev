<L>26859<pc>3-675<k1>महाश्वेता<k2>महाश्वेता
महाश्वेता¦, स्त्री, (महत्यतिशया श्वेता । महान्
श्वेतो वर्णो यस्या वा ।) सरस्वती । इति
त्रिकाण्डशेषः ॥ कृष्णभूमिकुष्माण्डः । तत्पर्य्यायः ।
क्षीरविदारी २ ऋक्षगन्धिका ३ । इत्यमरः ।
२ । ४ । ११० ॥ क्षीरविदारिका ४ क्षीरवल्ली ५
क्षीरकन्दा ६ । इति जटाधरः ॥ क्षीरिका ७ ।
इति शब्दरत्नावली ॥ श्वेतापराजिता । इति
रत्नमाला ॥ (पर्य्यायोऽस्या यथा, --
“गिरिकर्णी महाश्वेता स्थूलपुष्पा सिता
क्वचित् ॥”
इति वैद्यकरत्नमालायाम् ॥)
सिता । तत्पर्य्यायः । मधुजा २ । इति त्रिकाण्ड-
शेषः ॥ श्वेतकिणिहीवृक्षः । इति राजनिर्घण्टः ॥
(पर्य्यायोऽस्या यथा, --
“कटभी किणिही श्वेता महाश्वेता च
रोहिणी ॥”)
दुर्गा । यथा, देवीपुराणे ४५ अध्याये ।
“श्वेतं शुक्लं शिवस्थानं यस्माच्चेह समागता ।
महाभावसमुत्पन्ना महाश्वेता ततः स्मृता ॥”
(किम्पुरुषवर्षस्थितहंसनामकगन्धर्व्वराजस्य
गौरीगर्भोत्पन्ना कन्या । तत्कथा कादम्बर्य्यां
विस्तरशो द्रष्टव्या ॥)
<LEND>
