<L>39853<pc>5-388<k1>सुषुप्तिः<k2>सुषुप्तिः
सुषुप्तिः¦, स्त्री, (सु + स्वप् + क्तिन् ।) सत्त्वप्रधानं
अज्ञानम् । तस्य नामान्तरम् । कारणशरीरम् ।
आनन्दमयकोषश्च । इति वेदान्तसारः । सर्व्वस्य
स्थूलसूक्ष्मोपाथेः कारणोपाधौ लीनत्वं सुषुप्ति-
त्वम् । इति तट्टीका ॥ अवस्थाविशेषः । यथा,
“स्वप्नावस्था परीक्षिता सुषुप्तावस्थेदानीं परी-
क्ष्यते । तत्रैताः सुषुप्तविषयाः श्रुतयो भवन्ति
यद्यत्रैतत् सुप्तः समस्तः सम्प्रसन्नः स्वप्नं न
विजानात्यासु नाडीषु सृप्तो भवतीति । नाडी-
रनुक्रम्य श्रूयते । ताभिः प्रत्यवसृप्य पुरीतति
शेत इति । विकल्पमानेषु तु सुषुप्तिस्थानेषु
कदाचिन्नाडीभ्यः प्रतिबुध्यते कदाचित् पुरीततः
कदाचिदात्मन इत्यशासिष्यत् । तस्मादप्यात्मैव
तु सुप्तिस्थानमिति ।” इति शारीरिकभाष्ये ३
अध्याये २ पादः ॥ किञ्च । “यत्र सुप्तो न कञ्चन
कामं कामयते न कञ्चन स्वप्नं पश्यति तत्
सुषुप्तम् ।” इति माण्डुक्योपनिषत् ॥ सुनिद्रा
च ॥
<LEND>
