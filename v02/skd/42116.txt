<L>42116<pc>5-553<k1>होलाका<k2>होलाका
होलाका¦, स्त्री, (हु + विच् । तं लाति । ला +
[Page5-553-c+ 52]
<>संज्ञायां कन् टाप् ।) वसन्तोत्सवः । होली
<>इति भाषा । इति दायभागंटीका ॥ तदधि-
<>करणन्यायो यथा । अथ होलाकाधिकरणम् ।
<>प्रतीच्यानां होलाकाचारदर्शनेन तदर्था होलाका
<>आचरणीया इति सामान्यविधिः कल्प्यते ।
<>न तु प्राच्यानामनाचरणात् प्रतीच्यैरिति तत्र
<>पदं देयं सामान्यविधिनैव प्रतीच्याचारोपपत्तेः ।
<>प्राच्यानामनाचारस्य इच्छाविरहेणैव उपपत्तेः ।
<>इच्छाविरहश्च तद्देशीयपूर्व्वपूर्व्वनाचारदर्शनात् ।
<>प्रतीच्यानामुल्कादानाद्याचारविरहवत् । न
<>ह्यनाचारार्थं वेदः कल्प्यते । तथा च यत्र
<>सामान्यश्रुत्या उपपत्तिस्तत्र विशेषविधिर्न
<>कल्प्यते गुरुरनुगन्तव्यः सदेतिवत् । न हि
<>कर्म्मकाले तदसम्भवात् तदन्यकाले इति विशेष-
<>णीयम् । इति अधिकरणकौमुदी ॥ * ॥ अन्यच्च ।
<>यथा होलाकाधिकरणे प्राच्यकर्त्तृकहोलाकानु
<>ष्ठानोपपत्तये होलाका कर्त्तव्येत्येव श्रुतिः
<>कल्पिता । तावतैव तदुपपत्तेः न तु प्राच्यादिः
<>पदवती कल्पनागौरवात् तद्वदत्रापि अर्ज्जको
<>अंशद्वयं गृह्णीयादिति श्रुतिः कल्पनीया न तु
<>पित्रादिपदवती तदयुक्तं तत्र प्राच्यकर्त्तृकानु-
<>ष्ठानस्यावश्यकल्पनीयसामान्यश्रुत्यैवोपपत्तेः । न
<>चाप्राच्यानामननुष्ठानार्थं प्राच्यपदवती कल्प्यता-
<>मिति वाच्यम् । तेषामननुष्ठानस्यानाचाररूपस्य
<>श्रुतिकल्पनानिमित्तत्वानुपपत्तेः । इति दाय-
<>भागः ॥
<LEND>
