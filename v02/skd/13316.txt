<L>13316<pc>2-519<k1>जल<k2>जल
जल¦, ज धान्ये । इति कविकल्पद्रुमः ॥ (भ्वां-
परं-सकं-सेट् । अकं इति केचित् ।) ज, जालः
जलः । धीयते अनेनेति धानं तस्य भावः धान्यं
जीवनोपयोगिक्रिया । जलति लोकान् जलम् ।
जीवयतीत्यर्थः । धीयते आच्छाद्यते अनेनेति
धानं तस्य भावः धान्यं आच्छादनक्रिया ।
जलति जालेन मत्स्यान् जालिक इति वा ।
गोविन्दभट्टस्तु धनस्य भावः धान्यं समृद्धिः ।
जलति धनी समृद्धः स्यादित्यर्थ इत्याह । इति
दुर्गादासः ॥
<LEND>
