<L>28804<pc>4-069<k1>र<k2>र
र¦, रेफः । यथा । वर्णात् कारतकारौ रादेफः ।
<>इति कलापसंक्षिप्तसारव्याकरणे ॥ रेफात्
<>कारश्च । रकारः । इति प्रक्रियाकौमुदी ॥ स तु
<>सप्तविंशहलवर्णः । तस्योच्चारणस्थानं मूर्द्धा ।
<>इति मुग्धबोधव्याकरणम् ॥ * ॥ (तथा च
<>शिक्षायाम् । १७ ।
<>“स्युर्मूर्द्धन्या ऋटुरसा दन्त्या ऌतुलसाः
<>स्मृताः ॥”)
<>तस्य स्वरूपं यथा, --
<>“रेफञ्च चञ्चलापाङ्गि ! कुण्डलीद्वयसंयुतम् ।
<>रक्तविद्युल्लताकारं पञ्चदेवात्मकं सदा ।
<>पञ्चप्राणमयं वर्णं त्रिबिन्दुसहितं सदा ॥”
<>इति कामधेनुतन्त्रे ६ पटलः ॥ * ॥
<>तस्य लेखनप्रकारो यथा, --
<>“दक्षतः कुण्डली रेखा वामाद्दक्षगताप्यधः ।
<>पुनर्द्दक्षगता द्बेधा ततोऽधोगत्य चोर्द्ध्वतः ॥
<>भवानी शङ्करो वह्निस्तासु तिष्ठन्ति नित्यशः ।
<>अर्द्धमात्रा ब्रह्मरूपा महाशक्तिः प्रकीर्त्तिता ॥”
<>अपि च ।
<>“ऊर्द्ध्वाधःक्रमतो रेखा त्रिकोणाधोगता हि सा ।
<>विधिरीशः केशवश्च तासु तिष्ठन्ति नित्यशः ॥
<>ऊर्द्ध्वस्थिता तु या मात्रा सा शक्तिः परि-
<>कीर्त्तिता ।
<>तस्य मध्यगता रेखा वह्निरूपा हि सा स्मृता ।
<>निर्गुणोऽसौ सदा वर्णो न कदाचित् गुणीभवेत् ॥”
<>अस्य ध्यानं यथा, --
<>“ललज्जिह्वां महारौद्रीं रक्तास्यां रक्तलोच-
<>नाम् ।
<>रक्तवर्णामष्टभुजां रक्तपुष्पोपशोभिताम् ॥
<>रक्तमाल्याम्बरधरां रक्तालङ्कारभूषिताम् ।
<>महामोक्षप्रदां नित्यामष्टसिद्धिप्रदायिकाम् ॥
<>एवं ध्यात्वा ब्रह्मरूपां तन्मन्त्रं दशधा जपेत् ॥”
<>तत्प्रणाममन्त्रो यथा, --
<>“त्रिशक्तिसहितं देवि ! आत्मादितत्त्वसंयुतम् ।
<>सर्व्वतेजोमयं वर्णं सततं प्रणमाम्यहम् ॥”
<>इति वर्णोद्धारतन्त्रम् ॥ * ॥
[Page4-069-c+ 52]
<>तस्य नामानि यथा, --
<>“रो रक्तः क्रोधिनी रेफः पावकस्त्वोजसो मतः ।
<>प्रकाशादर्शनो दीपो रतकृष्णापरं बली ॥
<>भुजङ्गेशो मतिः सूर्य्यो धातुरक्तः प्रकाशकः ।
<>व्यापको रेवतीदासं कुक्ष्यंशो वह्निमण्डलम् ॥
<>उग्ररेखा स्थूलदण्डो वेदकण्ठपला पुरा ।
<>प्रकृतिः सुगलो ब्रह्मशब्दश्च गायको धनम् ॥
<>श्रीकण्ठ उष्मा हृदयं मुण्डी त्रिपुरसुन्दरी ।
<>सबिन्दुर्योनिजो ज्वाला श्रीशैलो विश्वतो-
<>मुखी ॥”
<>इति नानातन्त्रशास्त्राणि ॥
<>(छब्दःशास्त्रोक्तगणविशेषः । यथा, छन्दो-
<>मञ्जर्य्याम् । १ । ८ । “र-लमध्यः ।” लघुवर्णमध्यो
<>रः भवति । तस्येदं साङ्केतिकं चिह्नम् ऽ।ऽ
<>पद्यादौ अस्याक्षरस्य प्रयोगे दाहो भवति ।
<>यदुक्तं वृत्तरत्नाकरटीकायाम् ।
<>“यो लक्ष्मीं रस्तु दाहं व्यसनमथ लवौ शः सुखं
<>षस्तु खेदम् ॥”
<>धात्वनुबन्धविशेषः । यथा, कविकल्पद्रुमे ।
<>“--क्षो जक्षादि र वैदिकः ।”
<>“वैदिको वेदेष्वेव प्रयुक्तो न तु भाषाया-
<>मित्यर्थः । यथा, गार्लि स्तुतौ जगाति ॥”)
<LEND>
