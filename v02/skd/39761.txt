<L>39761<pc>5-384<k1>सुलोचना<k2>सुलोचना
सुलोचना¦, स्त्री, (शोभने लोचने यस्याः ।) माधव-
राजपत्नी । यथा, --
माधव उवाच ।
“श्रीमद्विक्रमभूभर्त्तुः पुत्त्रोऽहं माधवाह्नयः ।
सर्व्वभावैर्भविष्यामि वशगस्तव सुन्दरि ! ॥
चन्द्रकलोवाच
समुद्रपारे तरुणपुरन्दरपुरोपमा ।
प्लक्षद्वीपेऽस्ति विख्याता दीव्यन्ती सज्ञया
पुरी ॥
गुणाकराह्वयस्तत्र राजा श्रेष्ठो महायशाः ।
सुशीला नाम तद्भार्य्या सर्व्वलक्षणसंयुता ॥
सुलोचनाह्वया कन्या वीर तत्कुक्षिसम्भवा ।
गृहाण तां विवाहेन स्वर्गभोगं यदीच्छसि ॥”
इत्युपक्रम्य ।
“ततः शुभे क्षणे तस्मिन् पृष्ठमारुह्य वाजिनः ।
प्रचेष्टाख्येन भृत्येन विलङ्घ्य जलधिं ययौ ॥
ततो गन्धर्व्वविधिना स राजतनयः सुधीः ।
चक्रे विवाहं तां कन्यां तत्रैव प्राप्तकौतुकः ॥”
इति पाद्मे क्रियायोगसारे ५ अध्यायः ॥
<LEND>
