<L>29569<pc>4-151<k1>रामकरी<k2>रामकरी
रामकरी¦, स्त्री, रामकली रागिणी । इति हला-
युधः ॥ (क्वचित् रामकिरीत्यपि पाठः । यथा,
सङ्गीतदर्पणे रागाध्याये ।
अथ रामकिरी ।
“षड्जग्रहांशकन्यासा पूर्णा रामकिरी मता ।
मूर्च्छना प्रथमा ज्ञेया करुणे सा प्रयुज्यते ॥
रिधत्यक्ताथवा प्रोक्ता कैश्चित् पञ्चमवर्जिता ।
त्रिविधा सा समुद्दिष्टा सम्पूर्णा षाडवौडवा ॥”
अस्या ध्यानम् ।
“हेमप्रमा भासुरभूषणा च
नीलं निचोलं वपुषा वहन्ती ।
कान्ते समीपे कमनीयकण्ठा
मानोन्नता रामकिरी मतेयम् ॥”
उदाहरणम् ।
स रि ग म प घ नि स । सम्पूर्णा ॥
अथवा
स ग म प नि स । औडवा ॥
[Page4-152-a+ 52]
अथवा
स रि ग म ध नि स । साडवा ॥
इति रामकिरी ॥)
अस्य अन्यत् विवरणं रागशब्दे द्रष्टव्यम् ॥
<LEND>
