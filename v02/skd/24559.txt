<L>24559<pc>3-460<k1>ब्राह्मी<k2>ब्राह्मी
ब्राह्मी¦, स्त्री, (ब्रह्मण इयम् । ब्रह्म + अण् ।
<>टिलोपः । स्त्रियां ङीष् ।) दुर्गा । यथा, --
<>“बृहदश्वशरीरं यदप्रमेयं प्रमाणतः ।
<>बृहद्विस्तीर्णमित्युक्तं ब्राह्मी देवी ततः स्मृता ॥”
<>इति देवीपुराणे ४५ अध्यायः ॥
<>शिवस्याष्टमातृकान्तर्गतमातृकाविशेषः । सा
<>च ब्रह्मशक्तिः । सरस्वती । शाकभेदः । तत्-
<>पर्य्यायः । मत्स्याक्षी २ वयस्था ३ सोम-
<>वल्लरी ४ । इत्यमरः । २ । ४ । १३७ ॥ चत्वारि
<>सोमलतायां । ब्राह्मीशाके इति केचित् । इति
<>तट्टीकायां भरतः ॥ (यथा, गारुडे १९९ अध्याये ।
<>“वचा त्रिकटुकञ्चैव लवणं चूर्णमुत्तमम् ।
<>ब्राह्मीरसे भावितञ्च मधुसर्पिसमन्वितम् ।
[Page3-461-a+ 52]
<>सप्ताहं भक्षितं कुर्य्यान्महैश्वर्य्यं मात पराम् ॥”)
<>ब्रह्मीशाकस्य पर्य्यायान्तरं यथा । सरस्वती ५
<>सौम्या ६ सुरश्रेष्ठा ७ सुवर्च्चला ८ कपोतवेगा ९
<>वैधात्री १० दिव्यतेजाः ११ महौषधी १२
<>स्वायम्भुवी १३ सौम्यलता १४ सुरेष्टा १५
<>ब्रह्मकन्यका १६ मण्डूकमाता १७ मण्डूकी १८
<>सुरसा १९ मेध्या २० वीरा २१ भारती २२
<>वरा २३ परमेष्ठिनी २४ दिव्या २५ शारदा २६ ।
<>अस्या गुणाः । हिमत्वम् । कषायत्वम् ।
<>तिक्तत्वम् । वातास्रपित्तनाशित्वम् । बुद्धिप्रज्ञा-
<>मेधाकारित्वम् । आयुर्वर्द्धकत्वञ्च । इति राज-
<>निर्घण्टः ॥ अपि च ।
<>“ब्राह्मी कपोतवल्ली स्यात् सोमवल्ली सरस्वती ॥”
<>अथ ब्रह्ममाण्डूकी ।
<>“मण्डूकपर्णी माण्डूकी त्वाष्ट्री दिव्या महौ-
<>षधी ॥”
<>अस्या गुणाः ।
<>“ब्राह्मी हिमा सरा तिक्ता लघुर्मेध्या च
<>शीतला ।
<>कषाया मधुरा स्वादुपाकायुष्या रसायनी ॥
<>स्वर्य्या स्मृतिप्रदा कुष्ठपाण्डुमेहास्रकासजित् ।
<>विषशोथज्वरहरी तद्वन्मण्डूकपर्णिनी ॥”
<>इति भावप्रकाशः ॥ * ॥
<>फञ्जिका । वामनहाटी इति भाषा । पङ्क-
<>मडमत्स्यः । पाँकाल इति भाषा । सोमवल्लरी ।
<>सोमलता इति ख्याता । इति मेदिनी ॥
<>महाज्योतिष्मती । वडी मालकङ्गुनी इति
<>हिन्दी भाषा । मत्स्याक्षी । मच्छाछी इति
<>छछमछरिया इति च हिन्दी भाषा । वाराही-
<>कन्दः । हिलमोचिका । इति राजनिर्घण्टः ॥
<>हिंचा इति भाषा । रोहिणीनक्षत्रम् । इति
<>हेमचन्द्रः ॥ (ब्रह्म + अण् + ङीप् ।) ब्रह्माधि-
<>ष्ठातृदेवताकत्वात् तथात्वम् ॥ सूर्य्यमूर्त्तिः ।
<>यथा, माकण्डेये । १०९ । ७१ ।
<>“ब्राह्मी माहेश्वरी चैव वैष्णवी चैव ते तनुः ।
<>त्रिधा यस्य स्वरुपन्तु भानोर्भास्वान् प्रसीदतु ॥”
<>त्रि, ब्रह्मप्राप्तियोग्या । यथा, मनुः । २ । २८ ।
<>“स्वाध्यायेन ब्रतैर्होभै स्त्रैविद्येनेज्यया सुतैः ।
<>महायज्ञैश्च यज्ञैश्च ब्राह्मीयं क्रियते तनुः ॥”)
<>ब्रह्मभवा । यथा गीतायाम् । २ । ७२ ।
<>“एषा ब्राह्मी स्थितिः पार्थ ! नैनां पाप्य
<>विमुह्यति ॥”)
<LEND>
