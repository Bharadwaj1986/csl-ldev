<L>455<pc>1-017<k1>अच्छिद्रावधारणं<k2>अच्छिद्रावधारणं
अच्छिद्रावधारणं¦, क्ली, (अच्छिद्रस्य दोषरहित-
कर्म्मणः अवधारणं निश्चयः) दोषरहितकर्म्म-
निश्चयः । तज्ज्ञापकवाक्यं । यथा, --
ततः कर्म्ममात्रप्राप्ताच्छिद्रावधारणं कुर्य्यात् ।
तथाच शातातपपराशरौ । --
“अच्छिद्रमिति यद्वाक्यं वदन्ति क्षितिदेवताः ।
प्रणम्य शिरसा ग्राह्यमग्निष्टोमफलैः समं” ॥
इति श्राद्धतत्त्वं ॥
अपि च । वशिष्ठः ।
“ततः शान्तिं प्रकुर्व्वीत अवधारणवाचनं” ।
अवधारणं अच्छिद्रावधारणं । इति तिथ्यादि-
तत्त्वं ॥ तद्वाक्यं यथा, -- अद्यामुके मासि अमुक-
पक्षे अमुकतिथौ मत्कृतैतदमुककर्म्माच्छिद्रमस्तु ॥
<LEND>
