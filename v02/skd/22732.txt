<L>22732<pc>3-257<k1>प्रतिपत्तिः<k2>प्रतिपत्तिः
प्रतिपत्तिः¦, स्त्री, (प्रतिपदनमिति । प्रति + पद् +
<>क्तिन् ।) प्रवृत्तिः । (यथा, कुमारे । ५ । ४२ ।
<>“मनस्विनीनां प्रतिपत्तिरीदृशी ॥”)
<>प्रागल्भ्यम् । गौरवम् । (यथा, युक्तिकल्पतरौ
<>चारलक्षणे ।
<>“सुभक्तो राजसु तथा कार्य्याणां प्रतिपत्तिमान् ॥”)
<>संप्राप्तिः । (यथा, रघुः । १ । १ ।
<>“वागार्थाविव संपृक्तौ वागर्थप्रतिपत्तये ।
<>जगतः पितरौ वन्दे पार्व्वतीपरमेश्वरौ ॥”)
<>प्रबोधः । (यथा, भागवते । ३ । ६ । १४ ।
<>“चक्षुषांशेन रूपाणां प्रतिपत्तिर्यतो भवेत् ॥”)
<>पदप्राप्तिः । इति मेदिनी । ते, २०९ ॥ मीमां-
<>सकमते फलशून्यकर्म्माङ्गम् । यथा । देव-
<>तोद्देशेन यागादौ त्यक्तहविरादेरग्नौ निःक्षेपः ।
<>पूजितप्रतिमादेर्जले विसर्जनमित्यादि । श्राद्धादौ
<>सर्व्वशेषाङ्गकर्म्म यथा । प्रतिपत्तिरूपकर्म्माङ्ग
<>एव प्रतिपाद्याभावे तन्निवृत्तिः । इति तिथ्यादि-
<>तत्त्वम् ॥ * ॥ निर्व्वाहिताङ्गकद्रव्यकरणकाङ्गत्वं
<>प्रतिपत्तिरूपकर्म्माङ्गत्वम् । प्रतिपत्तिकर्म्म
<>उत्तरा क्रिया । यत्र एकेन द्रव्येण कर्म्म-
<>द्वयं निर्व्वाह्यते तत्र उत्तरं कर्म्म प्रतिपत्तिकर्म्म ।
<>तन्निर्व्वाहकञ्च प्रतिपाद्यम् । इति तट्टीकायां
<>काशीरामवाचस्पतिः ॥ * ॥ अथ प्रतिपत्त्यधि-
<>करणम् । शकृन्निरस्यति लोहितं निर-
<>स्यति गुदेनोपयजति सर्व्वं जुहोति । इत्य-
<>ग्नीसोमीयपशौ श्रूयते । शकृन्निरस्यतीति दृष्टा-
<>न्तार्थम् । यथा पशोरुदरवर्त्तिशकृत् त्यजति
<>तथा लोहितमपि त्यजति । अन्यत्र पशोः
<>शीर्षमांसोपक्रमेण होमः । अत्र तु गुदमांसोप-
<>क्रमेणेति । तत्र च यज्ञशेषमृत्विग्भ्यो ददातीति
<>परिभाषया मांसस्योत्तरा प्रतिपत्तिः प्राप्ता ।
<>अत्र सर्व्वहवनेन प्रतिपत्त्यभावात् कर्म्मवैगुण्यं
<>स्यादिति । अत्र सिद्धान्तः । यदिकारादुपपत्ति-
<>रिति । यदि प्रतिपाद्यं स्यात् तदा प्रतिपत्ति-
<>रङ्गमित्यर्थः । इति रामकृष्णीयाघिकरण-
<>कौमुदी ॥ * ॥ अपि च ।
<>“उपांशुयाजद्रव्येण शेषकार्य्यं भवेन्न वा ।
<>भवेद्धविर्भ्यः सर्व्वेभ्य इत्युक्त्या प्रापितत्वतः ॥
<>उक्ताज्यद्रव्यशेषस्तु भाव्युपस्तरणादिकृत् ।
<>अतो न प्रतिपत्त्यर्हः शेषकार्य्यं ततः कथम् ॥”
<>इति माधवीयाधिकरणमालायाम् ५ पादे प्रथ-
<>माधिकरणम् ॥
<LEND>
