<L>19339<pc>2-905<k1>निष्ठा<k2>निष्ठा
निष्ठा¦, स्त्री, (नितरां तिष्ठतीति । नि + स्था +
<>“आतश्चोपसर्गे ।” ३ । १ । १३५ । इति कः ।
<>“उपसर्गादिति ।” ८ । ३ । ६५ । इति षत्वम्
<>तसष्टाप् ।) निष्पत्तिः । नाशः । (यथा, भाग-
<>वते । ५ । १२ । ८ ।
<>“यदा क्षितावेव चराचरस्य
<>विदाम निष्ठां प्रभवञ्च नित्यम् ॥”)
[Page2-905-b+ 52]
<>अन्तः । निर्वहणम् । इत्यमरः । ३ । ६ । ४० ॥
<>याच्ञा । इति मेदिनी । ठे, ६ ॥ क्तक्तवतू
<>प्रत्ययौ । इति कविकल्पद्रुमटीकायां दुर्गादासः ॥
<>(यथा, “क्तक्तवतू निष्ठा । १ । १ । २६ । एतौ
<>निष्ठासंज्ञौ स्तः ।” इति सिद्धान्तकौमुदी ॥)
<>धर्म्मादौ श्रद्धा । यथा, --
<>“निष्ठया हि प्रतिष्ठा स्यादनिष्ठस्य कुतः कुलम् ।
<>शक्नोति नैष्ठिकः स्वीयं धर्म्मं त्रातुं न चेतरः ॥
<>एकस्य देवस्य विहाय मन्त्र-
<>मेकं परञ्चेद्भजतेऽपि तस्य ।
<>तदा भवेन्मृत्युरनैष्ठिकत्वा-
<>न्निष्ठाविहीनस्य न कापि सिद्धिः ॥”
<>इति वैद्यकुलतत्त्वे मरतमल्लिकः ॥
<>प्राप्यम् । यथा, --
<>“भगवन्तं हरिं प्रायो न भजन्त्यात्मवित्तमाः ।
<>तेषामशान्तकामानां का निष्ठा विजितात्म-
<>नाम् ॥”)
<>इति श्रीभागवतैकादशस्कन्धपञ्चमाध्यायश्लोक-
<>टीकाव्याख्यायां श्रीधरस्वामी ॥ (नि + स्था +
<>क्विप् । स्थितिः । यथा, ऋग्वेदे । ३ । ३१ । १० ।
<>“जाते निष्ठामदधुर्गोषु वीरान् ॥”
<>“निष्ठां पूर्व्वं यथास्थितिम् ।” इति सायनः ॥)
<LEND>
