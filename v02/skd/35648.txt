<L>35648<pc>5-076<k1>शिलः<k2>शिलः
शिलः¦, पुं, क्ली, (शिल + कः ।) उञ्छः । इति
मेदिनी ॥ (यथा, भागवते । ११ । १७ । ४१ ।
“अन्याभ्यामेव जीवेत शिलैर्वा दोषदृक्
तयोः ॥”)
जीवनोपायविशेषः । यथा, --
“ऋतामृताभ्यां जीवेत्तु मृतेन प्रमृतेन वा ।
सत्यानृताभ्यामपि वा न श्ववृत्त्या कदाचन ॥
ऋतमुञ्छशिलं ज्ञेयममृतं स्यादयाचितम् ।
मृतन्तु याचितं भैक्षं प्रमृतं कर्षणं स्मृतम् ॥”
इति मानवे ४ अध्यायः ॥
“अवाधितस्थानेषु पथि वा क्षेत्रेषु वा अप्रति-
हतावकाशेषु यत्र यत्रौषधयो विद्यन्ते तत्र
तत्राङ्गुलीभ्यां एकैकं कणं समुच्चयित्वा इति
बौधायनदर्शनात् । एकैकधान्यादिगुडकोच्चय-
मुञ्छः । मञ्जर्य्यात्मकानेकधान्याच्चयनं शिलः ।
उञ्छश्च शिलश्च इत्येकवद्भावः । तत् सत्यसमान-
फलत्वादृतमित्युच्यते ।” इति तट्टीकायां कुल्लूक-
भट्टः ॥ (रघुवंशीयपारियात्रनृपपुत्त्रः । यथा,
रघुवंशे । १८ । १७ ।
“तस्याभवत् सूनुरुदारशीलः
शिलः शिलापट्टविशालवक्षाः ॥”)
<LEND>
