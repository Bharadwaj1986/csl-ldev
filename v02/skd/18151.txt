<L>18151<pc>2-814<k1>नक्रः<k2>नक्रः
नक्रः¦, पुं, (न क्रामति दूरस्थलमिति । क्रम +
अन्येष्वपीति डः । नभ्राडिति नलोपो न ।)
कुम्भीरः । इत्यमरः । १ । १० । २१ ॥ (यथा,
पञ्चतन्त्रे । ३ । ४३ ।
“नक्रः स्वस्थानमासाद्य गजेन्द्रमपि कर्षति ।
स एव प्रच्युतः स्थानात् शुनापि परिभूयते ॥”
मकरः । थया, कादम्बर्य्याम् । “तथा चेन्नाचरेयं
नयेत नक्रकेतनः क्षणेनैकेनाकीर्त्तनीयां दशां
जनं चैनम् ॥” ग्राहः । यथा, रघुः । १६ । ५५ ।
“स तीरभूमौ विहितोपकार्य्या-
मानायिभिस्तामपकृष्टनक्राम् ॥”)
<LEND>
