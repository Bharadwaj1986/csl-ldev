<L>24881<pc>3-489<k1>भस्मकं<k2>भस्मकं
भस्मकं¦, क्ली, (भस्म + संज्ञायां कन् ।) रोग-
<>भेदः । भस्मकोट इति ख्यातः । विडङ्गः ।
<>(यथास्य पर्य्यायः ।
<>“जन्तुघ्नं भस्मकं रेणुः क्रिमिघ्नं चित्रतण्डुलम् ।
<>क्रिमिशत्रु विडङ्गश्च गर्द्दभं तच्च कैवलम् ॥”
<>इति वैद्यकरत्नमालायाम् ॥)
<>कलधौतम् । इति मेदिनी । के, १३३ ॥ * ॥
<>भस्मकस्य निदानसंप्राप्तिपूर्व्वकं लक्षणमाह ।
<>“कट्वादिरूक्षान्नभुजां नराणां
<>क्षीणे कफे मारुतपित्तवृद्धौ ।
<>अतिप्रवृद्धः पवनान्वितोऽग्नि-
<>र्भुक्तं क्षणाद्भस्म करोति यस्मात् ।
<>तस्मादसौ भस्मकसंज्ञकोऽभू-
<>दुपेक्षितोऽयं पचते च धातून् ॥”
<>भस्मकस्य सोपद्रवमरिष्टमाह ।
<>“तृट्स्वेददाहमूर्च्छादीन् कृत्वैवात्यग्निसम्भवान् ।
<>पक्त्वान्नमाशु धात्वादीन् स क्षिप्रं नाशयेद्-
<>ध्रुवम् ॥”
<>इति भावप्रकाशः ॥
<>(अत्र तीक्ष्णाग्निव्याख्याने विजयेनोक्तम् ।
<>तीक्ष्णग्रहणेन भस्मकस्यावरोधः । अत्यन्त-
<>तीक्ष्णाग्निरेव हि भस्मकमित्युच्यते ॥ यदुक्त-
<>ञ्चरके चिकित्सास्थाने ऊनविंशेऽध्याये ।
<>भस्मकचिकित्सामाह ।
<>“बरे क्षीणकफे पित्तं कुपितं मारुतानुगम् ।
<>स्वोष्मणा पावकस्थाने बलमग्नेः प्रयच्छति ॥
<>तथा लब्धबलो देहे विरूक्षे सानिलोऽनलः ।
<>परिभूय पचत्यन्नं तैक्ष्ण्यादाशु मुहुर्मुहुः ॥
<>पक्त्वान्नं सततं धातून् शोणितादीन् पचत्यपि ।
<>ततो दौर्ब्बल्यमातङ्कान् मृत्युञ्चोपनयेन्नरम् ॥
<>भुक्तेऽन्ने लभते शान्तिं जीर्णमात्रे प्रताम्यति ॥”
<>“तमत्यग्निं गुरुस्निग्धशीतमधुरविज्वलैः ॥
<>अन्नपानैर्नयेच्छान्तिं दीप्तमग्निमिवाम्बुभिः ।
<>मुहुर्मुहुरजीर्णेऽपि भोज्यान्यस्योपहारयेत् ॥
<>निरिन्धनोऽन्तरं लब्ध्वा यथैनं न विपादयेत् ।
[Page3-489-b+ 52]
<>पायसं कृशरं स्निग्धं पैष्टिकं गुडवैकृतम् ॥
<>अद्यात्तथौदकानूपपिशितानि घृतानि च ।
<>मत्स्यान् विशेषतः स्निग्धान् स्थिरतोयचरां-
<>स्तथा ॥
<>आविकं सघृतं मांसमद्यादत्यग्निनाशनम् ।”
<>“पिबेत् शीताम्बुना सर्पिर्मधूच्छिष्टेन वा युतम् ।
<>गोधूमचूर्णं पयसा ससर्पिष्कं पिबेन्नरः ॥
<>आनूपरससिद्धान् वा त्रीन् स्नेहांस्तैलवर्ज्जितान् ।
<>गोधूमचूर्णमन्थं वा व्यधयित्वा शिरां पिबेत् ॥”
<>“श्यामा त्रिवृद्विपक्वं वा पयो दद्याद्विरेचनम् ।
<>असकृत् पित्तशान्त्यर्थं पायसप्रतिभोजनम् ॥
<>यत्किञ्चिन्मधुरं मेध्यं श्लेष्मलं गुरुभोजनम् ।
<>तदत्यग्निहितं सर्व्वं भुक्त्वा प्रस्वपनं दिवा ॥
<>कफे वृद्धे जिते पित्ते मारुते चानलः समः ।
<>समधातोः पचत्यन्नं पुष्ट्यायुर्बलवृद्धये ॥”)
<LEND>
