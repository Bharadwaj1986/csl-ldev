<L>35261<pc>5-043<k1>शाकिनी<k2>शाकिनी
शाकिनी¦, स्त्री, (शाकोऽस्त्यत्रेति । शाक + इनिः ।)
<>शाकयुक्ता भूमिः । यथा, --
<>“शकटः शाकिनी गावो जालमस्पन्दनं वनम् ।
<>अनूपं पर्व्वतो राजा दुर्भिक्षे नव वृत्तयः ॥”
<>शकटा धान्यादिवहनद्बारेणोपजीव्यः ।
<>“पत्रं पुष्पं फलं कन्दं नालं संस्वेदजं तथा ।
<>शाकं षड्विधमुद्दिष्टं गुरु विद्यात् यथोत्तरम् ॥”
[Page5-043-b+ 52]
<>इति वैद्योक्तशाकयोगात् शाकिनीगृहवाटिका-
<>शाकाद्याहरणेन । गावो दुग्धादिना । जालं
<>मत्स्याद्याहरणेन । अस्पन्दनं स्वस्थानादत्यागः
<>ऋणादिलाभेन । व्ययाधिक्यनिवृत्त्या च । वनं
<>फलपुष्पाद्याहरणेन । अनूपं बहूदकदेशः
<>समृणालशालूकाद्याहरणेन । पर्व्वतो गैरिक-
<>मृदाद्याहरणेन । राजा भैक्षादिना । इत्या-
<>ह्रिकतत्त्वम् ॥ * ॥ दुर्गाया अनुचरीविशेषः ।
<>यथा, --
<>“डाकिनी योगिनी चैवखेचरी शाकिनी तथा ।
<>दिक्षु पूज्या इमा देव्यः सुसिद्धाः फलदायिकाः ॥”
<>इति कात्यायनीकल्पः ॥
<>“ब्रह्मा विष्णुश्च रुद्रश्च ईश्वरश्च सदाशिवः ।
<>ततः परशिवो देवि षट्शिवाः परिकीर्त्तिताः ॥
<>मूलाधारे तु ब्रह्माणं डाकिनीसहितं न्यसेत् ॥
<>सर्व्वत्रं त्र्यक्षरीमुक्त्वा वादिसान्तं सबिन्दुकम् ॥
<>स्वाधिष्ठानाख्यचक्रे तु सविष्णुं राकिणीं
<>तथा ।
<>वादिलान्तं प्रविन्यस्य नाभौ तु मणिपूरके ॥
<>डादिफान्तार्णसहितं रुद्रञ्च लाकिनीं तथा ।
<>अनाहते कादिठान्तं ईश्वरं काकिनीं तथा ॥
<>विशुद्धाख्ये महाचक्रे षोडशस्वरसंयुतम् ।
<>सदाशिवं शाकिनीन्तु विन्यसेत् पूर्व्ववत्ततः ॥
<>आज्ञाचक्रे तु देवेशि ह-क्ष-वर्णसमन्वितम् ।
<>परं शिवं ब्रह्मरूपं हाकिनीसहितं न्यसेत् ॥”
<>इति तारान्यासभेदः । इति तन्त्रसारः ॥
<LEND>
