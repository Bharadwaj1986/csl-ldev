<L>18441<pc>2-836<k1>नलिनी<k2>नलिनी
नलिनी¦, स्त्री, (नलानि पद्मानि सन्त्यत्र । नल +
“पुस्करादिभ्यो देशे ।” ५ । २ । १३५ । इति इनिः ।
ङीप् ।) पद्मयुक्तदेशः । (नलानां पद्मानां
समूहः । “खलादिभ्यः इनिर्वक्तव्यः ।” ४ । २ । ५१ ।
इत्यस्य वार्त्तिकोक्त्या इनिः ।) पद्मसमूहः । पद्म-
लता । इति भरतः ॥ (अस्याः पर्य्यायो यथा, --
“नलिनी स्यात् पङ्कजिनी विशिनी च सरोजिनी ।
पद्मिनीति च पर्य्यायः पद्मषण्डे तदाकरे ॥”
इति वैद्यकरत्नमालायाम् ॥)
पद्ममात्र । इति रायमुकुटादयः ॥ तत्-
पर्य्यायः । विसिनी २ पद्मिनी ३ । इत्यमरः ।
१ । १० । ३९ ॥ (यथा, भ्रमराष्टके । ८ ।
“रात्रिर्गमिष्यति भविष्यति सुप्रभातं
भास्वानुदेष्यति हसिष्यति पद्मजालम् ।
इत्थं विचिन्तयति कोषगते द्विरेफे
हा हन्त हन्त नलिनीं गज उज्जहार ॥”)
व्योमनिम्नगा । (इयन्तु गङ्गायाः पूर्व्वदिग्गत-
शास्वानामन्यतमा । यथा, मात्स्ये । १२० । ४० ।
“त्रीणि प्राचीमभिमुखं प्रतीचीं त्रीण्यथैव च ।
स्रोतांसि त्रिपथगायास्तु प्रत्यपद्यन्त सप्तधा ॥
नलिनी ह्लादिनी चैव पावनी चैव प्राच्यगा ॥”)
कमलाकरः । इति मेदिनी । ने, ८२ ॥ नलिका ।
इति राजनिर्घण्टः ॥ नारिकेलसुरा । इति
त्रिकाण्डशेषः ॥ (वामनासिका । यथा, भाग-
वते । ४ । २५ । ४८ ।
“नलिनी नालिनी च प्राग्द्वारावेकत्र निर्म्मिते ॥”
“नलनालशब्दौ छिद्रवचनौ तद्बती नलिनी
नालिनी च वामदक्षिणनासिके ॥” इति तट्टी-
कायां स्वामी ॥)
<LEND>
