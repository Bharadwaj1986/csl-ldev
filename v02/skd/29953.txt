<L>29953<pc>4-187<k1>रोम<k2>रोम
रोम¦, [न्] क्ली, (रौतीति । रु + “नामन्-
<>सीमन्व्योमन्रोमन्निति ।” उणा० ४ । १५० ।
<>इति मनिन्प्रत्ययेन साधुः ।) शरीरजाताङ्कुरः ।
<>रोँया इति भाषा । तत्पर्य्यायः । लोम २
<>अङ्गजम् ३ त्वग्जम् ४ चर्म्मजम् ५ तनूरुहम्
<>६ । इति राजनिर्घण्टः ॥ स्थानविशेषे तस्य
<>शुभाशुभसूचकत्वं यथा, --
<>“अल्परोमयुता श्रेष्ठा जङ्घा हस्तिकरोपमा ।
<>रोमैकैकं कूपके स्यान्नृपाणान्तु महात्मनाम् ॥
<>द्वे द्वे रोमे पण्डितानां श्रोत्रियाणान्तथैव च ।
<>रोमत्रयं दरिद्राणां रोगी निर्म्मांसजानुकः ॥”
<>इति गारुडे ६३ अध्यायः ॥
<>रहस्यरोम्नोऽस्पृश्यत्वं यथा, --
<>“न सर्पशस्त्रैः क्रीडेत स्वानि खानि न संस्पृशेत् ।
<>रोमाणि च रहस्यानि नाशिष्टेन सदा व्रजेत् ॥”
<>इति कौर्म्मे उपविभागे १५ अध्यायः ॥
<>(जनपदविशेषः । तद्देशवासिनि । पुं भूम्नि ।
<>यथा, महाभारते । ६ । ९ । ५५ ।
<>“वानायवो दशाःपार्श्वा रोमाणः कुशविन्द्ववः ॥”)
<LEND>
