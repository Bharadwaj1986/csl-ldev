<L>5306<pc>1-281<k1>ऊर्द्ध्वः<k2>ऊर्द्ध्वः
ऊर्द्ध्वः¦, त्रि, (उत् + हा + ड । आदिवर्गस्य ऊरा-
देशः ।) उच्छ्रितः । तुङ्गः । उपरिष्टात् । इति
मेदिनी ॥ ऊर्द्ध्वशब्दो दीर्घादिः सवकारो निर्व्व-
कारश्च । तथाच उपरि ध्वन्यते इति कृतनिरुक्ति-
रुर्द्ध्वशब्दो वकारवानिति सुभूत्यादयः ॥
“कुर्व्वतीरुपलैस्तुङ्गैर्भुवनं नीचमूर्द्ध्वजैः ।
तस्या चलालीवान्वेति चित्रानागचमूर्द्ध्वजैः” ॥
इति कीचकबधयमकम् ॥ (यथा, कुमारे १ । १६ ।)
“पद्मानि यस्याग्रसरोरुहाणि
प्रवोधयत्यूर्द्ध्वमुखैर्मयूखैः” ।
ऊर्द्ध्वं शब्दो मकारान्तोऽव्ययो दीर्घादिर्वकारवान्
तथा अदन्तोऽनव्ययोऽपीति जयादित्यादयः ॥
<LEND>
