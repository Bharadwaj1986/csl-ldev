<L>39581<pc>5-377<k1>सुमङ्गला<k2>सुमङ्गला
सुमङ्गला¦, स्त्री, (सुष्ठु मङ्गलं यस्याः ।) वाय-
<>सोली । इति रत्नमाला ॥ माकडहाता इति
<>माकडिया इति च भाषा ॥ अर्हतां माता ।
<>इति हेमचन्द्रः ॥ कामाख्यादेशीयनदीविशेषः ।
<>यथा, कालिकापुराणे ८१ अध्याये ।
<>“नदी सुमङ्गला नाम हिमपर्व्वतनिर्गता ।
<>पूर्व्वस्यां मणिकूटस्य सदा स्रवति शोभना ॥
<>मणिकूटं समारुह्य यस्तां पश्यति वै नदीम् ।
<>स गङ्गास्नानजं पुण्यमवाप्य त्रिदिवं ब्रजेत् ॥”
<>अतिशयक्षेमयुक्ते, त्रि ॥
<LEND>
