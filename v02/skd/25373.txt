<L>25373<pc>3-538<k1>भृगुः<k2>भृगुः
भृगुः¦, पुं, (तपसा भृज्ज्यते पञ्चतपादिभिर्वेति ।
<>भ्रस्ज + “प्रथिम्रादिभ्रस्जां सम्प्रसारणं सलो-
<>पश्च ।” उणा० १ । २९ । इति कुः सम्प्रसारणं
<>सलोपः, न्यङ्कादित्वात् कुत्वञ्च । यद्वा भृज्जतीति
<>क्विप् । भृक् ज्वाला तया सहोत्पन्न इति उः ।)
<>मुनिविशेषः । स तु ब्रह्मणस्त्वचो जातः ।
<>(यथास्योत्पत्तिर्नामनिरुक्तिश्च महाभारते ।
<>१३ । ८५ । १०५ -- १०६ ।
<>“पुरुषा वपुषा युक्ताः स्वैः स्वैः प्रसवजैर्गुणैः ।
<>भृगित्येव भृगुः पूर्व्वमङ्गरेभ्योऽङ्गिराभवत् ॥
<>अङ्गारसंश्रयाच्चैव कविरित्यपरोऽभवत् ।
<>सह ज्वालाभिरुत्पन्नो भृगुस्तस्माद् भृगुः
<>स्मृतः ॥”)
<>अस्य भार्य्या कर्द्दममुनिकन्या ख्यातिः । पुत्त्रः
<>धाता विधाता च । कन्या श्रीः । इति श्रीभाग-
<>वतम् ॥ अपि च ।
<>मुनय ऊचुः ।
<>“कथितस्ते यदा सर्गः पृष्टः सूत त्वयाधुना ।
<>भृगुसर्गात् प्रभृत्येष सर्गो नः कथ्यतां पुनः ॥”
<>सूत उवाच ।
<>भृगोः ख्यात्यां समुत्पन्ना श्रीः पूर्व्वमुदधेः
<>पुनः ।
<>तथा धाता विधाता च तस्यां जातौ भृगोः
<>सुतौ ॥
<>आयतिर्नियतिश्चैव मेरुकन्ये महाप्रभोः ।
<>घातुर्विधातुस्ते भार्य्ये ययोर्जातौ सुतावुभौ ॥
<>प्राणश्चैव मृकण्डुश्च मार्कण्डेयो मृकण्डुतः ।
<>ततो वेदशिरा जज्ञे प्राणस्य द्युतिमान् मुतः ॥
<>ततो वंशो मुनिश्रेष्ठा विस्तरं भार्गवो गतः ।
<>इत्याद्ये वह्निपुराणे वरसर्गनामाध्यायः ॥ * ॥
<>शिवः । शुक्रग्रहः । इति मेदिनी । गे, १५ ॥
<>सानुः । यमदग्निः । इति हेमचन्द्रः ॥ अरण्य-
<>कण्टकव्याप्तगिरिपार्श्वोच्चदेशः । निरवलम्बन-
<>पर्व्वतादिपार्श्वः । आरडि इति ख्यातम् ।
<>यस्मात् पतने अक्स्थानक्रियाविशेषो नास्ति ।
<>अतएव भृगुपतनमित्यादिप्रयोगो दृश्यते । इति
<>भरतः ॥ तत्पर्य्यायः । प्रपातः २ अतटः ३ ।
<>इत्यमरः । २ । ३ । ४ ॥ दरद् ४ । इति जटाधरः ॥
<>पतनस्थानम् ५ । इति शब्दरत्नावली ॥
<LEND>
