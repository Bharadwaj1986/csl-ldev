<L>32965<pc>4-415<k1>विमला<k2>विमला
विमला¦, स्त्री, (विमल + टाप् ।) सप्तला ।
<>इत्यमरः ॥ चामरकषा इति भाषा ॥ (अस्याः
<>पर्य्यायो यथा, --
<>“शातला सप्तला सारा विमला विदुला च सा ।
<>तथा निगदिता भूरिफेना चर्म्मकषेत्यपि ॥”
<>इति भावप्रकाशस्य पूर्व्वखण्डे प्रथमे भागे ॥)
<>भूमिभेदः । इति मेदिनी । ले, १३१ ॥ देवी-
<>भेदः । यथा, --
<>“यूथाख्यविमला कार्य्या शुद्धहारेन्दुवर्च्चसा ।
<>मुक्ताक्षसूत्रधारी च कमण्डलुकरा वरा ॥
<>नावासनसमारूढा श्वेतमाल्याम्बरप्रिया ।
<>दधिक्षीरोदनाहारा कर्पूरमदचर्च्चिता ।
<>सितपङ्कजहोमेन राष्ट्रायुर्नृपवर्द्धिनी ॥”
<>इति देवीपुराणे संवत्सरदेवताद्वितीयविंश-
<>तिकाविधिः ॥ * ॥ अन्यच्च ।
<>“पूजयेत् कर्णिकामध्ये वासुदेवन्तु नायकम् ।
<>विमला नायिका तस्य वासुदेवस्य कीर्त्तिता ॥”
<>इति कालिकापुराणे ८२ अध्यायः ॥ * ॥
<>अपरञ्च ।
<>“उत्कले नाभिदेशञ्च विरजाक्षेत्र उच्यते ।
<>विमला सा महादेवी जगन्नाथस्तु भैरवः ॥”
<>इति तन्त्रचूडामणौ ५१ पीठनिर्णयः ॥
<>(यथा च देवीभागवते । ७ । ३० । ६४ ।
<>“गयायां मङ्गला प्रोक्ता विमला पुरुषोत्तमे ॥”)
<LEND>
