<L>24776<pc>3-484<k1>भरतः<k2>भरतः
भरतः¦, पुं, (बिभर्त्ति स्वाङ्गमिति । बिभर्त्ति लोका-
<>निति वा । भृ + “भृमृदृशियजीति ।” उणा०
<>३ । ११० । इति अतच् ।) नाट्यशास्त्रम् ।
<>मुनिविशेषः । स तु अलङ्कारादिशास्त्रस्य सूत्र-
<>कर्त्ता । (भरतस्य शिष्यः । तस्येदमित्यण् ।
<>अणो लुक् ।) नटः । रामानुजः । दौष्मन्तिः ।
<>इति मेदिनी । ते, १३७-३८ ॥ शवरः । तन्तु-
<>वायः । इति विश्वः ॥ क्षेत्रम् । भरतात्मजः ।
<>इति हेमचन्द्रः ॥ दुष्मन्तराजपुत्त्रभरतस्य
<>पर्य्यायः । शाकुन्तलेयः २ दौष्मन्तिः ३ सर्व्व-
<>दमनः ४ । इति त्रिकाण्डशेषः ॥ यस्त्रयस्त्रिंश-
<>च्छतमश्वमेधं कृतवान् । पञ्चाशद्राजसूयं एव-
<>मन्यान् नानाविधान् यज्ञानकरोत् । सप्तविंशति-
<>सहस्रवत्सरानेकच्छत्रं राज्यं कृतवान् । तस्योत्-
<>पत्त्यादिर्यथा, --
<>“दुष्मन्तो मृगयां यातः कण्वाश्रमपदं गतः ।
<>तत्रासीनां स्वप्रभया मण्डयन्तीं रमामिव ॥
<>विलोक्य सद्यो मुमुहे देवमायामिव स्त्रियम् ।
<>बभाषे तां वरारोहां भटैः कतिपयैर्वृतः ॥
<>तद्दर्शनप्रमुदितः संनिवृत्तपरिश्रमः ।
<>पप्रच्छ कामसन्तप्तः प्रहसन् श्लक्ष्णया गिरा ॥
<>का त्वं कमलपत्राक्षि ! कस्यासि हृदयङ्गमे ! ।
<>किं स्विच्चिकीर्षितं त्वत्र भवत्या निर्ज्जने
<>वने ॥
<>व्यक्तं राजन्यतनयां वेद्म्यहं त्वां सुमध्यमे ! ।
<>न हि चेतः पौरवाणामधर्म्मे रमते क्वचित् ॥
[Page3-484-b+ 52]
<>श्रीशकुन्तलोवाच ।
<>विश्वामित्रात्मजैवाहं त्यक्ता मेनकया वने ।
<>वेदैतद्भगवान् कण्वो वीर ! किं करवाम ते ॥
<>आस्यतां ह्यरविन्दाक्ष ! गृह्यतामर्हणञ्च नः ।
<>भुज्यन्तां सन्ति नीवारा उष्यतां यदि रोचते ॥
<>श्रीदुष्मन्त उवाच ।
<>उपपन्नमिदं सुभ्रु ! जातायाः कुशिकान्वये ।
<>स्वयं हि वृणुते राज्ञां कन्यका सदृशं वरम् ॥
<>ओमित्युक्ते यथाधर्म्ममुपयेमे शकुन्तलाम् ।
<>गान्धर्व्वविधिना राजा देशकालविधानवित् ॥
<>अमोघवीर्य्यो राजर्षिर्महिष्यां वीर्य्यमादधे ।
<>श्वोभूते स्वपुरं यातः कालेनासूत सा सुतम् ॥
<>कण्वः कुमारस्य वने चक्रे समुचिताः क्रियाः ।
<>बद्धा मृगेन्द्रं तरसा क्रीडति स्म स बालकः ॥
<>तं दुरत्ययविक्रान्तमादाय प्रमदोत्तमा ।
<>हरेरंशांशसम्भूतं भर्त्तुरन्तिकमागमत् ॥
<>यदा न जगृहे राजा भार्य्यापुत्त्रावनिन्दितौ ।
<>शृण्वतां सर्व्वभूतानां खे वागाहाशरीरिणी ॥
<>माता भस्त्रा पितुः पुत्त्रो येन जातः स एव सः ।
<>भरस्व पुत्त्रं दुष्मन्त ! मावमंस्थाः शकुन्तलाम् ॥
<>रेतोधाः पुत्त्रो नयति नरदेव ! यमक्षयात् ।
<>त्वञ्चास्य धाता गर्भस्य सत्यमाह शकुन्तला ॥
<>पितर्य्युपरते सोऽपि चक्रवर्क्ती महायशाः ।
<>महिमा गीयते तस्य हरेरं शभुवो भुवि ॥
<>चक्रं दक्षिणहस्तेऽस्य पद्मकोषोऽस्य पादयोः ।
<>ईजे महाभिषेकेण सोऽभिषिक्तोऽधिराड्विभुः ॥
<>पञ्चपञ्चाशता मेध्यैर्गङ्गायामनु वाजिभिः ।
<>मामतेयं पुरोधाय यमुनामनु च प्रभुः ॥
<>अष्टसप्ततिमेध्याश्वान् बबन्ध प्रददद्वसु ।
<>भरतस्य हि दौष्मन्तेरग्निः साचीगुणे चितः ॥
<>सहस्रं बद्धशो यस्मिन् ब्राह्मणा गा विभेजिरे ।
<>त्रयस्त्रिंशच्छतं ह्यश्वान् बद्ध्वा विस्मापयन् नृपान् ॥
<>दौष्मन्तिरत्यगान्मायां देवानां गुरुमाययौ ।
<>मृगान् शुक्लदतः कृष्णान् हिरण्येन परीवृतान् ॥
<>अदात् कर्म्मणि मष्णारे नियुतानि चतुर्द्दश ।
<>भरतस्य महत् कर्म्म न पूर्व्वे नापरे नृपाः ॥
<>नैवापूर्णैव प्राप्स्यन्ति बाहुभ्यां त्रिदिवं यथा ।
<>किरातहूनान् यवनान् पौण्ड्रान् कङ्कान्
<>खशाञ्छकान् ॥
<>अब्रह्मण्यनृपांश्चाहन् म्लेच्छान् दिग्विजये
<>ऽखिलान् ।
<>जित्वा पुरासुरा देवान् ये रसौकांसि भेजिरे ॥
<>देवस्त्रियो रसां नीताः प्राणिभिः पुनराहरत् ।
<>सर्व्वान् कामान् दुदुहतुः प्रजानां तस्य रोदसी ॥
<>समास्त्रिनवसाहस्रीर्दिक्षु चक्रमवर्त्तयत् ।
<>स सम्राट् लोकपालाख्यमैश्वर्य्यमधिराट्श्रियम् ॥
<>चक्रञ्चाख्खलितं प्राणान्मृषेत्युपरराम ह ।
<>तस्यासन् नृप ! वैदर्भ्यः पत्न्यस्तिस्रः सुसम्मताः ॥
<>जघ्नुस्त्यागभयात् पुत्त्रान्नानुरूपा इतीरिते ॥”
<>इति श्रीभागवते ९ स्कन्धे १० अध्यायः ॥ * ॥
<>ऋषभदेवात् इन्द्रदत्तजयन्त्यां कन्यायां जातशत-
<>पुत्त्रान्तर्गतज्येष्ठपुत्त्रः । यथा । “अथ ह भगवान्
[Page3-484-c+ 52]
<>ऋषभदेवः स्वं वर्षं कर्म्मक्षेत्रमनुमन्यमानः प्रद-
<>र्शितगुरुकुलवासो लब्धवरैर्गुरुभिरनुज्ञातो गृह-
<>मेधिनां धर्म्माननुशिक्ष्यमाणो जयन्त्यामिन्द्र-
<>दत्तायामुभयविधं कर्म्म समाम्नायमभियुञ्जन्नात्म-
<>जानामात्मसमानानां शतं जनयामास । येषां
<>खलु महायोगी भरतो ज्येष्ठः श्रेष्ठगुण आसीत्
<>येनेदं वर्षं भारतमिति व्यपदिशन्ति ।” इति
<>श्रीभागवते ५ स्कन्धे ४ अध्यायः ॥ * ॥ पावक-
<>पुत्त्रः । यथा, --
<>“पावनो लौकिको ह्यग्निः प्रथमो ब्रह्मणः स्मृतः ।
<>ब्रह्मौदनाग्निस्तत्पुत्त्रो भरतो नाम विश्रुतः ॥”
<>इति मात्स्ये अग्निवंशो नाम ४८ अध्यायः ॥
<>रामानुजभरतस्य जन्म यथा, --
<>“भरतो नाम कैकेय्यां जज्ञे सत्यपराक्रमः ।
<>साक्षाद्विष्णोश्चतुर्भागः सर्व्वैः समुदितो गुणैः ॥”
<>तस्यानुगतः शत्रुघ्नः । यथा, --
<>“भरतस्यापि शत्रुघ्नो लक्ष्मणावरजो हि सः ।
<>प्राणैः प्रियतरो नित्यं तस्य चासीत्तथा प्रियः ॥”
<>स कुशध्वजकन्यां माण्डवीं परिणीतवान् । यथा,
<>“भ्राता यवीयान् धर्म्मज्ञ एष राजा कुशध्वजः ।
<>अस्य धर्म्मात्मनो राजन् ! रूपेणाप्रतिमं भुवि ॥
<>सुताद्बयं नरश्रेष्ठ ! पत्न्यर्थं वरयामहे ।
<>तमेवमुक्त्वा जनको भरतञ्चाभ्यभाषत ॥
<>गृहाण पाणिं माण्डव्याः पाणिना रघुनन्दन ! ॥”
<>स नन्दिग्रामे राज्यं कृतवान् । यथा, --
<>“सबल्कलजटाधारी मुनिवेशधरः प्रभुः ।
<>नन्दिग्रामेऽवसद्धीरः ससैन्यो भरतस्तदा ॥
<>सबालव्यजनं छत्रं धारयामास स स्वयम् ।
<>भरतः शासनं सर्व्वं पादुकाभ्यां निवेदयन् ॥
<>ततस्तु भरतः श्रीमानभिषिच्यार्य्यपादुके ।
<>तदधीनस्तदा राज्यं कारयामास सर्व्वदा ॥”
<>इति रामायणे बालकाण्डे । १८ । ७२ । ७३
<>अध्यायाः । अयोध्याकाण्डे २४ अध्यायश्च ॥
<>तस्य द्वौ पुत्त्रौ । यथा, --
<>“भरतस्यात्मजौ वीरौ तक्षः पुष्कल एव च ।
<>मातुलेन सुगुप्तौ तु धर्म्मेण सुसमाहितौ ॥
<>भरतञ्चाग्रतः कृत्वा कुमारौ सबलानुगौ ।
<>निहत्य गन्धर्व्वसुतान् द्वे पुरे विभजिष्यतः ॥”
<>इति रामायणे उत्तरकाण्डे १०१ अध्यायः ॥
<LEND>
