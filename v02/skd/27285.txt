<L>27285<pc>3-716<k1>मालिनी<k2>मालिनी
मालिनी¦, स्त्री, (माला मुण्डमालास्त्यस्याः
<>अस्यां वा । माला + “ब्रीह्यादिभ्यश्च ।” ५ । २ ।
<>११६ । इति इनिः ङीप् ।) मातृकाभेदः ।
<>वृत्तभेदः । (मालिन् + ङीष् ।) मालिकपत्नी ॥
<>गौरी । चम्पानगरी । (यथा, महाभारते । १२ ।
<>५ । ६ -- ७ ।
<>“प्रीत्या ददौ स कर्णाय मालिनीं नगरीमथ ।
<>अङ्गेषु नरशार्द्दूल ! स राजासीत् सपत्नजित् ॥
<>पालयामास चम्पाञ्च कर्णः परबलार्द्दनः ॥”)
<>मन्दाकिनी । नदीभेदः । इति मेदिनी ॥ (यथा,
<>महाभारते । १ । ७२ । ८ ।
<>“जनयामास मुनिर्मेनकायां शकुन्तलाम् ।
<>प्रस्थे हिमवतो रम्ये मालिनीमभितो नदीम् ।”)
<>अग्निशिखावृक्षः । दुरालभा । इति शब्द-
<>चन्द्रिका ॥ स च वृत्तभेदः पञ्चदशाक्षरपाद-
<>च्छन्दः । यथा, --
<>“न न म य य युतेयं मालिनी भोगिलोकैः ।
<>मृगमदकृतचर्च्चा पीतकौशेयवासा
<>रुचिरशिखिशिखण्डाबद्धधम्मिल्लपाशा ।
<>अनृजुनिहितमंसे वंशमुत्क्वाणयन्ती
<>धृतमधुरिपुलीला मालिनी पातु राधा ॥”
<>इति छन्दोमञ्जरी ॥
<>अप्सरोविशेषः । यथा, कथासरित्सागरे ।
<>४५ । ३५२ ।
<>“पिङ्गलाच्च गणाज्जाता दशमी केशरावली ।
<>एकादशी मालिनीति नाम्ना कम्बलनन्दिनी ॥
<>स्कन्दमातॄणामन्यतमा । सैव शिशुमातॄणा-
<>मन्यतमा । यथात्रैव । ३ । २२७ । १० ।
<>“काकी च हलिमा चैव मालिनी बृंहिला
<>तथा ।
<>आर्य्या पलाला वैमित्रा सप्तैताः शिशुमातरः ॥”
<>मालाग्रथनं शिल्पमस्याः । इनिः । ङीप् ।
<>द्रौपद्या नामान्तरम् । यथा, महाभारते । ४ ।
<>८ । २१ ।
<>“मालिनीत्येव भे नाम स्वयं देवि चकार सा ।
<>साहमभ्यागता देवि ! सुदेष्णे ! त्वन्निवेशनम् ॥”
[Page3-716-c+ 52]
<>राक्षसीभेदः । सा च विभीषणस्य माता ।
<>यथा, महाभारते । ३ । २७४ । ३ -- ८ ।
<>“स राजराजो लङ्कायां निवसन्नरवाहनः ।
<>राक्षसीः प्रददौ तिस्रः पितुर्वै परिचारिकाः ॥
<>ताः सदा तं महात्मानं सन्तोषयितुमुद्यताः ।
<>ऋषिं भरतशार्द्दूल ! नृत्यगीतविशारदाः ॥
<>पुष्पोत्कटा च राका च मालिनी च विशाम्पते ! ।
<>अन्योन्यस्पर्द्ध्वया राजन् ! श्रेयस्कामा सुमध्यमाः ॥
<>स तासां भगवांस्तुष्टो महात्मा प्रददौ वरान् ।
<>लोकपालोपमान् पुत्त्रानेकैकस्या यथेप्सितान् ॥
<>पुष्पोत्कटाया जज्ञाते द्वौ पुत्त्रौ राक्षसेश्वरौ ।
<>कुम्भकर्णदशग्रीवौ बलेनाप्रतिमौ भुवि ॥
<>मालिनी जनयामास पुत्त्रमेकं विभीषणम् ।
<>राकायां मिथुनं यज्ञे खरः शूर्पणखा तथा ॥”
<>रौच्यमनुमाता । यथा, मार्कण्डेये । ९८ । ५ -- ७ ।
<>“तथेति तेन साप्युक्ता तस्मात्तोयाद्बपुष्मतीम् ।
<>उज्जहार ततः कन्यां मालिनीं नाम नामतः ॥
<>नद्याश्च पुलिने तस्मिन् स रुचिमुंनिसत्तमः ।
<>जग्राह पाणिं विधिवत् समानाय्य महामुनीन् ॥
<>तस्यां तस्य सुतो जज्ञे महावीर्य्यो महामतिः ।
<>रौच्योऽभवत् पितुर्नाम्ना ख्यातोऽत्र वसुधातले ॥”
<>श्वेतकर्णस्य पत्नी । यथा, हरिवंशे । १८५ । ७ ।
<>“तस्माद्वनगताद्गर्भं यादवी प्रत्यपद्यत ।
<>सुचारोर्दुहिता सुभ्रूर्मालिनी भ्रातृमालिनी ॥”)
<LEND>
