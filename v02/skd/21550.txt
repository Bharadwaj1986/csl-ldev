<L>21550<pc>3-143<k1>पिण्याकः<k2>पिण्याकः
पिण्याकः¦, पुं, क्ली, (पिनष्टीति । पिषॢ संचूर्णने
<>+ “पिनाकादयश्च ।” उणां । ४ । १५ । इति
<>आकप्रत्ययेन निपातनात् साधुः ।) तिल-
<>कल्कः । (अस्य गुणाः यथा, --
<>“पिण्याको ग्लपनो रूक्षो विष्टम्भी दृष्टिदूषणः ॥”
<>इति वाभटे सूत्रस्थाने षष्ठेऽध्याये ॥
<>यथा, महाभारते । १२ । १६७ । ३६ ।
<>“नवनीतं यथा दध्नस्तथा कामोऽर्थधर्म्मतः ।
<>श्रेयस्तैलं हि पिण्याकात् घृतं श्रेय उदश्वितः ॥”)
<>अस्य भक्षणे दोषो यथा, --
<>“पिण्याकं भक्षयित्वा तु यो वै मामुपसर्पति ।
<>तस्य वै शृणु सुश्रोणि ! प्रायश्चित्तं सुशोभनम् ॥
<>उलूको दशवर्षाणि कच्छपस्तु समास्त्रयः ।
<>जायते मानवस्तत्र मम कर्म्मपरायणः ॥”
<>इति वराहपुराणम् ॥
<>हिङ्गु । वाह्लीकम् । सिह्लकः । इति मेदिनी ॥
<>(सरलरसः । अस्य पर्य्यायो यथा, --
<>“तैलपर्णी दधित्थाख्यः पिण्याको रक्तशीर्षकः ।
<>वेष्टो रसाह्वः श्रीवासः श्रीपिष्टसरलद्रवौ ॥”
<>इति वैद्यकरत्नमालायाम् ॥)
<LEND>
