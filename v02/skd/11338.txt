<L>11338<pc>2-357<k1>गोपः<k2>गोपः
गोपः¦, पुं, (गोर्जलात् कफपित्तादिदूषितरसात
पाति रक्षतीति । गो + पा + “आतोऽनुपसर्गे
कः ।” ३ । २ । ३ । इति कः ।) बोलः । (गां
गोजातिं पाति रक्षतीति । गो + पा + कः ।)
जातिविशेषः । गोयाला इति भाषा ॥ तत्-
पर्य्यायः । गोसंख्यः २ गोधुक् ३ आभीरः ४
वल्लवः ५ गोपालः ६ । इत्यमरः । २ । ९ । ५७ ॥
तस्योत्पत्तिर्यथा, --
“मणिबन्ध्यां तन्त्रवायात् गोपजातेश्च सम्भवः ।”
इति पराशरपद्धतिः ॥
(यथा, मनुः । ८ । २६० ।
“व्याधाञ्छाकुनिकान् गोपान् कैवर्त्तान् मूल-
खानकान् ।
व्यालग्राहानुञ्छवृत्तीनन्यांश्च वनचारिणः ॥”)
गोष्ठाध्यक्षः । (गां पृथिवीं पाति रक्षतीति ।
पा + कः ।) पृथ्वीपतिः । बहुग्रामस्याधिकृतः ।
इति मेदिनी । पे । ५ ॥ (गाः पाति रक्षतीति ।
पा + कः । गोरक्षकः । यथा, मनुः । ८ । २३१ ।
“गोपः क्षीरभृतो यस्तु स दुह्याद्दशतो वराम् ।
गोस्वाम्यनुमते भृत्यः सा स्यात् पाले भृते भृतिः ॥”
[Page2-357-c+ 52]
गन्धर्व्वविशेषः । यथा, रामायणे । ६ । ९१ । ४६ ।
“नारदस्तुम्बुरुर्गोपः प्रभया सूर्य्यवर्च्चसः ।
एते गन्धर्व्वराजानो भरतस्याग्रतो जगुः ॥”)
<LEND>
