<L>24625<pc>3-476<k1>भङ्गा<k2>भङ्गा
भङ्गा¦, स्त्री, (भज्यते इति । भन्ज् + “हलश्च ।”
३ । ३ । १२१ । इति बाहुलकाद् घञ् टाप् ।)
वृक्षविशेषः । तत्पर्य्यायः । मातुलानी २ । इत्य-
मरः । २ । ९ । २० ॥ (अस्याः पर्य्याया गुणाश्च यथा,
“भङ्गा गजा मातुलानी मादिनी विजया जया ।
भङ्गा कफहरी तिक्ता ग्राहिणी पाचनी लघुः ॥
तीक्ष्णोष्णा पित्तला मोहमन्दवाग्वह्निवर्द्धिनी ॥”
इति भावप्रकाशस्य पूर्व्वखण्डे प्रथमे भागे ॥)
द्वे भङ्गायां भङ्गा काश्मीरेषु स्वनामख्याता ।
इति सुभूत्यादयः । इति भरतः ॥ एतस्याः
फलं कलायपरिमाणमिति सर्व्वस्वम् । इति
सारसुन्दरी ॥ शणाख्यशस्यम् । यथा, --
भङ्गा शस्ये शणाह्वये । इति मुकुटधृतरुद्रः ॥
त्रिवृता । तेउडी इति भाषा । यथा, --
“त्रिभण्डी रेचनी भङ्गा कलिङ्गा परिपाकिनी ॥”
इति शब्दचन्द्रिका ॥
औषधविशेषः । भाङ् इति सिद्धि इति च
भाषा । यथा, --
“त्रैलोक्यविजया भङ्गा विजयेन्द्राशनं जया ॥”
इति शब्दचन्द्रिका ॥
अस्या गुणाः विजयाशब्दे द्रष्टव्याः ॥
<LEND>
