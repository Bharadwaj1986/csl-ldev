<L>10703<pc>2-314<k1>गर्भवती<k2>गर्भवती
गर्भवती¦, स्त्री, (गर्भो विद्यतेऽस्याः अस्यां वा ।
<>अस्त्यर्थे मतुप् । मस्य वत्वम् ।) अन्तरापत्या ।
<>(यथा, भहार्भारते । ३ । १३४ । १७ ।
<>“दशैव मासान् बिभ्रति गर्भवत्यः ।
<>दशैरका दशदाशा दशार्हाः ॥”)
<>तत्पर्य्यायः । अन्तर्व्वत्नी २ गुर्व्विणी ३ गर्भिणी ४
<>ससत्त्वा ५ आपन्नसत्त्वा ६ दोहदवती ७ ।
<>इति शब्दरत्नावली ॥ उदरिणी ८ गुर्व्वी ९ ।
<>इति हेमचन्द्रः । ३ । २०२ ॥ अथ सद्योगृहीत-
<>गर्भाया लक्षणम् । यथा, --
<>“शुक्रशोणितयोर्योनेरस्रावोऽथ श्रमोद्भवः ॥
<>सावसादः पिपासा च ग्लानिः स्फुर्त्तिर्भगे भवेत् ॥”
<>तस्या उत्तरोत्तरकालीनलक्षणम् । यथा, --
<>“स्तनयोर्मुखकार्ष्ण्यं स्यात् रोमराज्युद्गमस्तथा ।
<>अक्षिपक्ष्माणि चाप्यस्याः संमील्यन्ते विशेषतः ॥
<>छर्दयेत् पक्षभुक्तापि गन्धादुद्विजतेऽशुभात् ।
<>असेकः सदनञ्चैव गर्भिण्या लिङ्गमुच्यते ॥” * ॥
<>पुत्त्रगर्भवत्या लक्षणम् । यथा, --
<>“पुत्त्रगर्भयुतायास्तु नार्य्यां मासि द्वितीयके ।
<>गर्भो गर्भाशये लक्ष्यः पिण्डाकारोऽपरं शृणु ॥
<>दक्षिणाक्षिमहत्त्वं स्यात् प्राक्क्षीरं दक्षिणस्तने ।
<>दक्षिणोरुः सुपुष्टः स्यात् प्रसन्नमुखवर्णता ॥
<>पुन्नामधेयद्रव्येषु स्वप्नेष्वपि मनोरथः ।
<>आम्रादि फलमाप्नोति स्वप्नेषु कमलादि च ॥” * ॥
<>कन्यागर्भवतीलक्षणम् । यथा, --
<>“कन्यागर्भवतीगर्भे पेशीं मासि द्वितीयके ।
<>पुत्त्रगर्भस्य लिङ्गानि विपरीतमवेक्षते ॥” * ॥
<>नपुंसकगर्भवतीलक्षणम् । यथा, --
<>“नपुंसकं यदा गर्भो भवेद्गर्भोऽर्व्वुदाकृतिः ।
<>उन्नते भवतः पार्श्वे पुरस्तादुदरं महत् ॥”
<>इति भावप्रकाशः ॥
<LEND>
