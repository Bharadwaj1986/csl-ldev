<L>12097<pc>2-422<k1>चतुष्पथं<k2>चतुष्पथं
चतुष्पथं¦, क्ली, (चतुर्णां पथां समाहारः । “तद्धि-
तार्थेति ।” २ । १ । ५१ । इति समासः ।
“ऋक्पूरब्धूःपथामानक्षे ।” ५ । ४ । ७४ । इति
अः । “इद्दुपधस्येति ।” ८ । ३ । ४१ । इति
षत्वम् । यद्वा, चत्वारः पन्थानो यत्र इति ।)
एकत्र मिलितपथचतुष्टयम् । चौमाता पथ इति
भाषा ॥ तत्पर्य्यायः । शृङ्गाटकम् २ । इत्य-
[Page2-423-a+ 52]
मरः । २ । १ । १७ ॥ (यथा, मनुः । ४ । ३९ ।
“मृदङ्गान् दैवतं विप्रं घृतं मधु चतुष्पथम् ।
प्रदक्षिणानि कुर्व्वीत प्रज्ञातांश्च वनस्पतीन् ॥”)
<LEND>
