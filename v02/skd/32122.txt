<L>32122<pc>4-350<k1>वारुणी<k2>वारुणी
वारुणी¦, स्त्री, (वरुणस्येयम् । “तस्येदम् ।” ४ ।
<>३ । १२० । इत्यण् । ङीप् ।) सुरा । (यथा,
<>मनौ । ११ । १४७ ।
<>“अज्ञानाद्वारुणीं पीत्वा संस्कारेणैव शुध्यति ।
<>मतिपूर्व्वमनिर्द्देश्यं प्राणान्तिकमिति स्थितिः ॥”
<>मदिराधिष्ठात्री देवी । यथा, विष्णुपुराणे । १ ।
<>९ । ९३ ।
<>“किमेतदिति सिद्धानां दिवि चिन्तयतां ततः ।
<>बभूव वारुणी देवी मदाघूर्णितलोचना ॥”
<>“वारुणी मदिराधिष्ठात्री देवी ।” इति तट्टी-
<>कायां श्रीधरस्वामी ॥ वरुणपत्नी । वारुणी-
<>वल्लभशब्ददर्शनात् ॥ यथा, महाभारते । २ ।
<>९ । ६ ।
<>“यस्यामास्ते स वरुणो वारुण्या च समन्वितः ।
<>दिव्यरत्नाम्बरधरो दिव्याभरणभूषितः ॥”
<>नदीविशेषः । यथा, गो० रामायणे । २ । ७० । १२ ।
<>“पूर्व्वेण वारुणीं तीर्त्वा कुरुक्षेत्रे सरस्वतीम् ।
<>सरांसि च प्रफुल्लानि नदीश्च विमलोदकाः ॥”)
<>पश्चिमदिक् । इत्यमरः । १ । ३ । ५१ ॥ (यथा,
<>नैषधचरिते । ४ । ६० ।
<>“वद विधुन्तुदमालि मदीरितै-
<>स्त्यजसि किं द्विजराजधिया विधुम् ।
<>किमु दिवं पुनरेति यदीदृशः
<>पतित एष निषेव्य हि वारुणीम् ॥”
<>विद्याविशेषः । यथा, तैत्तिरीयोपनिषदि ।
<>३ तृतीयवल्ल्याम् ६ षष्ठानुवाके । “आनन्देन
<>जातानि जीवन्ति । आनन्दं प्रयत्यभिसंविश-
<>न्तीति । सैषा भार्गवी वारुणी विद्या ॥”
<>अश्वानां छायाविशेषः । यथा, अश्ववैद्यके ।
<>३ । १७३ ।
<>“शुद्धस्फटिकसङ्काशा सुस्निग्धा चैव वारुणी ॥”)
<>शतभिषानक्षत्रम् । इति हेमचन्द्रः ॥ गण्ड-
<>दूर्व्वा । इति मेदिनी । णे, ६८ ॥ इन्द्रवारुणी ।
<>दूर्व्वा । इति राजनिर्घण्टः ॥ शतभिषानक्षत्र-
<>युक्तचैत्रकृष्णत्रयोदशी । यथा, स्कन्दपुराणे ।
<>“वारुणेन समायुक्ता मधौ कृष्णा त्रयोदशी ।
<>गङ्गायां यदि लभ्येत सूर्य्यग्रहशतैः समा ॥”
<>वारुणं शतभिषा ।
<>“शनिवारसमायुक्ता सा महावारुणी स्मृता ।
<>गङ्गायां यदि लभ्येत कोटिसूर्य्यग्रहैः समा ॥
[Page4-350-c+ 52]
<>शुभयोगसमायुक्ता शनौ शतभिषा यदि ।
<>महामहेति विख्याता त्रिकोटिकुलमुद्धरेत् ॥
<>अत्र संज्ञाविधेः सार्थकत्वाय निमित्तत्वेन मास-
<>पक्षतिथ्युल्लेखानन्तरं महावारुणीमहामहा-
<>वारुण्यावुल्लेखनीये । तेन चैत्रे मासि कृष्ण-
<>पक्षे त्रयोदश्यां तिथौ महावारुण्यां महा-
<>महावारुण्यां यथायथं प्रयोज्यम् । न चात्र ।
<>“स्नानं कुर्व्वन्ति या नार्य्यश्चन्द्रे शतभिषां गते ।
<>सप्तजन्म भवेयुस्ता दुर्भगा विधवा ध्रुवम् ॥”
<>इति ॥
<>“त्रयोदश्यां तृतीयायां दशम्याञ्च विशेषतः ।
<>शूद्रविट्क्षत्त्रियाः स्नानं नाचरेयुः कथञ्चन ॥”
<>इति प्रचेतोजावालिवचनाभ्यां स्त्रीणां शूद्रादी-
<>नाञ्च स्नाननिषेध इति वाच्यम् ।
<>“भोगाय क्रियते यत्तु स्नानं यादृच्छिकं नरैः ।
<>तन्निषिद्धं दशम्यादौ नित्यनैमित्तिके न तु ॥”
<>इति हेमाद्रिधृतवचनेन रागप्राप्तस्नान एव
<>निषेधात् नक्षत्रेऽपि तथा कल्पनात् । अत्र
<>त्रयोदश्यां पूर्णायां पूर्व्वाह्णेतरकाले नक्षत्रादि-
<>सत्त्वे परदिने पूर्व्वाह्णे तिथिनक्षत्रलाभेऽपि पूर्व्व-
<>दिन एव स्नानम् । रात्रावपि वारुण्यादिषु
<>गङ्गायां स्नानम् ।
<>“दिवा रात्रौ च सन्ध्यायां गङ्गायाञ्च प्रसङ्गतः ।
<>स्नात्वाश्वमेधजं पुण्यं गृहेऽप्युद्धृततज्जलैः ॥”
<>इति ब्रह्माण्डपुराणे सामान्यतः प्रतिप्रसवात् ।
<>इति तिथ्यादितत्त्वम् ॥ * ॥ वरुणप्रेरितवृन्दा-
<>वनस्थकदम्बतरुकोटरनिःसृतबलदेवपीतवारुणी ।
<>यथा, --
<>पराशर उवाच ।
<>“वने विचरतस्तस्य सह गोपैर्महात्मनः ।
<>मानुषच्छद्मरूपस्य शेषस्य धरणीधृतः ॥
<>निष्पादितोरुकार्य्यस्य कार्य्येणोर्व्वीविचारिणः ।
<>उपभोगार्थमत्यर्थं वरुणः प्राह वारुणीम् ॥
<>अभीष्टा सर्व्वदा यस्य मदिरे त्वं महौजसः ।
<>अनन्तस्योपभोगाय तस्य गच्छ मुदे शुभे ॥
<>इत्युक्ता वारुणी तेन सन्निधानमथाकरोत् ।
<>वृन्दावनवनोत्पन्नकदम्बतरुकोटरे ॥
<>विचरन् बलदेवोऽपि मदिरागन्धमुत्तमम् ।
<>आघ्राय मदिरातर्षमवापाथ पुरातनम् ॥
<>ततः कदम्बात् सहसा मद्यधारां स लाङ्गली ।
<>पतन्तीं वीक्ष्य मैत्रेय प्रययौ परमां मुदम् ॥
<>पपौ च गोपगोपीभिः समवेतो मुदान्वितः ।
<>उपगीयमानो ललितं गीतवाद्यविशारदैः ॥”
<>इति विष्णुपुराणे ५ अंशे २५ अध्यायः ॥
<LEND>
