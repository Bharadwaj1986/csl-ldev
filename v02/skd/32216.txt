<L>32216<pc>4-355<k1>वासकसज्जा<k2>वासकसज्जा
वासकसज्जा¦, स्त्री, (वासके प्रियसमागमवासरे
<>सज्जतीति । सज्ज् + अच् । टाप् । यद्वा, वासकं
<>वासवेश्म सज्जयतीति । सज्जि + अण् । टाप् ।)
<>स्वीयादिनायिकाभेदः । (यथा, गीतगोविन्दे ।
<>६ । ८ ।
<>“भवति विलम्बिनि विगलितलज्जा
<>विलपति रोदिति वासकसज्जा ॥”)
<>तस्या लक्षणं यथा । अद्य मे प्रियवासर इत्थं
<>निश्चित्य या सुरतसामग्रीं सज्जीकरोति सा
<>वासकसज्जा । वासको वासरः । अस्याश्चेष्टा
<>मनोरथसखीपरिहासदूतीप्रश्नसामग्रीविधान-
<>मार्गविलोकनादयः । मुग्धावासकसज्जा यथा,
<>“हारं गुम्फति तारकातिरुचिरं ग्रथ्नाति
<>काञ्चीलतां
<>दीपं न्यस्यति किन्तु तत्र बहुलं स्नेहं न दत्ते
<>पुनः ।
<>आलीनामिति वासकस्य रजनौ कामानुरूपाः
<>क्रियाः
<>साचिस्मेरमुखी नवोढसुमुखी दूरात् समुद्वी-
<>क्षते ॥”
<>मध्या वासकसज्जा यथा, --
<>“शिल्पं दर्शयितुं करोति कुतुकात् कह्लार-
<>हारस्रजं
<>चित्रप्रेक्षणकैंतवेन किमपि द्बारं ममुद्वीक्षते ।
<>गृह्णात्याभरणं नवं सहचरी भूषाजिगीषामिषा-
<>दित्थं पद्मदृशः प्रतीत्य चरितं स्मेराननोऽभूत्
<>स्मरः ॥”
<>प्रौढा वासकसज्जा यथा, --
<>“कृतं वपुषि भूषणं चिकुरधोरणी धूपिता
<>कृता शयनसन्निधौ क्रमुकवीटिकासम्भृतिः ।
<>अकारि हरिणीदृशा भवनमेत्य देहत्विषा
<>स्फुरत्कनककेतकीकुसुमकान्तिभिर्दुर्दिनम् ॥”
<>मनोरथश्च यथा, --
<>“आवयोरङ्गयोर्द्वैधे भूयो विरहपल्लवः ।
<>अद्वैते च स्मितस्फीतं न स्यादन्योन्यवीक्ष-
<>णम् ॥”
<>परकीया वासकसज्जा यथा, --
[Page4-355-c+ 52]
<>“श्वश्रुं स्वापयितुं छलेन च तिरोधत्ते प्रदीपा-
<>ङ्कुरान्
<>धत्ते सौधकपोतपोतनिनदैः साङ्केतिकं
<>चेष्टितम् ।
<>शश्वत्पार्श्वविवर्त्तिताङ्गलतिकं लोलत्कपोल-
<>द्युति
<>क्वापि क्वापि कराम्बुजं प्रियधिया तल्पान्तिकं
<>न्यस्यति ॥”
<>इति रसमञ्जरी ॥
<>(तथाच साहित्यदर्पणे । ३ । ८९ ।
<>“कुरुते मण्डनं यस्याः सज्जिते वासवेश्मनि ।
<>सा तु वासकसज्जा स्याद्बिदितप्रियङ्गमा ॥”)
<LEND>
