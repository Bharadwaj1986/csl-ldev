<L>20942<pc>3-089<k1>पाकयज्ञः<k2>पाकयज्ञः
पाकयज्ञः¦, पुं, (पाकसाध्यो यज्ञः । शाकपार्थिव-
<>वत् समासः ।) वृषोत्सर्गगृहप्रतिष्ठादीनां
<>होमः । चरुहोमाङ्गककर्म्म । यथा, --
<>“प्रायश्चित्ते विधुश्चैव पाकयज्ञे तु साहसः ॥”
<>इति तिथितत्त्वम् ॥
<>(ब्रह्मयज्ञादन्ये पञ्चमहायज्ञान्तर्गता वैश्वदेव-
<>होमबलिकर्म्मनित्यश्राद्धातिथिभोजनात्मका-
<>श्चत्वारः पाकयज्ञाः । यथा, मनुः । २ । ८६ ।
<>“ये पाकयज्ञाश्चत्वारो विधियज्ञसमन्विताः ।
<>सर्व्वे ते जपयज्ञस्य कलां नार्हन्ति षोडशीम् ॥”
<>अष्टकादयोऽपि पाकयज्ञाः । यथा, तत्रैव ।
<>२ । १४३ ।
[Page3-089-b+ 52]
<>“अग्न्याधेयं पाकयज्ञानग्निष्टोमादिकान् मखान् ।
<>यः करोति वृतो यस्य स तस्यर्त्विगिहोच्यते ॥”
<>“अष्टकादीन् पाकयज्ञान् ।” इति तट्टीकायां
<>कुल्लुकभट्टः ॥)
<LEND>
