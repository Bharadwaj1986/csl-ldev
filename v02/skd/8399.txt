<L>8399<pc>2-166<k1>कुसुमं<k2>कुसुमं
कुसुमं¦, क्ली, (“कुसेरुम्भोमेदेताः” । उणां ४ । १०६ ।
<>इति उमः । निपातनात् गुणाभावः ।) पुष्पम् ।
<>(यथा, ऋतुसंहारे वसन्तवर्णने ४ ।
[Page2-167-a+ 52]
<>“वापीजलानां मणिमेखलानां
<>शशाङ्कभासां प्रमदाजनानां ।
<>चूतद्रुमाणां कुसुमानतानां
<>ददाति सौरभ्यमयं वसन्तः” ॥
<>फलकुसुमविशेषाणां द्रव्यान्तरसुलभत्वादिसूचकत्वं
<>दर्शितं यथा वृहत्संहितायां २९ अध्याये ।
<>“फलकुसुमसम्प्रवृद्धिं वनस्पतीनां विलोक्य विज्ञे-
<>यम् । सुलभत्वं द्रव्याणां निष्पत्तिश्चापि शस्यानाम्” ॥
<>केन कस्य वृद्धिर्ज्ञेया तदाह ।
<>“शालेन कलमशालीरक्ताशोकेन रक्तशालिश्च ।
<>पाण्डूकः क्षीरिकया नीलाशोकेन मसूरकः ॥
<>न्यग्रोधेन तु यवकस्तिन्दुकवृद्ध्या च षष्टिको भवति ।
<>अश्वत्थेन ज्ञेया निष्पत्तिः सर्व्वशस्यानाम् ॥
<>जम्बूमिस्तिलमाषाः शिरीषवृद्ध्या च कङ्गु निष्पत्तिः ।
<>गोधूमाश्च मधुकैर्यववृद्धिः सप्तपर्णेन ॥
<>अतिमुक्तककुन्दाभ्यां कर्पासं सर्षपान् वदेदसनैः ।
<>बदरीभिश्च कुलत्थांश्चिरविल्वेनादिशेन्मुद्गान् ॥
<>अतसीवेतसपुष्पैः पलाशकुसुमैश्च कोद्रवा ज्ञेयाः ।
<>तिलकेन शङ्खमौक्तिकरजतान्यथ चेङ्गुदेन शणः ॥
<>करिणश्च हस्तिकर्णै रादेश्या वाजिनोऽश्वकर्णेन ।
<>गावश्च पाटलाभिः कदलीभिरजाविकं भवति ॥
<>चम्पककुसुमैः कनकं विद्रुमसम्पच्च बन्धजीवेन ।
<>कुरुवकवृद्ध्या वज्रं वैदूर्य्यं नन्दिकावर्त्तैः ॥
<>विद्याच्च सिन्धुवारेण मौक्तिकं कुङ्कुमं कुसुम्भेन ।
<>रक्तोत्पलेन राजा मन्त्री नीलोत्पलेनोक्तः ॥
<>श्रेष्ठी सुवर्णपुष्पैः पद्मैर्विप्राः पुरोहिताः कुमुदैः ।
<>सौगन्धिकेन बलपतिरर्केण हिरण्यपरिवृद्धिः ॥
<>आम्रैः क्षेमं भल्लातकैर्भयं पीलुभिस्तथारोग्यम् ।
<>खदिरशमीभ्यां दुर्भिक्षमर्ज्जुनैः शोभना वृष्टिः ॥
<>पिचुमर्द्दनाग कुसुमैः सुभिक्षमथमारुतः कपित्थेन ।
<>निचुलेनावृष्टिमयं व्याधिभयं भवति कुटजेन ॥
<>दूर्व्वाकुशकुमुमाभ्यां भिक्षुर्वह्निश्च कोविदारेण ।
<>श्यामालताभिवृद्ध्या बन्धक्यो वृद्धिमायान्ति” ॥)
<>फलम् । स्त्रीरजः । (यथा, ज्योतिषशास्त्रे ।
<>“यदा नार्य्याः पितुर्गेहे कुसुमस्तनसम्भवः” ॥)
<>नेत्ररोगविशेषः । इति मेदिनी ॥
<LEND>
