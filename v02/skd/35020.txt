<L>35020<pc>5-028<k1>शरत्<k2>शरत्
शरत्¦, [द्] स्त्री, (शॄ हिंसायाम् + “शॄ दॄभ-
<>सोऽदिः ।” उणा० १ । १२९ । इति अदिः ।)
<>वत्सरः । (यथा, रघुः । १० । १ ।
<>“पृथिवीं शासतस्तस्य पाकशासनतेजसः ।
<>किञ्चिदूनमनूनर्द्धेः शरदामयुतं ययौ ॥”)
<>ऋतुविशेषः । स चाश्विनकार्त्तिकमासद्वया-
<>त्मकः । इत्यमरः ॥ तत्पर्य्यायः । शारदा २
<>कालप्रभातः ३ । इति शब्दरत्नावली ॥ काल-
<>प्रभातम् ४ । इति त्रिकाण्डशेषः ॥ वर्षाव-
<>सानः ५ मेघान्तः ६ प्रावृडत्ययः ७ । (यथा,
<>रघुः । ४ । २४ ।
<>“सरितः कुर्व्वती गाधाः पथश्चाश्यानकर्द्दमान् ।
<>यात्रायै चोदयामास तं शक्तेः प्रथमं शरत् ॥”)
<>तत्र जलगुणाः ।
<>“वर्षासु नाभसं वारि सेवतोद्भिदमेव वा ।
<>सर्व्वं शरदि हेमन्ते तडागं सारसन्तु वा ॥” * ॥
<>तत्र ग्राह्यवायुर्यथा, --
<>“वसन्ते दक्षिणो वातो भवेत् वर्षासु पश्चिमः ।
<>उत्तरः शारदे काले पूर्व्वो हेमन्तशैशिरे ॥”
<>इति राजनिर्घण्टः ॥ * ॥
<>अपि च ।
<>“शारदञ्चानभिष्यन्दि लघु तत्परिकीर्त्तितम् ।
<>हैमन्तिकं जलं स्निग्धं बल्यं वृष्यं हितं गुरु ॥”
<>इति राजवल्लभः ॥ * ॥
<>वैद्यकमते भाद्राश्विनमासात्मकः । केचित्तु ।
<>“ऋतुषट्कं समाख्यातं रवे राशिषु संक्र-
<>मात् ॥
<>ग्रीष्मो मेषवृषौ प्रोक्तः प्रावृट् मिथुनकर्कटौ ।
<>सिंहकन्ये स्मृता वर्षा तुलावृश्चिकयोः शरत् ।
<>धनुर्ग्राहौ च हेमन्तो वसन्तः कुम्भमीनकौ ॥”
<>अन्येतु ।
<>“शिशिरः पुष्पसमयो ग्रीष्मो वर्षा शरद्धिमः ।
<>माघादिमासयुग्मैः स्युरृतवः षट् क्रमादमी ॥”
[Page5-028-c+ 52]
<>तस्या गुणाः ।
<>“शरदुष्णा पित्तकर्त्री नृणां मध्यबलावहा ।”
<>इति भावप्रकाशः ॥ * ॥
<>तत्र जातफलम् ।
<>“नरः शरत्संज्ञकलब्धजन्मा
<>भवेत् सुकर्म्मा मनुजस्तरस्वी ।
<>शुचिः सुशीलो गुणवान् सुमानी
<>धनान्वितो राजकुलप्रपन्नः ॥”
<>इति कोष्ठीप्रदीपः ॥ * ॥
<>तत्र वर्णनीयानि यथा । चन्द्रपटुता । रवि-
<>पटुता । जलशुष्कता । अगस्त्यः । हंसः । वृषः ।
<>सर्पः । सप्तच्छदः । पद्मम् । श्वेतमेघः । धान्यम् ।
<>शिखिपक्षमदपातः । इति कविकल्पलता ॥
<LEND>
