<L>12464<pc>2-446<k1>चिकित्सकः<k2>चिकित्सकः
चिकित्सकः¦, पुं, (चिकित्सति रोगमपनयतीति ।
कित् + “गुप्तिज्किद्भ्यः सन् ।” ३ । १ । ५ । इति
स्वार्थे सन् + ण्वुल् ।) चिकित्साकर्त्ता । (यथा,
मनुः । ९ । २८४ ।
“चिकित्सकानां सर्व्वेषांमिथ्या प्रचरतां दमः ॥”)
तत्पर्य्यायः । रोगहारी २ अगदङ्कारः ३
भिषक् ४ वैद्यः ५ । इत्यमरः । २ । ६ । ५७ ॥
तस्य लक्षणं यथा, चाणक्ये ।
“आयुर्व्वेदकृताभ्यासः सर्व्वेषां प्रियदर्शनः ।
आर्य्यशीलगुणोपेत एष वैद्यो विधीयते ॥”
<LEND>
