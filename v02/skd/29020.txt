<L>29020<pc>4-084<k1>रजकः<k2>रजकः
रजकः¦, पुं, (रजति निर्णेजनेन श्वेतिमानमापा-
दयति वस्त्रादीनामिति । रन्ज + “नृतिखनि-
रञ्जिभ्यः परिगणनं कर्त्तव्यम् ।” ३ । १ । १४५ ।
इति ष्वुन् ।) वर्णसङ्करजातिविशेषः । धोवा
इति भाषा ॥ (यथा, भागवते । १० । ४१ । ३२ ।
“रजकं कञ्चिदायान्तं रङ्गकारं गदाग्रजः ।
दृष्ट्वायाचत वासांसि विधौतान्युत्तमानि च ॥”)
स च तीवरपत्न्यां धीवराज्जातः । इति ब्रह्म-
वैवर्त्तपुराणम् ॥ तत्पर्य्यायः । निर्णेजकः २ ।
इत्यमरः । २ । १० । १० ॥ शौचेयः ३ कर्म्म-
कीलकः ४ । इति शब्दरत्नावली ॥ धावकः ५ ।
इति हेमचन्द्रः । ३ । ५ । ७८ ॥ रजकस्य वस्त्र-
निर्णेजनप्रकारो यथा, --
“वासांसि फलकैः श्लक्ष्णैर्निर्णिज्याद्रजकः शनैः ।
अतोऽन्यथा हि कुर्व्वीत दण्ड्यः स्याद्रुक्ममा-
षकम् ॥”
इति मात्स्ये २०१ अध्यायः ॥
(रजकान्नभक्षणप्रायश्चित्तं यथाह आपस्तम्बः ।
“रजके चैव शैलूषे वेणुचर्म्मोपजीविनि ।
एतेषां यस्तु भूञ्जीत द्बिजश्चान्द्रायणञ्चरेत् ॥”
इति प्रायश्चित्तविवेकः ॥ विशेषस्तत्रैव द्रष्टव्यः ॥)
अंशुकः । इति विश्वः ॥
<LEND>
