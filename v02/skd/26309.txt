<L>26309<pc>3-634<k1>मयूरः<k2>मयूरः
मयूरः¦, पुं, (मयुरिव राति शब्दायते इति । रा +
<>कः । पृषोदरादित्वात् साधुः । यद्वा, मीनाति
<>हन्ति सर्पानिति । मी + “मीनातेरूरन् ।”
<>उणा० १ । ६८ । इति ऊरन् ।) स्वनामख्यातपक्षि-
<>विशेषः । तत्पर्य्यायः । बर्हिणः २ बर्ही ३ नील-
<>कण्ठः ४ भुजङ्गभुक् ५ शिखाबलः ६ शिखी ७
<>केकी ८ मेघनादानुलासी ९ । इत्यमरः । २ ।
<>५ । ३० ॥ प्रचलाकी १० चन्द्रकी ११ सितापाङ्गः
<>१२ । इति शब्दरत्नावली ॥ ध्वजी १३ मेघा-
<>नन्दी १४ कलापी १५ शिखण्डी १६ चित्र-
<>पिच्छिकः १७ भुजगभोगी १८ मेघनादानु-
<>लासकः १९ । तस्य पक्षस्य विचित्रताकारणं
<>यथा, --
<>“प्रविष्टायां हुताशन्तु वेदवत्यां स रावणः ।
<>पुष्पकन्तु समारुह्य परिचक्राम मेदिनीम् ॥
<>ततो मरुत्तं नृपतिं यजन्तं सह दैवतैः ।
<>उशीरबीजमासाद्य ददर्श स तु रावणः ॥
<>संवर्त्तो नाम ब्रह्मर्षिः साक्षाद्भ्राता बृहस्पतेः ।
<>याजयामास धर्म्मज्ञः सर्व्वैर्देवगणैर्वृतः ॥
<>दृष्ट्वा देवास्तु तद्रक्षो वरदानेन दुर्जयम् ।
<>तिर्य्यग्योनिं समाविष्टास्तस्य धर्षणभीरवः ॥
[Page3-634-b+ 52]
<>इन्द्रो मयूरः संवृत्तो धर्म्मराजस्तु वायसः ।
<>कृकलासो धनाध्यक्षो हंसश्च वरुणोऽभवत् ॥”
<>इत्यादि ॥
<>“हर्षात्तदाब्रवीदिन्द्रो मयूरं नीलबर्हिणम् ।
<>प्रीतोऽस्मि तव धर्म्मज्ञ ! भुजगाद्धि न ते
<>भयम् ॥
<>इदं नेत्रसहस्रन्तु यत्त्वद्वर्हे भविष्यति ।
<>वर्षमाणे मयि मुदं प्राप्स्यसे प्रीतिलक्षणम् ॥
<>एवमिन्द्रो वरं प्रादान्मयूरस्य सुरेश्वरः ।
<>नीलाः किल पुरा बर्हा मयूराणां नराधिप ! ।
<>सुराधिपाद्वरं प्राप्य गताः सर्व्वे विचित्रताम् ॥”
<>इत्यन्तं वाल्मीकीये रामायणे उत्तरकाण्डे १८
<>सर्गः ॥ अस्य मांसगुणाः ।
<>“मयूरः श्रोत्रनेत्राग्निमेधावर्णस्वरायुषाम् ।
<>हितो बल्यो गुरुश्चोष्णो वातघ्नः शुक्रमांसदः ॥
<>हेमन्तकाले शिशिरे वसन्ते
<>सेव्यं हि मायूरमुशन्ति मांसम् ।
<>उष्णो हि बर्ही विषभोजनैश्च
<>वर्षाशरद्ग्रीष्ममुखेष्वपथ्यः ॥”
<>इति राजनिर्घण्टः ॥
<>एतन्मांसमेरण्डतैलभृष्टं विषतुल्यम् । इति
<>राजवल्लभः ॥ * ॥ मयूरशिखाक्षुपः । तत्पर्य्यायः ।
<>खराश्वा २ कारवी ३ दीपः ४ लोचमस्तकः ५ ।
<>इत्यमरः । २ । ४ । १११ ॥ अपामार्गः । इति
<>मेदिनी । रे, १९९ ॥ (यथा, सुश्रुते चिकित्-
<>सितस्थाने २३ अः । “पिप्पलीपिप्पलीमूलं
<>चव्यचित्रकमयूरवर्षाभूसिद्धं वा क्षीरं पिबेत् ॥”
<>असुरविंशेषः । यथा, महाभारते । १ । ६७ । ३६ ।
<>“मयूर इति विख्यातः श्रीमान् यस्तु महासुरः ।
<>स विश्व इति विख्यातो बभूव पृथिवीपतिः ॥”
<>सुमेरोरुत्तरवर्त्ती पर्व्वतविशेषः । यथा, मार्क-
<>ण्डेये । ५५ । १३ ।
<>“स्वर्णशृङ्गी शातशृङ्गी पुष्पको मेघपर्व्वतः ।
<>विरजाक्षो वराहाद्रिर्मयूरो दारुधिस्तथा ॥”
<>कविविशेषः । स च मयूरभट्ट इति लोके
<>प्रसिद्धः । अयं खलु बाणभट्टस्य श्वशुरः
<>उज्जयिन्यां वृद्धभोजमहीपतेः सभायामा-
<>सीदिति मानतुङ्गाचार्य्यप्रणीतभक्तामराख्य-
<>स्तोत्रटीकाप्रारम्भे मेरुतुङ्गप्रणीतप्रबन्धचिन्ता-
<>मणौ च समुपलभ्यते । प्रबन्धचिन्तामणौ
<>बाणभट्टो मयूरस्य भगिनीपतिरासीदित्युक्त-
<>मस्ति । अथ च ।
<>“अहो प्रभावो वाग्देव्या यन्मातङ्गदिवाकरः ।
<>श्रीहर्षस्याभवत् सभ्यः समो बाणमयूरयोः ॥”
<>इति शार्ङ्गपद्धत्यादिप्रसिद्धराजशेखरपद्येनापि
<>बाणमयूरयोः समकालत्वं प्रतीयते ।
<>अयं हि कुष्ठरोगग्रस्तः सूर्य्यमारिरात्सुः सूर्य्य-
<>शतकं नाम स्तोत्रग्रन्थं प्रणीय ततः सम्यक्
<>निष्कृतिमवाप । सूर्य्यशतकस्यान्तिमः श्लोको
<>यथा, --
<>“श्लोका लोकस्य भूत्यै शतमिति रचिताः
<>श्रीमयूरेण भक्त्या
[Page3-634-c+ 52]
<>युक्तश्चैतान् पठेद् यः सकृदपि पुरुषः सर्व्वपापै-
<>र्विमुक्तः ।
<>आरोग्यं सत्कवित्वं मतिमतुलबलं कान्तिमायुः-
<>प्रकर्षं
<>विद्यामैश्वर्य्यमर्थं सुखमपि लभते सोऽत्र सूर्य्य-
<>प्रसादात् ॥”)
<LEND>
