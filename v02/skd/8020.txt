<L>8020<pc>2-140<k1>कुतपः<k2>कुतपः
कुतपः¦, पुं क्ली, अह्नोऽष्टमोऽंशः । दिवसस्याष्टमो
<>मूहूर्त्तः । यथा, --
<>“अह्नो मुहूर्त्ता विख्याता दश पञ्च च सर्व्वदा ।
<>तत्राष्टमो मुहूर्त्तो यः स कालः कुतपः स्मृतः” ॥
<>इति श्राद्ध्वतत्त्वे मत्स्यपुराणवचनम् ॥ * ॥ पारि-
<>भाषिककुतपा यथा, --
<>“मध्याह्नः खङ्गपात्रञ्च तथा नेपालकम्बलः ।
<>रौप्यं दर्भास्तिला गावो दौहित्रश्चाष्टमः स्मृतः ॥
<>पापं कुत्सितमित्याहुस्तस्य सन्तापकारिणः ।
<>अष्टावेते यतस्तस्मात् कुतपा इति विश्रुताः” ॥
<>इति मिताक्षरायामाचाराध्यायः ॥ स च त्रिंश-
<>द्दण्डदिनमाने द्वितीहप्रहरशेषदण्डावधि तृतीय-
<>प्रहरप्रथमदण्डपर्य्यन्तकालः । इत्यमरः । २ । ७ । ३१ ॥
<>स तु एकोद्दिष्टश्राद्धारम्भकालः । यथा, --
<>“आरभ्य कुतपे श्राद्धं कुर्य्यादारौहिणं बुधः ।
<>विधिज्ञो विधिमास्थाय रौहिणन्तु न लङ्घयेत्” ॥
<>इति श्राद्धतत्त्वम् ॥
<>“दिवसस्याष्टमे भागे मन्दीमवति भास्करः ।
<>स कालः कुतपो ज्ञेयः पितॄणामन्नमक्षयम्” ॥
<>इति शातातपः ॥ * ॥ दौहित्रः । वाद्यम् । छाग-
<>लोमजकम्बलम् । कुशतृणम् । इति मेदिनी ॥
<LEND>
