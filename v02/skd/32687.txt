<L>32687<pc>4-389<k1>विद्या<k2>विद्या
विद्या¦, स्त्री, (विद्यतेऽसौ इति । विद् + “संज्ञायां
<>समजनिषदनिपतेति ।” ३ । ३ । ९९ । इति
<>क्यप् ।) दुर्गा । इति शब्दरत्नावली ॥ गणि-
<>कारिका । इति शब्दचन्द्रिका ॥ ज्ञानम् । तत्तु
<>मोक्षे धीः । इति जटाधरः ॥ परमोत्तमपुरु-
<>षार्थसाधनीभूता विद्या ब्रह्मज्ञानरूपा । इति
<>नागोजीभट्टः ॥ मन्त्रः । यथा । शारदायाम् ।
<>“भान्तं वियत्सनयनं श्वेतो मर्द्दिनि ठद्बयम् ।
<>अष्टाक्षरी समाख्याता विद्या महिषमर्द्दिनी ॥”
<>विश्वसारे ।
<>“प्रणवाद्यां जपेद्विद्यां मायाद्यां वा जपेत्
<>सुधीः ।”
<>महिषमर्द्दिनीमन्त्रः ॥
<>“दशाक्षरी समाख्याता विद्या त्रिभुवनेश्वरी ।
<>प्रणवञ्च तथा माया भवेद्बिद्या पुनर्द्दश ।
<>कामं प्रणवमित्युक्तं भवेद्बिद्या पुनर्द्दश ॥”
<>दुर्गामन्त्रः ।
<>“वागबीजाद्या यदा विद्या वागीशत्वप्रदायिनी ।
<>कामाद्या च यदा विद्या सर्व्वकामप्रदायिनी ॥
<>तारमायादिका विद्या भोगमोक्षैकदायिनी ।
<>यद्वीजाद्या भवेद्बिद्या तद्बीजेनाङ्गकल्पना ॥”
<>अन्नपूर्णामन्त्रः । इति तन्त्रसारः ॥ * ॥ महा-
<>विद्या । कलौ तस्या नानामूर्त्त्यास्तामसी पूजा
<>सर्व्वत्र भविता । अधुना सा वारोएयारीपूजा
<>इति ख्याता । यथा, --
<>“अस्मिन् काले सुरेशानि प्रकाशो जायते भुवि ।
<>तमोधर्म्मेण सर्व्वत्र देवताप्रतिमां सदा ॥
<>अष्टम्याञ्च चतुर्द्दश्यां नवम्यां शनिभौमयोः ।
[Page4-389-b+ 52]
<>संक्रान्त्यां पञ्चदश्याञ्च पक्षयोरुभयोरपि ॥
<>कृत्वा तु पूजयिष्यन्ति महाविद्यां सभैरवाम् ।
<>विद्याञ्च विविधां देवि तथान्यप्रतिमां शुभाम् ॥
<>एवं हि तामसीं पूजामनित्याञ्च भवेत् कलौ ।”
<>इति मायातन्त्रे १७ पटलः ॥
<>शास्त्रम् । तत्तु अष्टादशविधम् । यथा । शिक्षा
<>१ कल्पः २ व्याकरणम् ३ निरुक्तम् ४ ज्योति-
<>षम् ५ छन्दः ६ ऋग्वेदः ७ यजुर्व्वेदः ८ साम-
<>वेदः ९ अथर्व्ववेदः १० मीमांसा ११ न्यायः १२
<>धर्म्मशास्त्रम् १३ पुराणम् १४ आयुर्व्वेदः १५
<>धनुर्व्वेदः १६ गान्धर्व्ववेदः १७ अर्थशास्त्रम् १८ ॥
<>यथा, विष्णुपुराणम् ।
<>“अङ्गानि वेदाश्चत्वारो मीमांसा न्यायविस्तरः
<>धर्म्मशास्त्रं पुराणञ्च विद्या ह्येताश्चतुर्द्दश ॥
<>आयुर्व्वेदो धनुर्व्वेदो गान्धर्व्वश्चेति ते त्रयः ।
<>अर्थशास्त्रं चतुर्थञ्च विद्या ह्यष्टादशैव ताः ॥”
<>इति प्रायश्चित्ततत्त्वम् ॥ * ॥
<>नीचादप्युत्तमा विद्या ग्राह्या यथा, --
<>“श्रद्दधानः शुभां विद्यामाददीतावरादपि ।
<>अन्त्यादपि परं धर्म्मं स्त्रीरत्नं दुष्कुलादपि ॥”
<>इति मानवे २ अध्यायः ॥ * ॥
<>विद्याप्रशंसा यथा, --
<>“ये बालभावान्न पठन्ति विद्यां
<>ये यौवनस्था अधना अदाराः ।
<>ते शोचनीया इह जीवलोके
<>मनुष्यरूपेण मृगाश्चरन्ति ॥
<>भोजने भोजनं चित्तं न कुर्य्याच्छास्त्रसेवकः ।
<>सुदूरमपि विद्यार्थे व्रजेत् गरुडवेगवान् ॥
<>ये बालभावान्न पठन्ति विद्यां
<>कामातुरा यौवननष्टचित्ताः ।
<>ते वृद्धकाले परिभूयमानाः
<>सन्दह्यमानाः शिशिरे यथाब्जम् ॥
<>माता शत्रुः पिता वैरी वालो येन न पाठितः ।
<>न शोभते सभामध्ये हंसमध्ये वको यथा ॥
<>विद्या नाम कुरूपरूपमधिकं प्रच्छन्नमन्तर्द्धनं
<>विद्या साधुजनप्रिया शुचिकरी विद्या गुरूणां
<>गुरुः ।
<>विद्या बन्धुजनार्त्तिनाशनकरी विद्या परं देवता
<>विद्या भोग्ययशःकुलोन्नतिकरी विद्याविहीनः
<>पशुः ॥
<>गृहे चाभ्यन्तरे द्रव्यं लग्नं चैव तु दृश्यते ।
<>अशेषं हरणीयञ्च विद्या न ह्रियते परैः ॥”
<>इति गारुडे ११० । ११५ अध्यायौ ॥
<>अथ विद्यादानफलम् ।
<>“यस्तु देव्या गृहे नित्यं विद्यादानं प्रवर्त्तयेत् ।
<>स भवेत् सर्व्वलोकानां पूज्यः पूजापदं व्रजेत् ॥
<>विद्यादानं प्रवक्ष्यामि येन तुष्यन्ति मातरः ।
<>लिप्यते दीयते येन विघिना तं शृणुष्व नः ॥
<>सिद्धान्तमोक्षशास्त्राणि वेदान् स्वर्गादिसाध-
<>कान् ।
<>तदङ्गानीतिहासानि देया धर्म्मविवृद्धये ॥
<>गारुडं बालतन्त्रञ्च भूततन्त्राणि भैरवम् ।
[Page4-389-c+ 52]
<>शास्त्राणि पठनाद्दानात् मातरः फलदा
<>नृणाम् ॥
<>ज्योतिषं वैद्यशास्त्राणि कला काव्यं स्वभाग्यतः ।
<>दानादारोग्यमाप्नोति गन्धर्व्वं लभते पदम् ॥
<>विद्याभ्यो वर्त्तते लोको धर्म्माधर्म्मञ्च वृद्धये ।
<>तस्माद्विद्या सदा देया दृष्टादृष्टफलार्थिभिः ॥
<>महीदानञ्च गोदानं हैमवस्त्रतिला जलम् ।
<>धान्यदीपान्नदानञ्च महादानानि दानसु ॥
<>इहात्र क्षीयते दानं दीपदानं नराधिप ।
<>विद्या वृद्धिमवाप्नोति दीयमानापि नित्यशः ॥
<>एकोच्चारेण भूदानं दत्तं भवति भूमिप ।
<>नहि तद्विद्यते भूप देहपातादनन्तरम् ॥
<>विद्यादानं न तद्बत्स एकधा दशधा भवेत् ।
<>शतधा कोटिधा गच्छेदिहामूत्र च पारगः ॥
<>राज्ञा तस्करदायाद्यैर्जलवह्रिसरीसृपैः ।
<>सर्व्वदानानि ह्रीयन्ते विद्या केनापि ह्रीयते ॥
<>विद्यादानात् परं दानं न भूतं न भविष्यति ।
<>विद्यादानेन दानानि नहि तुल्यानि बुद्धिमन् ॥
<>विद्या एव परं मन्ये यत्तत् पदमनामयम् ।
<>शृण्वन्नुत्पद्यते भक्तिर्भक्त्या गुरुमुपासते ॥
<>स च विद्यागमान् वक्ति विद्या पुस्ताश्रिता
<>नृप ।
<>विद्याविवेकबोधेन शुभाशुभविचारिणाम् ॥
<>विद्यते सर्व्वकामाप्तिस्तस्माद्बिद्या परा मता ॥
<>विद्यादानात् परं दानं न भूतं न भविष्यति ।
<>येन दत्तेन चाप्नोति शिवं परमकारणम् ॥
<>विद्याविचारतत्त्वज्ञा राज्ञः सन्मार्गगामिनः ।
<>भुञ्जतेऽपि हि भोगानि गच्छन्ति परमां
<>गतिम् ॥
<>अन्त्यजा अपि यां प्राप्य क्रीडन्ते ग्रहराक्षसैः ।
<>सा विद्या केन मीयेत यस्याः कोऽन्यः समो-
<>ऽपि न ॥
<>ज्वरेण कुञ्जरं हन्ति सर्षपेण तुरङ्गमम् ।
<>मक्षिकापदमात्रस्य विषस्य विषमा गतिः ॥
<>एवंविधं विधिं वत्स विद्यामन्त्रप्रभावतः ।
<>जीर्य्यते भक्षितं पुंभिस्तस्माद्विद्या परात्परा ॥
<>नहि विद्या कुलं जातिरूपं पौरुषपात्रताम् ।
<>वशते सर्व्वलोकानां पठिता उपकारिका ॥
<>भूतैर्गृ हीता विध्वस्ता दष्टा वा महपन्नगैः ।
<>विद्या उत्थापयेत् वत्स अन्त्यजस्यापि हृत्-
<>स्थिता ।
<>सर्व्वेषामेव वृद्धानां विद्यावृद्धे हि मान्यता ॥
<>वयोवृद्धो हि शूद्राणां बिशानां धनवान् यतः ।
<>क्षत्त्रियाणान्तु वीर्य्येण विप्राणां शास्त्रपारगः ॥
<>वित्तं बन्धुर्वयश्चैव तपो विद्या यथोत्तरम् ।
<>पूजनीयानि सर्व्वेषां विद्या तेषां गरीयसी ॥
<>गुरुशुश्रूषया विद्या पुष्कलेन धनेन वा ।
<>विद्यया लभ्यते विद्या चतुर्थी नोपलभ्यते ॥
<>यः कृत्स्नान्तु महीं दद्यात् मेरुतुल्यञ्च काञ्च-
<>नम् ।
<>स यदन्यायतः पृच्छेन्न तस्योपदिशेत् क्वचित् ॥
<>एवंविधं महाभाग विद्यारूपं हि वर्णितम् ।
[Page4-390-a+ 52]
<>संक्षेपान्न च विस्तारात्तस्या दानफलं शृणु ॥
<>श्रीताडीपत्रजे सञ्चे समे पत्रसुसञ्चिते ।
<>विचित्रकं विपार्श्वे च चर्म्मणां सवटीकृते ॥
<>रक्तेन अथ कृष्णेन मूर्द्धानावर्द्धितेन च ।
<>दृढसूत्रसुबन्धेन एवंविधकृतेन च ॥
<>यस्तु द्वादशसाहस्रीं संहितामुपलेखयेत् ।
<>ददाति चाभियुक्ताय स याति परमां गतिम् ॥
<>पूर्व्वोत्तरप्लवे देशे सर्व्ववाधाविवर्ज्जिते ।
<>गोमयेन शुभेनैव कुर्य्यान्मण्डलकं बुधः ॥
<>चतुर्हस्तप्रमाणेन शुभञ्च चतुरस्रकम् ।
<>तस्य मध्ये लिखेत् पद्मं सितरक्तरजादिभिः ॥
<>सर्व्वर्त्तुकमयैः पुष्पैर्भूषयेत् सर्व्वतो दिशम् ।
<>वितानं दापयेन्मूर्द्ध्नि शुभचित्रविचित्रितम् ।
<>पार्श्वतः सितवस्त्रैस्तु सम्यक् शोभां प्रकल्पयेत् ।
<>कन्दुकैरद्धचन्द्रैश्च दर्पणैश्चामरैस्तथा ॥
<>घण्टाकिङ्किणिशब्दैश्च सर्व्वत्र उपकल्पयेत् ।
<>तस्य मध्ये न्यसेद्यन्त्रं नागदन्तमयं शुभम् ॥
<>अधः कश्चिन्निबद्धन्तु पार्श्वतो हरिदन्तिभिः ।
<>शोभितं दृढबन्धेन बद्धं सूत्रेण बुद्धिमान् ॥
<>तस्योर्द्ध्वे विन्यसेद्देव्याः पुस्तकं लिखितं शुभम् ।
<>आलेख्यमपि तत्रैव पूजयेद्बिधिना ततः ॥
<>निरुदकैस्तथा पुष्पैः कृमिकीटविवर्जितैः ।
<>चन्दनेन सदा तत्र भस्मना चारु धूनयेत् ॥
<>धूपञ्च गुग्गुलुं देयं तुरुष्कागुरुमिश्रितम् ।
<>दीपमालां तथा चाग्रे नैवेद्यं विविधं पुनः ॥
<>खाद्यं पेयान्वितं लेह्यं चोष्यञ्चापि निवेदयेत् ।
<>पूजयेद्दिशिपालांस्तु लोकपालान् यथाक्रमम् ॥
<>कन्याः स्त्रियस्तु संपूज्या मातरः कल्पयेच्च ताः ।
<>पुस्तकं देवदेवीश्च विप्राणां दक्षिणां तथा ॥
<>स्वशक्त्या चैव दातव्या नृपं पौरांश्च पूजयेत् ।
<>तथा संपूजयेद्वत्स लेखकं धर्म्मभागकम् ॥
<>छन्दोलक्षणतत्त्वज्ञं सत्कविं मधुरस्वरम् ।
<>प्रणष्टं स्मरते ग्रन्थं श्रेष्ठं पुस्तकलेखकम् ॥
<>नातिसन्ततविच्छिन्नैर्न श्लक्ष्णैर्न च कर्कशैः ।
<>नन्दिनागरकैर्व्वर्णैर्लेखयेच्छिवपुस्तकम् ॥
<>प्रारम्भे पञ्चश्लोकानि पुनः शान्तिन्तु कारयेत् ।
<>रात्रौ जागरणं कुर्य्यात् सर्व्वापेक्षं प्रकल्पयेत् ॥
<>नटचारणनग्नैश्च देव्याः कथनसम्भवैः ।
<>प्रत्यूषे पूजयेल्लोकांस्ततः सर्व्वं विसर्ज्जयेत् ॥
<>एकान्ते सुमनस्केन विश्रब्धेन दिने दिने ।
<>निष्पाद्यं विधिनानेन स्वर्क्षे च शुभवासरे ॥
<>ततः पूर्व्वोक्तविधिना पुनः पूजां प्रकल्पयेत् ।
<>तथा विद्याविमानन्तु सप्तपञ्चत्रिभूमिकम् ॥
<>विचित्रवस्त्रशोभाढ्यं शुभलक्षणलक्षितम् ।
<>कारयेत् सर्व्वतोभद्रं किङ्किणीवरकान्वितम् ॥
<>दपेणैरर्द्धचन्द्रैश्च घण्टाचामरमण्डितम् ।
<>तस्मिन्धूपं समुत्क्षिप्य सुगन्धं चन्दनागुरुम् ॥
<>तरुस्कं गुग्गुलुं वत्स शर्करामधुमिश्रितम् ।
<>पूर्व्ववत् पूजयेत् सर्व्वान् कन्यास्त्रीद्विजपौरवान् ॥
<>तथा तं पुस्तकं वस्त्रे विन्यसेद्विधिपूजितम् ।
<>एवं कत्वा तथा चिन्त्या मातरः प्रीयतां मम ॥
<>यस्यैव शुल्कं तच्छास्त्रं पुस्ते पुरि विकल्पयेत् ।
[Page4-390-b+ 52]
<>तथा तपस्विनः पूज्याः सर्व्वशास्त्रार्थपारगाः ॥
<>शिवव्रतधरा मुख्या विष्णुधर्म्मपरायणाः ।
<>महता जनसंघेन रथस्थं वाद्यवाहनैः ॥
<>प्रधानैर्व्वापि तन्नेयं यस्य देवस्य अंशजम् ।
<>सामान्यं शिवतीर्थेषु मातरो भवनेषु च ॥
<>तस्मिन् पूजां तथा कृत्वा देवदेवेन शूलिना ।
<>समर्पयेत् प्रणम्येशं मातरः प्रीयतां मम ॥
<>सदाध्ययनयुक्ताय विद्यादानरताय च ।
<>विद्यासंग्रहयुक्ताय सर्व्वशास्त्रकृताश्रमे ॥
<>तेनैव वर्त्तते यस्तु तस्य तं विनिवेदयेत् ।
<>जगद्धिताय वै शान्तिं सन्ध्यायां वाचयेत्तथा ॥
<>तेन तोयेन दातारं मूर्द्ध्नि समभिसिञ्चयेत् ।
<>वरन्नेतु ततः शब्दमुच्चार्य्यं जगतस्तथा ॥
<>एवं कृते महाकान्तिर्देशस्य नगरस्य च ॥
<>अनेन विधिना यस्तु सर्व्ववाधाः शमन्ति च ॥
<>अनेन विधिना यस्तु विद्यादानं प्रयच्छति ।
<>स भवेत् सर्व्वलोकानां दर्शनादघनाशनः ।
<>मृतोऽपि गच्छते स्थानं ब्रह्मविष्णुनमस्कृतम् ॥
<>सप्त पूर्व्वापरान् वंशानात्मनः सर्व्व एव च ।
<>उद्धृत्य पापकलिलाद्विष्णुलोके महीयते ॥
<>यावत् तत्पत्रसंख्यानमक्षराणि विधीयते ।
<>तावत् स विष्णुलोकेषु क्रीडते विविधैः सुखैः ॥
<>तदा क्षितिं समायातो देव्या भक्तिरता भवेत् ।
<>समस्तभोगसम्पन्ने विद्वान् संजायते कुले ॥
<>विद्यादानप्रभावेन योगशास्त्रं ददेद्यदि ।
<>आत्मवित्तानुरूपेण यः प्रयच्छति मानवः ।
<>अशाठ्यात् फलमाप्नोति सत्यं सत्यं न संशयः ॥
<>स्त्रिया वानेन विधिना विद्यादानफलं लभेत्
<>भर्त्तुर्व्वानुज्ञया दत्तं विधवा वा तमुद्दिशन् ॥ * ॥
<>विद्यार्थिने सदा देयं वस्त्रमभ्यङ्गभोजनम् ।
<>छत्रिका उदकं दीपं यस्मात्तेन विना नहि ॥
<>लेखनीघटनं तीक्ष्णमसिपत्रन्तु लेखनीम् ।
<>दत्त्वा तु लभते वत्स विद्यादानमनुत्तमम् ॥
<>पुस्तकास्तरणं दत्त्वा तत्प्रमाणं सुशोभनम् ।
<>विद्यादानमवाप्नोति सूत्रबन्धन्तु बुद्धिमान् ॥
<>पत्रकामासनञ्चैव दण्डासनमथापि वा ।
<>विद्याधारणशीलाय दत्तं भवति राज्यदम् ॥
<>अञ्जनं नेत्रपादानां दत्तं विद्यापरायणे ।
<>भूमिं गृहन्तु क्षेत्रन्तु स्वर्गराज्यफलप्रदाम् ॥
<>यस्य भूम्यां स्थितो नित्यं विद्यादानं प्रवर्त्तते ।
<>तस्यापि भवते स्वर्गं तत्प्रभावान्नराधिप ॥
<>तस्मात् सर्व्वप्रयत्नेन विद्या देया सदा नरैः ।
<>इह कीर्त्तिमवाप्नोति मृतो याति परां गतिम् ॥”
<>इति देवीपुराणे विद्यादानमहाभाग्यफला-
<>ध्यायः ॥ * ॥ अपि च ।
<>“दशवापीसम कन्या भूमिदानञ्च तत्समम् ।
<>भूमिदानाद्दशगुणं विद्यादानं विशिष्यते ॥
<>यथा सुराणां सर्व्वेषां रामश्च परमेश्वरः ।
<>तथैव सर्व्वदानानां विद्यादानन्तु देहिनाम् ॥
<>राजसूयसहस्रस्य सम्यगिष्टस्य यत् फलम् ।
<>तत् फलं लभते विप्रो विद्यादानेन पुण्यवान् ॥
<>सर्व्वशस्यसमापूर्णां सर्व्वरत्नोपशोभिताम् ।
[Page4-390-c+ 52]
<>विप्राय वेदविदुषे महीं दत्त्वा शशिग्रहे ।
<>यत्फलं लभते विप्रो विद्यादानेन तत् फलम् ॥
<>कपिलानां सहसेण सम्यग्दत्तेन यत् फलम् ।
<>तत् फलं समवाप्नोति पुस्तकस्य प्रदानतः ॥
<>यावच्च पातकं तेन कृतं जन्मशतैरपि ।
<>तत् सर्व्वं नाशयत्याशु विद्यादानेनं भो द्बिज ॥
<>धर्म्मोपदेशं यः कुर्य्यात् शास्त्रं ज्ञात्वा तु वैष्णवे ।
<>कृत्स्नां धरित्रीं यो दद्यात् उभयोस्तत्समं
<>फलम् ॥
<>विद्यादानात् परं दानं न भूतं न भविष्यति ।
<>येन दत्तेन चाप्नोति शिवं परमकारणम् ॥
<>विद्या च श्रूयते लोके सर्व्वधर्म्मप्रदायिका ।
<>तस्माद्बिद्या सदा देया पण्डितैर्धार्म्मिकैर्द्बिजैः ॥
<>आत्मविद्याप्रदातारो ये भवन्ति सदा मुने ।
<>न पुनस्तेऽपि निरयं प्रविशन्ति सुनिश्चयम् ॥
<>विप्राय पुस्तकं दत्त्वा धर्म्मशास्त्रस्य च द्विज ।
<>पुराणस्य च यो दद्यात् स देवत्वमवाप्नुयात् ॥
<>शास्त्रदृष्ट्या जगत् सर्व्वं सुश्रुतञ्च शुभाशुभम् ।
<>तस्मात् शास्त्रं प्रयत्नेन दद्याद्विप्राय कार्त्तिके ॥
<>वेदविद्याञ्च यो दद्यात् स्वर्गे कल्पत्रयं वसेत् ।
<>आत्मविद्याञ्च यो दद्यात् तस्य संख्या न
<>विद्यते ॥
<>त्रीणि तुल्यप्रदानानि त्रीणि तुल्यफलानि च ।
<>शास्त्रं कामदुधा धेनुः पृथिवी चैव शाश्वती ॥
<>यत्किञ्चित् कार्त्तिके दत्तं विष्णुमुद्दिश्य मानवैः ।
<>तदक्षयञ्च लभते त्वन्नदानाद्विशेषतः ॥
<>इह लोके बहून् भोगान् भुक्त्वा याति शिवा-
<>लयम् ॥”
<>इति पाद्मोत्तरखण्डे ११७ अध्यायः ॥
<>अथ विद्यारम्भदिनानि ।
<>विष्णुधर्म्मोत्तरे ।
<>“संप्राप्ते पञ्चमे वर्षे अप्रसुप्ते जनार्द्दने ।
<>षष्ठीं प्रतिपदञ्चैव वर्ज्जयित्वा तथाष्टमीम् ॥
<>रिक्तां पञ्चदशीञ्चैव सौरिभौमदिनं तथा ।
<>एवं सुनिश्चिते काले विद्यारम्भन्तु कारयेत् ॥
<>पूजयित्वा हरिं लक्ष्मीं देवीञ्चापि सरस्वतीम् ।
<>स्वविद्यासूत्रकारांश्च स्वाञ्च विद्यां विशेषतः ॥
<>नमस्ते बहुरूपाय विष्णवे परमात्मने ।
<>स्वाहेत्यनेन हरिं त्रिः पूजयेत् ।
<>भद्रकाल्यै नमो नित्यं सरस्वत्यै नमो नमः ।
<>वेदवेदान्तवेदाङ्गविद्यास्थानेभ्य एव च ॥
<>स्वाहेति ब्रह्मपुराणीयेन च त्रिः पूजयेत् ॥” * ॥
<>लिखनविधिमाह नन्दिपुराणम् ।
<>“शुभे नक्षत्रदिवसे शुभे वारे दिनग्रहे ।
<>लेखयेत् पूज्य देवेशान् रुद्रब्रह्मजनार्द्दनान् ॥
<>पूर्व्वदिग्वदनो भूत्वा लिपिज्ञो लेखकोत्तमः ।
<>निरोधो हस्तबाह्वोश्च मसीपत्रावधारणे ॥”
<>मत्स्यपुराणञ्च ।
<>“शीर्षोपेतान् सुसंपूर्णान् समश्रेणीगतान्
<>समान् ।
<>अक्षरान् विलिखेद्यस्तु लेखकः स परः
<>स्मृतः ॥”
[Page4-391-a+ 52]
<>नाधीयीतेत्यनुवृत्तौ मनुः ।
<>“रुधिरे च स्रते गात्रात् शस्त्रेण च परीक्षते ।”
<>रुधिरस्रवं विना शस्त्रेण क्षतमात्रेऽपि । दीपि-
<>कायाम् ।
<>“लघुचरशिवमूलाधोमुखत्वष्टृपौष्ण-
<>शशिषु च हरिबोधे शुक्रजीवार्कवारे ।
<>उदितवति च जीवे केन्द्रकोणेषु सौम्यै-
<>रपठनदिनवर्ज्जं पाठयेत् पञ्चमेऽब्दे ॥”
<>मदनपारिजाते ।
<>“विद्यारम्भे गुरुः श्रेष्टो मध्यमौ भृगुभास्करौ ।
<>मरणं शनिभौमाभ्यामविद्या बुधसोमयोः ॥
<>विद्यारम्भः सुरगुरुसितज्ञेष्वभीष्टार्थदायी
<>कर्त्तुश्चायुश्चिरमपि करोत्यंशुमान् मध्यमोऽत्र ।
<>नीहारांशौ भवति जडता पञ्चता भूमिपुत्त्रे
<>छायासूनावपि च मुनयः कीर्त्तयन्त्येवमाद्याः ॥
<>रवेर्गुरोर्भृगोर्लग्ने तत्स्थेऽर्केऽपीन्दुवृद्धितः ।
<>गुर्व्वर्केन्दूडुशुद्धौ च विद्यारम्भः प्रशस्यते ॥” * ॥
<>बृहस्पतिः ।
<>“प्राङ्मुखो गुरुरासीनो वरुणाभिमुखं शिशुम् ।
<>अध्यापयेच्च प्रथमं द्विजाशीर्भिः प्रपूजितम् ॥”
<>कूर्म्मपुराणम् ।
<>“स्वाध्यायस्य त्रयो भेदा वाचिकोपांशु-
<>मानसाः ॥”
<>शिवधर्म्मे ।
<>“संस्कृतैः प्राकृतैर्वाक्यैर्यः शिष्यमनुरूपतः ।
<>देशभाषाद्युपायैश्च बोधयेत् स गुरुः स्मृतः ॥”
<>आदिः ग्रन्थकरणादिः । * । नन्दिपुराणम् ।
<>“प्रशस्तशब्दसंयोगे कुर्य्यात् यतिविरामणम् ।”
<>विरामणं तद्दिनपाठसमाप्तिम् ॥ * ॥
<>“समाप्ते वाचकाभीष्टं कुर्य्यादेव विचक्षणः ।
<>सुश्रुतं सुव्रतं भूयादस्तु व्याख्या तु नित्यदा ॥
<>लोकः प्रवर्त्ततां घर्म्मे राजा चास्तु सदा जयी ।
<>धर्म्मवान् धनसम्पन्नो गुरुश्चास्तु निरामयः ॥ * ॥
<>इति प्रोच्य यथायातं गन्तव्यञ्च विभावितैः ।
<>शिष्यैः परस्परं शास्त्रं चिन्तनीयं विचक्षणैः ॥
<>कथावस्तुप्रसङ्गेन नानाव्याख्यानसम्भवैः ।
<>युक्तिभिश्च स्मरेद्व्याख्यां चिह्रैश्चापि स्वयंकृतैः ।
<>एवं दिने दिने व्याख्यां शृणुयान्नियतो नरः ॥”
<>विष्णुपुराणम् ।
<>“पुत्त्रैरध्यापिता ये च ते पतन्ति श्वभोजने ॥”
<>सूत उवाच ।
<>“प्रागल्भ्यहीनस्य नरस्य विद्या
<>शस्त्रं यथा कापुरुषस्य हस्ते ।
<>न तृप्तिमुत्पादयते शरीरे
<>अन्धस्य दारा इव दर्शनीयाः ॥” * ॥
<>लिङ्गपुराणम् ।
<>“यो गुरुं पूजयेन्नित्यं तस्य विद्या प्रसीदति ।
<>तत्प्रसादेन यस्मात् स प्राप्नुते सर्व्वसम्पदः ॥”
<>दुर्व्वासाः ।
<>“सन्ध्यायां गर्ज्जिते मेघे शास्त्रचिन्तां करोति
<>यः ।
<>चत्वारितस्य नश्यन्ति चायुर्विद्या यशो बलम् ॥”
[Page4-391-b+ 52]
<>अधीतस्यार्थिने दानमावश्यकं तथा च श्रुतिः ।
<>योऽधीत्यार्थिभ्यो विद्यां न प्रयच्छेत् स कार्य्यहा
<>स्यात् श्रेयसो द्बारमावृणुयात् इति । * ।
<>तद्दानञ्च अध्यापनेन व्याख्यया विलिख्यार्पणेन
<>च सम्भवतीत्यतो धीमद्भिर्निबन्धः क्रियते ॥ * ॥
<>तथा च विष्णुपुराणम् ।
<>“प्राणिनामुपकाराय यदेवेह परत्र च ।
<>कर्म्मणा मनसा वाचा तदेव मतिमान् भजेत् ॥”
<>बृहस्पतिरपि ।
<>“अज्ञानतिमिरोपेतान् सन्देहपटलान्वितान् ।
<>निरामयान् यः कुरुते शास्त्राञ्जनशलाकया ॥
<>इह कीर्त्तिं राजपूजां लभते सद्गतिञ्च सः ।
<>षाण्माषिके तु समये म्रान्तिः सञ्जायते यतः ॥
<>धात्राक्षराणि सृष्टानि पत्रारूढान्यतः पुरा ।
<>उपदेशानुमन्ता च लोके तुल्यफलौ स्मृतौ ॥”
<>एवञ्च । एकलव्येनानुपदेष्टापि द्रोणाचार्य्यो गुरुः
<>कृतः अतो ग्रन्थकर्त्तः सुतरां गुरुत्वम् । यथा,
<>महाभारते ।
<>“अरण्यमनुसंप्राप्य कृत्वा द्रोणं महीमयम् ।
<>तस्मिन्नाचार्य्यवृत्तिञ्च परमामास्थितस्तदा ।
<>इष्वस्त्रे योगमातस्थे परं निश्चयमागतः ॥” * ॥
<>शङ्खलिखितौ ।
<>“न वेदमनधीतानां विद्यामधीयीतान्यत्र वेदाङ्ग-
<>स्मृतिभ्यः ॥” * ॥ अङ्गानि च ।
<>“शिक्षा कल्पो व्याकरणं छन्दो ज्योतिषमेव च ।
<>निरुक्तञ्चेति चाङ्गानि वेदानां गदितानि षट् ॥”
<>स्मृतिस्तु धर्म्मसंहितेत्यमरः ॥ * ॥ शिष्यस्य
<>गुरुषु ऋणित्वमाह लघुहारीतः ।
<>“एकमप्यक्षरं यस्तु गुरुः शिष्ये निवेदयेत् ।
<>पृथिव्यां नास्ति तद्द्रव्यं यद्दत्त्वा सोऽनृणी भवेत् ॥”
<>नन्दिपुराणम् ।
<>“यश्च श्रुत्वान्यतः शास्त्रं संस्कारं प्राप्य वै दृढम् ।
<>अन्यस्य जनयेत् कीर्त्तिं गुरोः स ब्रह्महा भवेत् ॥
<>विस्मरेच्च तथा मौढ्याद्योऽपि शास्त्रमनुत्तमम् ।
<>स याति नरकं घोरमक्षयं भीमदर्शनम् ॥” * ॥
<>अतएव गृहस्थादीनामपि पुनरध्ययनमाह
<>आपस्तम्बः । यया विद्यया न विरोधेत पुनरा-
<>चार्य्यमुपेत्य साधयेदिति ॥ * ॥ विष्णुः । यश्च
<>विद्यामासाद्य तव्या जीवेत् न च सा तस्य पर-
<>लोकफलप्रदा भवति यश्च विद्यया परेषां यशो
<>हन्तीति । * । देवलः ।
<>“इष्टं दत्तमधीतं यद्विनश्यत्यनुकीर्त्तनात् ।
<>श्लाघानुशोचनाभ्याञ्च भग्नतेजो विभिद्यते ॥
<>तस्मादात्मकृतं पुण्यं वृथा न परिकीर्त्तयेत् ॥”
<>अनुकीर्त्तनं कथनम् । श्लाघा प्रशंसा । अनु-
<>शोचनं धनव्ययेन पश्चात्तापः । भग्नतेजः फल-
<>जनकशक्तिहीनम् । वृथा रक्षादिप्रयोजनं
<>विना ॥ * ॥ वैष्णवामृते भविष्यपुराणम् ।
<>“उपाध्यायस्य यो वृत्तिं दत्त्वाध्यापयति
<>द्विजान् ।
<>किन्न दत्तं भवेत्तेन धर्म्मकामार्थमिच्छता ॥”
<>इति ज्योतिस्तत्त्वम् ॥
<LEND>
