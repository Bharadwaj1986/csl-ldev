<L>33429<pc>4-450<k1>विष्कम्भः<k2>विष्कम्भः
विष्कम्भः¦, पुं, सप्तविंशतियोगान्तर्गतप्रथमयोगः ।
शुभकर्म्मणि तस्य पञ्च दण्डास्त्याज्याः । यथा, --
“त्यजादौ पञ्च विष्कम्भे सप्त शूले च नाडिकाः ।
गण्डव्याघातयोः षट् च नव हर्षणवज्रयोः ।
वैधृतिव्यतिपातौ च समस्तौ परिवर्ज्जयेत् ॥”
इति सत्कृत्यमुक्तावली ॥ * ॥
तत्र जातफलम् ।
“विष्कम्भयोगो यदि जन्मकाले
कार्य्ये स्वतन्त्रो मनुजस्तदानीम् ।
सुहृत्कलत्रात्मजसौख्यमुग्रं
गृहस्य निर्म्माणविधौ समर्थः ॥”
इति कोष्ठीप्रदीपः ॥ * ॥
विस्तारः । (यथा, बृहत्संहितायाम् । ५३ । २४ ।
“उच्छ्रायोऽङ्गुलतुल्यो द्वारस्यार्द्धेण विष्कम्भः ॥”)
प्रतिबन्धः । रूपकाङ्गप्रभेदः । योगिनां बन्ध-
भेदः । इति मेदिनी । भे, १९ ॥ वृक्षः । इत्य-
जयः ॥ अर्गला । इति भरतः ॥
<LEND>
