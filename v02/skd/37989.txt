<L>37989<pc>5-276<k1>समित्<k2>समित्
समित्¦, [ध्] स्त्री, (समीध्यतेऽनयेति । इन्ध +
क्विप् ।) अग्निसन्दीपनार्थतृणकाष्ठादिः । तत्-
पर्य्यायः । इन्धनम् २ एधम् ३ इध्मम् ४ एधः
५ । इत्यमरः ॥ समिन्धनम् ६ । एतस्मिन्
सूक्ष्मे किलिञ्जम् । इति शब्दरत्नावली ॥ * ॥
होमीयसमिल्लक्षणं मत्स्यपुराणे ।
“प्रादेशमात्राः सशिखाः सवल्काश्च पला-
सिनीः ।
समिधः कल्पयेत् प्राज्ञः सर्व्वकर्म्मसु सर्व्वदा ॥”
लक्षणान्तरं यथा, छन्दोगपरिशिष्टम् ।
“नाङ्गुष्ठादधिका न्यूना समित् स्थूलतया क्वचित् ।
न निर्म्मुक्तत्वचा चैव न सकीटा न पाटिता ॥
प्रादेशात् नाधिका नोना न तथा स्याद्विशा-
खिका ।
न सपत्रा न निर्वीर्य्या होमेषु च विजानता ॥”
इति संस्कारतत्त्वम् ॥ * ॥
तस्य निषिद्धलक्षणं यथा, --
“विशीर्णा विदला ह्रस्वा वक्राः स्थूला द्विधा-
कृताः ।
कृमिदष्टाश्च दीर्घाश्च समिधो नैव कारयेत् ॥”
अत्र दोषो यथा, --
“विशीर्णयुःक्षयं कुर्य्याद्बिदला पुत्त्रनाशिनी ।
ह्स्वा नाशयते पत्नीं वक्रा बन्धुविनाशिनी ॥
कृमिद्ष्टा रोगकरी विद्वेषकरणी द्विधा ।
पशून् मारयते दीर्घा स्थूला चार्थविनाशिनी ॥”
इति तन्त्रम् ॥ * ॥
नवग्रहाणां समिधो यथा, --
“अर्कः पलाशः खदिरस्त्वपामार्गोऽथ पिप्पलः ।
उडुम्बरः शमी दूर्व्वाः कुशाश्च समिधः क्रमात् ॥”
इति संस्कारतत्त्वे याज्ञवल्क्यवचनम् ॥
<LEND>
