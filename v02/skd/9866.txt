<L>9866<pc>2-265<k1>क्षौरपव्यं<k2>क्षौरपव्यं
क्षौरपव्यं¦, क्ली, (क्षुरैः पविभिर्वज्रैर्निर्म्मितं निर्वृत्त-
मिव वा गृहम् ।) क्षुरवज्रतुल्यतीक्ष्णदृढगृहम् ।
यथा, श्रीभागवते । ६ । ५ । ८ ।
“नदीमुभयतो वाहां पञ्चपञ्चाद्भुतं गृहम् ।
क्वचिद्धंसं चित्रकथं क्षौरपव्यं स्वयं भ्रमि ॥”
“पञ्चपञ्चानां पञ्चविंशतेः । अद्भुतं गृहम् ।
क्षौरपव्यं क्षुरैः पविभिर्व्वज्रैश्च निर्म्मितमिव
तीक्ष्णं दृढञ्चेत्यर्थः । स्वयं स्वतन्त्रम् । भ्रमि भ्रमण-
स्वभावम् ।” इति तट्टीकायां श्रीधरस्वामी ॥
<LEND>
