<L>29275<pc>4-104<k1>रसनं<k2>रसनं
रसनं¦, क्ली, स्त्री, (रस्यते रसयत्यनेन वा । रस +
<>करणे ल्युट् ।) जिह्वा । इति मेदिनी ॥ सा च
<>जलेन्द्रियम् । यथा, --
<>“नित्यतादि प्रथमवत् किन्तु देहमयोनिजम् ।
<>इन्द्रियं रसनं सिन्धुर्हिमादिर्व्विषयो मतः ॥”
<>इति भाषापरिच्छेदः ॥
<>“प्रथमवदिति पृथिव्या इवेत्यर्थः । तथा हि जलं
<>द्विविधं नित्यमनित्यश्च । परमानुरूपं नित्यं
<>द्व्यणुकादिकं सर्व्वमनित्यम् । अवयवसमवेतञ्चा-
<>नित्यजलमपि त्रिविधम् । शरीरेन्द्रियविषय-
<>भेदात् । किन्तु पृथिवीतोययोर्यो विशेषस्तमाह
<>किन्त्विति । अयोनिजमेवेत्यर्थः । जलीयं शरीरं
<>अयोनिजं वरुणलोके प्रसिद्धमिति । इन्द्रियं
<>रसनं जलीयम् । तथा हि रसनं जलीयं
<>गन्धाद्यव्यञ्जकत्वे सति रसव्यञ्जकत्वात् । शक्तु-
<>रसाभिव्यञ्जकोदकवत् । रसनासन्निकर्षे व्यभि-
<>चारवारणाय द्रव्यत्वं हेतौ देयम् । विषयं
<>दर्शयति सिन्धुर्हिमादिरिति । सिन्धुः समुद्रः
<>हिमं तुषारः । आदिना सरित्कासारकरकादिः
<>सर्व्वो ग्राह्यः ।” इति सिद्भान्तमुक्तावली ॥
<LEND>
