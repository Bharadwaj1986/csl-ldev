<L>11506<pc>2-371<k1>गौतमी<k2>गौतमी
गौतमी¦, स्त्री, (गोतमस्य इयम् । तस्येदमित्यण्
ततः स्त्रियां ङीप् ।) दुर्गा । इति मेदिनी ॥
मे । ४३ ॥ (यथा, हरिवंशे । १७६ । ७ ।
“गौतमीं कंसघाताञ्च यशोदानन्दवर्द्धिनीम् ॥”)
राक्षसीविशेषः । इति शब्दरत्नावली ॥ गोदा-
[Page2-371-b+ 52]
वरी नदी । (यथा, गोः रामायणे । ६ । २ । २७ ।
“यो नदीं गौतमीं रम्यां गिरिं पर्य्येति चार्व्वुदम् ॥”
तथा च हारीते प्रथमस्थाने सप्तमेऽध्याये ।
“पश्चिमाद्रिसमुद्भूता गौतमी पुण्यभावना ।
अस्याः शीतं जलं वापि कफवातविकारहृत् ॥
पित्तप्रशमनं बल्यं मूत्रदोषविकारकृत् ।
पुण्या पयस्विनी वैषा प्रणीता च वरानना ॥
द्रोणा गोवर्द्धनी चान्या गौतम्यानुगता इमाः ।
आसां जलं घनं नातिवातश्लेष्मविकारकृत् ॥”)
गोरोचना । इति राजनिर्घण्टः ॥ (गोत-
मस्यापत्यं स्त्री । गोतमवंशीयशरद्वतः कन्या-
त्वादस्यास्तथात्वम् । कृपी । सा तु द्रोणस्य
भार्य्या अश्वत्थाम्नो माता च । यथा, महा-
भारते । १ । १३१ । २३ ।
“अलभत् गौतमी पुत्त्रमश्वत्थामानमेव च ॥”
गायत्त्रीरूपा महादेवी । यथा, देवीभाग-
वते । १२ । ६ । ४० ।
“गौतमी गामिनी गाधा गन्धर्व्वाप्सर सेविता ॥”)
<LEND>
