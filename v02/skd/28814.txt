<L>28814<pc>4-071<k1>रक्तकमलं<k2>रक्तकमलं
रक्तकमलं¦, क्ली, (रक्तं रक्तवर्णं कमलम् ।) रक्त-
<>वर्णोत्पलम् । तत्पर्य्यायः । कोकनदम् २ रक्ताम्भो-
<>जम् ३ अरुणकमलम् ४ शोणपद्मम् ५ रक्तोत्-
<>पलम् ६ अरविन्दम् ७ रविप्रियम् ८ रक्त-
<>वारिजम् ९ । (रक्तकम्बलम् १० । इति पाद्मो
<>त्तरखण्डे १३ अध्यायः ॥) अस्य गुणाः । कटु-
<>त्वम् । तिक्तत्वम् । मधुरत्वम् । शिशिरत्वम् ।
<>रक्तदोषहरत्वम् । पित्तकफवातशमनत्वम् ।
<>सन्तर्पणकारणत्वम् । वृष्यत्वञ्च । इति राज-
<>निर्घण्टः ॥ तत्पर्य्यायगुणाः ।
<>“विशेषतः सितं पद्मं पुण्डरीकमिति स्मृतम् ।
<>रक्तं कोकनदं ज्ञेयं नीलमिन्दीवरं स्मृतम् ॥
<>धवलं कमलं शीतं मधुरं कफपित्तजित् ।
<>तस्मादल्पगुणं किञ्चिदन्यद्रक्तोत्पलादिकम् ॥”
<>इति भावप्रकाशः ॥
<LEND>
