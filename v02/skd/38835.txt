<L>38835<pc>5-339<k1>सारसं<k2>सारसं
सारसं¦, त्रि, (सरसि भवम् । सरस् + अण् ।)
सरोवरोद्भवजलादि । तज्जलगुणाः । तथा, --
“नद्याः शैलवराच्चाम्भो यत्र संस्रुत्य तिष्ठति ।
तत् सरोजजलं छन्नं तदद्भः सारसं स्मृतम् ॥
सारसं सलिलं बल्यं तृष्णाघ्नं मधुरं लघु ।
रोचनं तुवरं रूक्षं बद्धमूत्रमलं सितम् ॥”
इति भावप्रकाशः ॥
(यथा च ।
“क्षारं घनं वातकफानुकारि
त्वग्दोषकृत् तत् कटु दीपनञ्च ।
प्रोक्तं विपाके भ्रमशोषकारि
स्यात् सारसं नो सुखकारि वारि ॥”
इति हारीते प्रथमस्थाने सप्तमेऽध्याये ॥)
<LEND>
