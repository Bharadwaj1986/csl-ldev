<L>32490<pc>4-380<k1>विजयः<k2>विजयः
विजयः¦, पुं, (वि + जि + भावे अच् ।) जयः ।
<>इत्यमरः ॥ (यथा, मनौ । १० । ११९ ।
<>“स्वधर्म्मो विजयस्तस्य नाहवे स्यात् पराङ्मुखः ।
<>शस्त्रेण वैश्यान् रक्षित्वा धर्म्मसंहारयेद्वलिम् ॥”)
<>अर्ज्जुनः । इति मेदिनी । ये, १०४ ॥ (यथा,
<>महाभारते । ४ । ४२ । १४ ।
[Page4-380-b+ 52]
<>“अभिप्रयामि संग्रामे यदहं युद्धदुर्म्मदान् ।
<>नाजित्वा विनिवर्त्तामि तेन मां विजयं विदुः ॥”
<>यथा च विख्यातविजयनाटके । २ ।
<>“इतो भीमः क्रूरो नृपतिसहजन्मानमवधीत्
<>इतः क्रुद्धो वत्सं व्यथयति शरौघेण विजयः ।
<>न मे चेतःस्थैर्य्यं द्रढयति सखे कुत्र गमनं
<>विधेयं तद्ब्रूहि त्वमसि सदसद्बाक्यविषयः ॥”)
<>वृत्तार्हत्पिता । जिनबलदेवः । विमानः । इति
<>हेमचन्द्रः ॥ यमः । इति शब्दचन्द्रिका ॥
<>कल्किपुत्त्रः । यथा, --
<>“ततः कल्किश्च पद्मायां जयो विजय एव च ।
<>द्वौ पुत्त्रौ जनयामास लोकख्यातौ महाबलौ ॥”
<>इति श्रीकल्किपुराणे १३ अध्यायः ॥
<>भैरववंशीयकल्पराजपुत्त्रः । स काशीराजः
<>खाण्डववनकर्त्ता च । यथा, --
<>“सुमतेरभवत् कल्पः सुतः सत्यस्य डिण्डिमः ।
<>विरूपस्याभवद्गाधिर्गाधेर्म्मित्रोऽभवत् सुतः ॥
<>तेषां कल्पोऽभवद्राजा कल्पात्तु विजयोऽभवत् ॥
<>यो विजित्य क्षितिं सर्व्वां पार्थिवान् भूरितेजसा ।
<>शक्रस्यानुमते चक्रे खाण्डवं शतयोजनम् ॥
<>यत् सव्यसाची ह्यदहत् पाण्डुपुत्त्रः प्रताप-
<>वान् ।
<>आवहन् परमां प्रीतिं ज्वलनस्य महात्मनः ॥”
<>इति कालिकापुराणे भैरववंशानुकीर्त्तनम् ९०
<>अध्यायः ॥ विष्ण्वनुचरविशेषः । यथा । विष्ण्वनु-
<>चराश्चण्डप्रचण्डजयविजयादयः । इति पुंलिङ्ग-
<>संग्रहे भरतः ॥
<LEND>
