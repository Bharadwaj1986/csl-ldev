<L>38901<pc>5-343<k1>सावित्री<k2>सावित्री
सावित्री¦, स्त्री, शाल्वदेशीयसत्यवद्राजपत्नी । सा
<>तु मद्रदेशीयाश्वपतिराजकन्या ॥ (अस्या विशेष-
<>विवरणन्तु महाभारते वनपर्व्वणि २९२ अध्याय-
<>मारभ्य द्रष्टव्यम् ॥ * ॥) उमा । इति मेदिनी ॥
<>तन्नामकरणं यथा, --
<>“त्रिदशैरर्च्चिता देवी वेदयोगेषु पूजिता ।
<>भावशुद्धस्वरूपा तु सावित्री तेन सा स्मृता ॥”
<>इति देवीपुराणे ४४ अध्यायः ॥
<>अपि च ।
<>“सर्व्वलोकप्रसवनात् सविता स तु कीर्त्त्यते ।
<>यतस्तद्देवता देवी सावित्रीत्युच्यते ततः ।
<>वेदप्रसवनाच्चापि सावित्री प्रोच्यते बुधैः ॥”
<>इति वह्निपुराणे ब्राह्मणप्रशंसानामाध्यायः ॥
<>गायत्त्री । इति त्रिकाण्डशेषः ॥ * ॥ (उप-
<>नयनकर्म्म । यथा, मनुः । २ । ३८ ।
<>“आ षोडशात् ब्राह्मणस्य सावित्री नातिवर्त्तते ।
<>आ द्वाविंशात् क्षत्रबन्धोरा चतुर्व्विंशतेर्व्विशः ॥”
<>“सावित्रीशब्देन तदनुवचनसाधनमुपनयनाख्यं
<>कर्म्म लक्ष्यते ।” इति मेधातिथिः ॥) ब्रह्मपत्नी ।
<>सा तु सवितुः पृश्न्यां पत्न्यां जाता । अस्या
<>उत्पत्तिनामान्तराणि यथा, --
<>“ततः संजपतस्तस्य भित्त्वा देहमकल्मषम् ।
<>स्त्रीरूपमर्द्धमकरोदर्द्धं पुरुषरूपवत् ॥
<>शतरूपा च सा ख्याता सावित्री च निगद्यते ।
<>सरस्वत्यथ गायत्त्री ब्रह्माणी च परन्तप ॥”
<>इति मात्स्ये । ३ । ३० -- ३२ ॥ * ॥
<>तस्या शतनामानि यथा, --
<>विष्णुरुवाच ।
<>“सावित्री पुष्करे नाम तीर्थानां प्रवरे शुभे ।
<>वाराणस्यां विशालाक्षी नैमिषे लिङ्गधारिणी ।
<>मयागे ललिता देवी कामुका गन्धमादने ।
<>मानसे कुमुदा नाम विश्वकाया तथाम्बरे ॥
<>गोमते गोमती नाम मन्दारे कामचारिणी ।
<>मदोत्कटी चैत्ररथे जयन्ती हस्तिनापुरे ॥
<>कान्यकुब्जे तथा गौरी रम्भा मलयपर्व्वते ।
<>एकाम्रके कीर्त्तिमती विश्वा विश्वेश्वरे तथा ॥
<>जवा वराहशैले तु कमला कमलालये ।
<>रुद्रकोट्यान्तु रुद्राणी काली कालञ्जरे गिरौ ॥
<>महालिङ्गे तु कपिला कर्क्कोटे मुकुटेश्वरी ।
<>शालग्रामे महादेवी शिवलिङ्गे जनप्रिया ॥
<>नीलोत्पला मायापुर्य्यां सन्दन्ती ललिते तथा ।
<>उत्पलाक्षी साहस्राक्षे हिरण्याक्षी महोत्पले ॥
<>गङ्गायां मङ्गला नाम विमला पुरुषोत्तमे ।
<>विशालायाममोघाक्षी पाण्डला पाण्डुपर्व्वते ॥
<>नारायणी सुपार्श्वे तु त्रिकूटे रुद्रसुन्दरी ।
<>विपुले विपुला नाम कल्याणी मलयाचले ॥
<>कोटरी कोटरीतीर्थे सगन्धा गन्धमादने ।
<>कुजाम्रके त्रिसन्ध्या तु गङ्गाद्वारे हरिप्रिया ॥
[Page5-343-b+ 52]
<>शिवचण्डे शुभा चण्डा नन्दिनी देविकातटे ।
<>रुक्मिणी द्वारवत्यान्तु राधा वृन्दावने वने ॥
<>देवकी मथुरायान्तु पाताले परमेश्वरी ।
<>सीता बिन्ध्ये तथा रौद्री कालिन्द्यां बिन्ध्य-
<>वासिनी ॥
<>सह्याद्रावेकवीरा तु हरिश्चन्द्रे तु चन्द्रिका ।
<>रमणा रामतीर्थे तु यमुनायां मृगावती ॥
<>करवीरे महालक्ष्मीरुमा देवी विनायके ।
<>अरोगे तु रोगहन्त्री महाकाले महेश्वरी ॥
<>अभयेत्युष्णतीर्थे तु असूता बिन्ध्यकन्दरे ।
<>माण्डव्ये माद्रवी देवी महागौरी महेश्वरी ॥
<>गणेशे च प्रचण्डा तु चण्डिकामरकण्टके ।
<>सोमेश्वरी वराहे तु प्रभासे पुष्करावती ॥
<>देवी माता सरस्वत्यां पारावारतटे स्थिता ।
<>महालये महापद्मा पयोष्ण्यां पिङ्गलेश्वरी ।
<>सिंहिका कृतसौरे च कार्त्तिकेये तु शङ्करी ।
<>उत्पलावर्त्तके काला मुभद्रा सिन्धुसङ्गमे ॥
<>माता सिन्धुवने लक्ष्मीस्तरङ्गा भरताश्रमे ।
<>जालन्धरे विश्वमुखी तारका बिन्ध्यपर्व्वते ॥
<>देवदारुवने पुष्टिर्मेधा काश्मीरमण्डले ।
<>भीमा देवी हिमाद्रौ तु सेतुर्व्वक्रेश्वरे तथा ॥
<>कपालमोचने शुद्धा माता कायावरोहणे ।
<>शङ्खोद्धारे ध्वनिर्न्नाम धृतिः पिण्डारके वने ॥
<>काली तु चन्द्रभागायामक्षोदे सिद्धिदायिनी ।
<>नरनारायणे देवी वदर्य्यामुर्व्वशी तथा ॥
<>ओषधीशोत्तरकुले कुशद्वीपे कुशोदका ।
<>मन्मथा हेमकूटे तु कुमुदे सत्यवादिनी ॥
<>अश्वत्थवन्धनीका तु विविक्ते श्रमणालये ।
<>मायत्त्री वेदशालायां सावित्री ब्रह्मसन्निधौ ॥
<>सूर्य्यविम्बे प्रभा नाम मातॄणां वैष्णवी मता ।
<>अरुन्धती सतीनान्तु रामासु च तिलोत्तमा ॥
<>व्रजे ब्रह्मकला नाम शक्तिः सर्व्वशरीरिणाम् ।
<>एतदुद्देशतः प्रोक्तं नामाष्टशतमुत्तमम् ॥
<>अष्टोत्तरञ्च तीर्थानां शतमेतदुदाहृतम् ।
<>यो जपेत् शृणुयाद्वापि सर्व्वपापैः प्रमुच्यते ॥
<>एषु तीर्थेषु यत् कृत्वा स्नात्वा पश्येन्नरो हिः यः
<>सर्व्वपापविनिर्म्मुक्तः कल्पं ब्रह्मपुरे वसेत् ॥
<>नामाष्टशतकं यस्तु श्रावयेद्ब्रह्मसन्निधौ ।
<>पौर्णमास्याममावस्यां बहुपुत्त्रो भवेन्नरः ॥
<>गोदाने श्राद्धदाने च अहन्यहनि वा पुनः ।
<>देवार्च्चनविधौ विद्वान् परं ब्रह्माधिगच्छति ॥”
<>इति पद्मपुराणे सृष्टिखण्डे १७ अध्यायः ॥ * ॥
<>अपि च ।
<>नारद उवाच ।
<>“तुलस्युपाख्यानमिदं श्रुतमीश सुधोपमम् ।
<>तत्तु सावित्र्युपाख्यानं तन्मे व्याख्यातुमर्हसि ॥
<>पुरा येन समुद्भू ता सा श्रुता च श्रुतिप्रसूः ।
<>केन वा पूजिता देवी प्रथमे कैश्च वा परे ॥
<>नारायण उवाच ।
<>ब्रह्मणा वेदजननी पूजिता प्रथमे मुने ।
<>द्वितीये च वेदगणैस्तत्पश्चाद्विदुषां गणैः ॥
<>तदा चाश्वपतिः पूर्व्वं पूजयामास भारते ।
[Page5-343-c+ 52]
<>तत्पश्चात् पूजयामासर्व्वर्णाश्चत्वार एव च ॥”
<>इति ब्रह्मवैवर्त्ते प्रकृतिखण्डे । २३ । १ -- ४ ॥
<LEND>
