<L>11408<pc>2-362<k1>गोमेधः<k2>गोमेधः
गोमेधः¦, पुं, (मेधहिंसायम् + भावे घञ् । गवां मेधो
हिंसा यत्र ।) यज्ञविशेषः । तत्र स्त्रीगोपशुः
मन्त्रेषु स्त्रीलिङ्गपाठात् । तस्य लक्षणं सप्त-
शफत्वनवशफत्वभग्नशृङ्गत्वकाणत्वछिन्नकर्णत्वादि-
दोषराहित्यम् । तस्य प्रयोगः सर्व्वोऽपि छाग-
पशुवत् । यजमानस्य स्वर्गः फलं गोश्च गोलोक-
प्राप्तिः । तस्य च कलौ निषेधो यथा, --
“अश्वालम्भो गवालम्भः सन्न्यासः पलपैतृकम् ।
देवराच्च सुतोत्पत्तिः कलौ पञ्च विवर्जयेत् ॥”
इत्यापस्तम्बादिकल्पसूत्रपुराणम् ॥
<LEND>
