<L>20985<pc>3-099<k1>पाञ्चाली<k2>पाञ्चाली
पाञ्चाली¦, स्त्री, (पञ्चभिर्वर्णैरलतीति । अल +
अच् । गौरादित्वात् ङीष् ।) पाञ्चालिका ।
(यथा, देवीभागवते । ४ । १९ । ४ ।
[Page3-099-b+ 52]
“यन्माया मोहितश्चाहं सदावर्त्ते परात्मनः ।
परवान् दारुपाञ्चाली मायिकस्य यथा वशे ॥”)
(पाञ्चाले भवा । पाञ्चाल + अण् । स्त्रियां ङीप् ।)
पाण्डवपत्नी । तत्पर्य्यायः । कृष्णा २ पाण्डु-
शर्म्मिला ३ पार्व्वती ४ द्रौपदी ५ याज्ञसेनी ६
वेदिजा ७ । इति जटाधरः ॥ सैरन्ध्री ८ नित्य-
यौवना ९ । इति हेमचन्द्रः ॥ (यथा, महा-
भारते । १ । १६८ । ४१ ।
“कुमारी चापि पाञ्चाली वेदीमध्यात् समु-
त्थिता ॥”
अस्य जन्मादिविवरणं द्रौपदीशब्दे द्रष्टव्यम् ॥
रीतिविशेषः । पाञ्चालानां प्रियत्वादेवास्या-
स्तथात्वम् । यथा, साहित्यदर्पणे । ९ । २ ।
“वैदर्भी चाथ गौडी च पाञ्चाली लाटिका
तथा ॥”
एतल्लक्षणं यदाह भोजः ।
“समस्तपञ्चषपदामोजःकान्तिसमन्विताम् ।
मधुरां सुकुमाराञ्च पाञ्चालीं कवयो विदुः ॥”)
<LEND>
