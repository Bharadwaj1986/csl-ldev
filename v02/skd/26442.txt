<L>26442<pc>3-645<k1>मलयः<k2>मलयः
मलयः¦, पुं, (मलते धरति चन्दनादिकमिति ।
<>मल् + “वलिमलितनिभ्यः कयन् ।” उणा० ४ ।
<>९९ । इति कयन् ।) स्वनामख्यातपर्व्वतः ।
<>तत्पर्य्यायः । आषाढः २ दक्षिणाचलः ३ ।
<>इति हेमचन्द्रः । ४ । ९५ ॥ चन्दनाद्रिः ४ मल-
<>याचलः ५ । इति शब्दरत्नावली ॥ (स च सप्त-
<>कुलाचलान्तर्गतः । यथा, मार्कण्डेये । ५७ ।
<>१०--११ ।
<>“महेन्द्रो मलयः सह्यः शुक्तिमानृक्षपर्व्वतः ।
<>बिन्ध्यश्च पारिपात्रश्च सप्तैवात्र कुलाचलाः ॥”)
<>शैलाङ्गम् । देशविशेषः । (यथा, मात्स्ये ।
<>११३ । ४४ ।
<>“अङ्गा वङ्गा मद्गुरका अन्तर्गिरिबहिर्गिरी ।
<>ततः प्रवङ्गमातङ्गमलयामलवर्त्तिकाः ॥”)
<>आरामः । इति मेदिनी । ये, ९९ ॥ नन्दन-
<>वनम् । इति धरणिः ॥ अष्टादशोपद्बीपान्त-
<>र्गतद्वीपविशेषः । इति शब्दमाला ॥ ऋषभ-
<>देवस्य शतपुत्त्रान्तर्गतपञ्चमपुत्त्रः । (यथा,
<>श्रीभागवते । ५ । ४ । १० । “तमनु कुशावर्त्त
<>इलावर्त्तो ब्रह्मवर्त्तो मलयः केतुर्भद्रसेन इन्द्र-
<>स्पृक् विदर्भः कीकट इति नव नवतिप्रधानाः ॥”
<>गरुडवंशीयानामन्यतमः । यथा, महाभारते ।
<>५ । १०१ । १४ ।
<>“सुस्वरो मधुपर्कश्च हेमवर्णस्तथैव च ।
<>मलयो मातरिश्वा च निशाकरदिवाकरौ ॥”)
<LEND>
