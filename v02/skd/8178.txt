<L>8178<pc>2-150<k1>कुररः<k2>कुररः
कुररः¦, पुं, (कुङ्शब्दे + “कुवः क्ररच्” । उणां
३ । १३३ । इति क्ररच् प्रत्ययः ।) कुरलपक्षी ।
तत्पर्य्यायः । उत्क्रोशः २ । इत्यमरः । २ । ५ । २३ ॥
खरशब्दः ३ क्रौञ्चः ४ पंक्तिचरः ५ खरः ६ । इति
राजनिर्घण्टः ॥ (यथा महाभारते ३ नलोपाख्यान-
पर्व्वणि । ६४ । ११० ।
“प्रोद्घुष्टां क्रौञ्चकुररैश्चक्रवाकोपकूजिताम्” ॥
अयं जलचरान्तर्गतपक्षिविशेषः । यथा, --
“कुररवकमकराः कङ्कचटकपिकभृङ्गसारसाः ।
आडिदात्यूहहंसा जलकरटिकपिङ्गा टिट्टिभाद्याः ।
जलेचरा विहङ्गास्ते भासकाः खञ्जरीटकाः ।
इत्येते जलजा जीवाः” ॥ इति हारीते प्रथमे
स्थाने ११ अध्याये ॥)
<LEND>
