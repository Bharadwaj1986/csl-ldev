<L>23043<pc>3-284<k1>प्रमा<k2>प्रमा
प्रमा¦, स्त्री, (प्रमीयते इति । प्र + माङ् माने
+ “आतश्चोपसर्गे ।” ३ । ३ । १०६ । इति
अङ् । टाप् ।) यथार्थज्ञानम् । तत्पर्य्यायः ।
प्रमितिः २ । इत्यमरः । ३ । २ । १० ॥ प्रमा-
णम् ३ । इति शब्दरत्नावली ॥ (यथा, प्रबोध-
चन्द्रोदये । २ य अङ्के ।
“प्रत्यक्षादिप्रमासिद्धविरुद्धार्थाभिधायिनः ।
वेदान्ता यदि शास्त्राणि वौद्धैः किमपराध्यते ॥”
यथा च ऋग्वेदे । १० । १३० । ३ ।
“कासीत्प्रमा प्रतिमा किम् ॥”
“यज्ञस्य प्रमा प्रमाणमियत्ता का कथम्भूतासीत् ।”
इति तद्भाष्ये सायनः ॥) न्यायमते तद्वति
तत्प्रकारकज्ञानम् । भ्रमभिन्नज्ञानम् । अस्याः
कारणं गुणः । स च प्रत्यक्षे विशेष्ये विशे-
षणस्य सम्बन्धः । अनुमितौ साध्यविशिष्टपक्षे
परामर्शः । शाब्दबोधे योग्यतायाः तात्पर्य्यस्य
वा यथार्थज्ञानम् । उपमितौ शक्ये सादृश्य-
बुद्धिः । यथा, --
“दोषोऽप्रमाया जनकः प्रमायास्तु गुणो भवेत् ।
पित्तदूरत्वादिरूपो दोषो नानाविधः स्मृतः ॥
प्रत्यक्षे तु विशेष्येण विशेषणवता समम् ।
सन्निकर्षो गुणस्तु स्यादथ त्वनुमितौ पुनः ॥
[Page3-284-c+ 52]
पक्षे साध्यविशिष्टे च परामर्शो गुणो भवेत् ।
शक्ये सादृश्यबुद्धिस्तु भवेदुपमितौ गुणः ।
शाब्दवोधे योग्यतायास्तात्पर्य्यस्याथ वा प्रमा ॥
गुणः स्याद्भ्रमभिन्नन्तु ज्ञानमत्रोच्यते प्रमा ।
अथवा तत्प्रकारं यत् ज्ञानं तद्बद्विशेष्यकम् ॥”
इति भाषापरिच्छेदे । १३१-१३५ ॥
(“दोषः इति । अप्रमां प्रति दोषः कारणं प्रमां
प्रति गुणः कारणं तत्रापि पित्तादिरूपा दोषा
अननुगताः तेषां कारणत्वम् अन्वयव्यतिरेका-
भ्यामेव सिद्धम् । गुणस्य प्रमाजनकत्वन्तु अनु-
मानात् सिद्धम् । यथा प्रमाज्ञानसाधारण-
कारणभिन्नकारणजन्याजन्यज्ञानत्वात् अप्र-
मावत् । न च दोषाभाव एव कारणमस्त्विति
वाच्यम् । पीतः शङ्ख इति ज्ञानस्थले पित्तदोष-
सत्त्वात् शङ्खप्रमानुत्पत्तिप्रसङ्गात् विनिगमना-
विरहात् अनन्तदोषाभावस्य कारणत्वमपेक्ष्य
गुणकारणताया न्याय्यत्वात् । न च गुणसत्त्वेऽपि
पित्तप्रतिबन्धात् शङ्खे न सैत्यज्ञानमतः पित्तादि-
दोषाभावानां कारणत्वमवश्यं वाच्यं तथा च किं
गुणस्य हेतुत्वकल्पनयेति वाच्यं तथाप्यन्वयव्यति-
रेकाभ्यां गुणस्यापि हेतुत्वसिद्धेः । एवं भ्रमं प्रति
गुणाभावः कारणमित्यस्यापि सुवचत्वाच्च । तत्र
दोषाः के इत्याकाङ्क्षायामाह पित्तेति । क्वचित्
पीत्तादिभ्रमे पित्तं दोषः क्वचित् चन्द्रादेः स्वल्प-
परिमाणभ्रमे दूरत्वं दोषः । क्वचिच्च वंशोरग-
भ्रभे मण्डूकवसाञ्जनमित्येवं दोषा भ्रान्तिजनका
इत्यर्थः । अथ के गुणा इत्याकाङ्क्षायां प्रत्य-
क्षादौ क्रमशो गुणान् दर्शयति प्रत्यक्षेत्विति ।
प्रत्यक्षे विशेषणवत् विशेष्यसन्निकर्षो गुणः अनु-
मितौ साध्यवति साध्यव्याप्यवैशिष्ट्यज्ञानं गुण
इति एवमग्रेऽप्यूह्यः । प्रमां निरूपमति भ्रम-
भिन्नमिति । ननु यत्र शुक्तिरजतयोरिमे रजते
इति ज्ञानं जातं तत्र रजतांशेऽपि प्रमा न
स्यात् तज्ज्ञानस्य भ्रमभिन्नत्वाभावात् अत
आह अथवेति । तद्वद्विशेष्यकं तत्प्रकारकं ज्ञानं
प्रमा इत्यर्थः । इदन्तु बोध्यम् । येन सम्बन्धेन
तद्बत्ता तेन सम्बन्धेन तद्बद्बिशेष्यकं तेन सम्बन्धेन
प्रकारकत्वं वाच्यम् । तेन कपालादौ संयोगा-
दिना घटादिज्ञाने नातिव्याप्तिः ॥” * ॥)
<LEND>
