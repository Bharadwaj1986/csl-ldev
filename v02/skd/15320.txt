<L>15320<pc>2-647<k1>तेजस्विनी<k2>तेजस्विनी
तेजस्विनी¦, स्त्री, (तेजो विद्यतेऽस्याः । तजस् +
विनिः स्त्रियां ङीप् ।) ज्योतिष्मती । इति शब्द-
रत्नावली ॥ महाज्योतिष्मती । इति राज-
निर्घण्टः ॥ (तेजवल्कल इति च । तत्पर्य्याया
यथा, --
“तेजस्विनी तेजवती तेजोह्वा तेजनी तथा ॥”
अस्या गुणा यथा, --
“तेजस्विनी कफश्वासकाशास्यामयवातहृत् ।
पाचन्युष्णा कटुस्तिक्ता रुचिवह्निप्रदीपनी ॥”
इति भावप्रकाशस्य पूर्व्वखण्डे प्रथमे भागे ॥)
<LEND>
