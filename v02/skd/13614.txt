<L>13614<pc>2-533<k1>जालिनी<k2>जालिनी
जालिनी¦, स्त्री, (जालं चित्रकर्म्मवस्तुसमूहो
विद्यतेऽस्यामिति । इनिस्ततो ङीप् ।) चित्र-
शाला । इति हेमचन्द्रः । ४ । ६५ ॥ (जालं
आनायसदृशद्रव्यं विद्यतेऽस्या इति ।) कोशा-
तकी । इति राजनिर्घण्टः ॥ (यथास्याः
पर्य्याया भावप्रकाशस्य पूर्व्वखण्डे प्रथमे भागे ।
“धामार्गवः पीतपुष्पो जालिनी कृतवेधना ।
राजकोशातकी चेति तथोक्ता राजिमत्फला ॥”
घोषातकी । इति रत्नमाला ॥ प्रमेहरोगिणः
पीडकाविशेषः । यथा, सुश्रुते निदानस्थाने ६
अध्याये । “तत्र वसामेदोभ्यामभिपन्नशरीरस्य
त्रिभिर्दोषैश्चानुगतधातोः प्रमेहिणो दश पीडका
[Page2-533-c+ 52]
जायन्ते । तद्यथा, शराधिका सर्षपिका
कच्छपिका जालिनी विनता पुत्त्रिणी मसूरिका
अलजी विदारिका विद्रधिका चेति ।”
“जालिनी तीव्रदाहा तु मांसजालसमावृता ॥”)
<LEND>
