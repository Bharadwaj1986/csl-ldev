<L>37250<pc>5-206<k1>संस्कारः<k2>संस्कारः
संस्कारः¦, पुं, (सं + कृ + घञ् ।) प्रतियत्नः ।
अनुभवः । मानसकर्म्म इति मेदिनी ॥ न्याय-
मते गुणविशेषः । स च त्रिविधः । वेगाख्य-
संस्कारः १ अयं मूर्त्तपदार्थस्थायी । क्वचिद्वेग-
जन्यः क्कचित्कर्म्मजन्यश्च । स्थितिस्थापक-
संस्कारः २ अयं पृथिवीगुणः केषाञ्चिन्मते पृथि-
व्यादिचतुःपदार्थगुणः । अयं अतिन्द्रियः
स्पन्दनकारणञ्च । भावनाख्यसंस्कारः ३ अयं
आत्मनः अतीन्द्रियगुणः । उपेक्षानात्मक-
निश्चयजन्यः । अयं स्मरणप्रत्यभिक्षयोः कार-
णञ्च ॥ * ॥ अस्य प्रमाणम् ।
“संस्कारभेदो वेगोऽथ स्थितिस्थापकभावने ।
मूर्त्तमात्रे तु वेगः स्यात् कर्म्मजो वेगजः क्वचित् ॥
स्थितिस्थापकमंस्कारः क्षितौ केचिच्चतुर्ष्वपि ।
अतीन्द्रियः स विज्ञेयः क्वचित् स्पन्देऽपि
कारणम् ॥
भावनाख्यस्तु संस्कारो जीववृत्तिरतीन्द्रियः ।
उपेक्षानात्मकस्तस्य निश्चयः कारणं भवेत् ॥
स्मरणे प्रत्यभिज्ञायामप्यसौ हेतुरुच्यते ॥”
इति भाषापरिच्छेदः ॥ * ॥
शुद्धिः अदृष्टविशेषजनककर्म्म । यथा । यद्यग्नि-
स्थापनान्तरं कर्म्मकाले वृष्ट्यादिशङ्कया संस्फृ-
ताग्निरन्यत्रानीयते तदा पुनर्भूसंस्ककारः
कर्त्तव्यः । संमुह्य उपलिप्य उल्लिख्य उद्धृत्य
अभ्युक्षयेत् एष संस्कारोऽनुगतोऽग्नौ भूयः ।
इति गृह्यान्तरात् । इति संस्कारतत्त्वम् ॥ * ॥
दशविधसंस्कारा यथा । विवाहः १ गर्मा-
धानम् २ पुसवनम् ३ सीमन्तोन्नयनम् ४
जातकर्म्म ५ नामकरणम् ६ अन्नप्राशनम् ७
चूडाकरणम् ८ उपनयनम् ९ समावर्त्तनम् १० ।
यथा हारीतः । गर्भाधानवदुपेतो ब्रह्मगर्भं
सन्दधाति पुंसवनात् पुंसीकरोति फलस्थापनात्
मातापितृज पाप्मानमपोहति रेतोरक्तगर्भो-
पघातः पञ्चगुणो जातकर्म्मणा प्रथममपोहति
नामकरणेन द्वितीयं प्राशनेन तृतीयं चूडा-
करणेन चतुर्थं स्नापनेन पञ्चमं एतैरष्टाभिः
संस्कारैर्गर्भोपघातात् पूतो भवतीति । स्नान-
मत्र समावर्त्तनरूपमिति कल्पतरुः । इति
संस्कारतत्त्वम् ॥ * ॥ याज्ञवल्क्यः ।
“गर्भाधानमृतौ पुंसः सवनं स्पन्दनात् पुरा ।
षष्ठेऽष्टमे वा सीमन्तः प्रसवे जातकर्म्म च ॥
अहन्येकादशे नाम चतुर्थे मासि निष्क्रमः ।
षष्ठेऽन्नपाशनं माभि चूडा कार्य्या यथाकुलम् ॥
एवमेनः शमं याति बीजगर्भसमुद्भवम् ॥”
इति मलमासतत्त्वम् ॥ * ॥
संस्कृतानामधिकारमाह याज्ञवल्क्यः ।
“असस्कृतास्तु संस्कार्य्या भ्रातृभिः पूर्व्वसंस्कृतैः
[Page5-206-c+ 52]
भगिन्यश्च निजादंशाद्दत्त्वांशन्तु तुरीयकम् ॥”
असंस्कृता भ्रातरो भगिन्यश्च पूर्वसंस्कृतैरुप-
नीतैः । अन्यथा मन्त्रपाठानधिकारापत्तेःइत्यु-
द्बाहतत्त्वम् ॥ एषां विवरणं तत्तच्छब्दे द्रष्टव्यम् ।
गरुडपुराणोक्तसंस्कारास्तत्रैव ९३ । ९४ । ९५
अध्यायेषु द्रष्टव्याः ॥ * ॥
अथ जीर्णदेवगृहादिसंस्कारफलम् ।
“अथ चेज्जीर्णसंस्कारविधिः पुण्यो महामुने !
देवतादिषु कर्त्तव्यो महाभोगफलेप्सुभिः ॥
मूलादष्टगुणं पुण्यं जीर्णसंस्कारतो भवेत् ।
तस्मादनाथजीर्णेषु कार्य्यं संस्करणं मुने ! ।
स्वकीयं परकीयं वा यथाविभवविस्तरैः ॥
स्वतो वा परतो वाद्य यस्तु संस्कुरुते सुरान् ।
स यावच्चन्द्रसूर्य्यौ गौस्तावत्कालं सुखी-
भवेत् ॥
लोकेषु तेषु देवानां विरजस्केषु हृष्टधीः ।
यथा गोमेधयज्ञेषु पशुरोमसमाः समाः ॥
वसते दिवि हृष्टात्मा जीर्णसंस्कारकारकः ।
अनाथा वा सनाथा वा पूजनीयाः सदा सुराः ॥
इति देवीपुराणे पूजाविधिनामाध्यायः ॥
<LEND>
