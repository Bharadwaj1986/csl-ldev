<L>35505<pc>5-068<k1>शिंशपा<k2>शिंशपा
शिंशपा¦, स्त्री, वृक्षविशेषः । शिशु इति भाषा ।
तत्पर्य्यायः । पिच्छिला २ अगुरुः ३ कपिला ४
भस्मगर्भा ५ । इत्यमरः ॥ अगुरुशिंशपा ६ ।
इति भरतः ॥ कृष्णसारा ७ । इति जटाधरः ॥
पिङ्गला ८ पिच्छला ९ बीरा १० । इति रत्न-
माला ॥ * ॥ यथा, --
“शिंशपा गुरुसारा च पिच्छिला गुरुशिंशपा ।
सा चेत् कपिलवर्णा स्याद्भस्मगर्भा निगद्यते ॥
[Page5-069-a+ 52]
क्वचित्तु कपिला भस्मगर्भा चागुरुशिंशपा ।
पिच्छिला शिंशपा युग्मपत्रिकागुरु चेत्यपि ॥”
इति शब्दरत्नावली ॥
अस्या गुणाः । “शिंशपा वातनाशिनी ।” इति
राजवल्लभः ॥ अपि च ।
“शिंशपा कटुका तिक्ता कषाया शोषकारिणी ।
उष्णवीर्य्या हरेन्मेदः कुष्ठचित्रवमिकृमीन् ।
वस्तिवद्ब्रणदाहास्रवलासागर्भपातिनी ॥”
इति भावप्रकाशः ॥
(तत्काष्ठनिर्म्मितरथस्तु दृढो भवति । यथा, ऋग्-
वेदे । ३ । ५३ । १९ ।
“अभिव्ययस्व खदिरस्य सार-
मोजो धेहि स्पन्दने शिंशपायाम् ।”
स्पन्दने रथस्य गमने सति शिंशपायां शिंश-
पाख्यदारुनिर्म्मिते रथस्य फलके ओजो धेहि
दार्ढ्यं कुरु ।” इति तद्भाष्ये सायणः ॥)
<LEND>
