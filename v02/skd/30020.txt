<L>30020<pc>4-192<k1>रौद्रः<k2>रौद्रः
रौद्रः¦, पुं, (रुद्रस्यायमिति । रुद्र + अण् ।) सूर्य्य-
<>तेजः । तत्पर्य्यायः । घर्म्मः २ । इति मेदिनी ।
<>रे, ८० ॥ प्रकाशः ३ द्योतः ४ आतपः ५ ।
<>इत्यमरः ॥ तस्य गुणाः ।
<>“आतपः कटुको रूक्षः स्वेदमूर्च्छातृषावहः ।
<>दाहवैवर्ण्यजननो नेत्ररोगप्रकोपणः ॥”
<>इति राजवल्लभः ॥ * ॥
<>सप्तरौद्रा यथा, --
<>“जठरः पिङ्गलो रौद्रो घोराख्यः कालसंज्ञितः ।
<>अग्निनामा हतो रौद्रः सप्त रौद्राः प्रकी-
<>र्त्तिताः ॥”
<>ग्रन्थान्तरे सप्तमो रौद्रः प्राणदाहः ॥ तेषां
<>फलानि यथा, --
<>“पिङ्गलो रौद्रनामा च कालरूपः प्रजाक्षयम् ।
<>स्पर्शने बहुरोगः स्यात् सर्व्वजीवसमुद्भवः ॥
<>जठरो रौद्रनामा च घोरधूम्रञ्च कारयेत् ।
<>व्रणादिपित्तरोगञ्च नानाक्लेशकरो नृणाम् ॥
<>अग्निर्नाम्ना यदा वर्षे रौद्रो भवति नान्यथा ।
<>उत्तापेन क्षितिं शुष्येत् नराणां रोगदो भवेत् ।
<>रौद्रनामा महारौद्रो यत्राब्दे च भवेद्ध्रुवम् ।
<>चित्तोद्वेगं व्रणं कुर्य्यान्नानारोगसमन्वितम् ॥
<>घोरनामा महारौद्रो घोरधूम्रञ्च कारयेत् ।
<>उत्तापेन सदा दग्धं नानारोगसमन्वितम् ॥
<>कालनामा महारौव्र उत्तापे पीडनं सदा ।
<>नानारोगसमायुक्तं व्रणादिकण्डुकं भवेत् ॥”
<>इति ज्योतिषम् ॥
<>रसविशेषः । इति मेदिनी । रे, ८० ॥ तद्विवरणं
<>क्लीवलिङ्गरौद्रशब्दे द्रष्टव्यम् । हेमन्त ऋतुः ।
<>इति हेमचन्द्रः ॥ यमः । इति धरणिः ॥ (कार्त्ति-
<>केयः । यथा, महाभारते । १ । १३८ । १३ ।
<>“आग्नेयः कृत्तिकापुत्त्रो रौद्रो गाङ्गेय इत्यपि ।
<>श्रूयते भगवान् देवः सर्व्वदेवमयो गुहः ॥”)
<LEND>
