<L>6384<pc>2-028<k1>कमला<k2>कमला
कमला¦, स्त्री, (काम्यतेऽसौ कमेः वृषादित्वात् कलच्
<>कमलं अस्त्यस्याः इति वा । अर्श + आद्यच् । टाप्
<>च ।) लक्ष्मीः । (“कमला श्रीर्हरिप्रिया” इत्य-
<>मरः । १ । १२८ ॥) वरस्त्री । इति मेदिनी ॥
<>स्वनामख्यातनिम्बुकः । कमलालेवु इति भाषा ।
<>यथा, --
<>“रम्भाफलं तिन्तिडीकं कमला नागरङ्गकम् ।
<>फलान्येतानि भोज्यानि एभ्योऽन्यानि विवर्ज्जयेत्” ॥
<>इति तन्त्रसारे पुरश्चरणप्रकरणम् ॥
<>(छन्दोविशेषः । यथा, वृत्तरत्नाकरे ।
<>“द्विगुणनगणसहितः सगण इह हि विहितः ।
<>फणिपतिमतिविमला क्षितिप भवति कमलेति” ॥
<>नर्त्तकीविशेषः । यथा राजतरङ्गिण्याम् ४ । ४२४ ।
<>“तर्त्तकी कमला नाम कान्तिमन्तं ददर्श तम् ।
<>असामान्याकृतेः पुंसः सा ददर्श सविस्मया” ॥
<>पुरीविशेषः । यथा तत्रैव ४ । ४८३ ।
<>“राजा मह्लाणपुरकृत् चक्रे विपुलकेशवम् ।
<>कमला सा स्वनाम्नापि कमलाख्यं पुरं व्यधात्” ॥
<>गङ्गा । यथा काशीखण्डे २९ । ४४ ।
<>“कमला कल्पलतिका काली कलुषवैरिणी” ॥)
<LEND>
