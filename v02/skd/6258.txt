<L>6258<pc>2-021<k1>कन्या<k2>कन्या
कन्या¦, स्त्री, (कन् दीप्तौ + अघ्न्यादित्वात् यक् इत्यु-
<>णादौ ४ । १११ । कन्यायाः कनीन् चेति निर्द्दे
<>शात् पाणिनिमतानुसारेण न ङीष् अतष्टाप् ।)
<>कुमारी । इत्यमरः ॥ २ । ६ । ८ । सा तु दशम-
<>वर्षीया । इति स्मृतिः ॥ (यथा महाभारते
<>वनपर्ब्बणि ।
<>“यस्मात् कामयते सर्व्वान् कमेर्धातोश्च भाविनि ! ।
<>तस्मात् कन्येह सुश्रोणि ! स्वतन्त्रा बरवर्णिनि !” ॥)
<>नारी । ओषधीविशेषः । घृतकुमारी इति ख्याता ।
<>इति सेदिनी ॥ यथा सुश्रुते निदानस्थाने ॥
<>(“कान्तैर्द्वादशभिः पत्रैर्मयूराङ्गरुहोपमैः ।
<>कन्दजा काञ्चनक्षीरी कन्या नाम महौषधी” ॥
<>“शोथघ्नी कासहा कन्या” ॥ इति वैद्यकद्रव्य-
<>गुणः ॥ विशेषगुणादयोऽस्या घृतकुमारीशब्दे
<>द्रष्टव्याः ॥) स्थूलैला । वाराहीकन्दः । बन्ध्याकर्को-
<>टकी । इति राजनिर्घण्टः ॥ * ॥ मेषादिद्वादश-
<>राश्यन्तर्गतषष्ठराशिः । सा तु उत्तरफल्गुनीशेष-
<>पादत्रयहस्तासमुदाययुक्तचित्राप्रथमार्द्धेन भवति ।
<>तदधिष्ठातृदेवतायाः स्वरूपं यथा । जले । नौकास्थ-
<>शस्याग्निधारिणी स्त्री । इति दीपिका ॥ अपि च ।
<>नीलकण्ठीजातके ॥
<>“पाण्डुर्द्विपात् स्त्रीद्वितनुर्यमाशा-
<>निशामरुच्छीतसमोदयक्ष्मा ।
<>कन्यार्द्धशब्दा शुभभूमिवैश्य-
<>रूक्षाल्पसङ्गप्रसवा शुभा च” ॥ * ॥
<>मतान्तरे सा तु शीर्षोदया । दिनबला । पिङ्गल-
<>वर्णा । दक्षिणदिक्स्वामिनी । वायुप्रकृतिः । शीत-
<>लस्वभावा । शुद्धभूमिचरा । वैश्यवर्णा । रूक्षा ।
<>श्लथाङ्गा । खटच्छब्दा । अल्पसन्ताना । अल्प-
<>पुंसङ्गा च ॥ * ॥ तत्र जातफलम् । “वेदशास्त्रे
<>श्रद्धावान् स्थानरोषे खेदितः भार्य्यायां । सदा
<>विरसश्च” । इति ज्योतिषम् ॥ * ॥ जन्मकालीन-
<>चन्द्राश्रितैतद्राशिफलम् । यथा कोष्ठीप्रदीपः ॥
[Page2-021-c+ 52]
<>“युवतिगे शशिनि प्रमदाजन-
<>प्रबलकेलिविलासकुतूहलैः ।
<>विमलशीलयुता जननोत्सवैः
<>सुविधिना विधिना सहितः पुमान्” ॥ * ॥
<>तस्या उदये तन्नामकलग्नं भवति । तस्य गणित-
<>प्राप्तपरिमाणं दशव्यङ्गुलाधिकपञ्चाङ्गुलप्रभे देशे
<>वर्त्तमानोनविंशायनांशे ऊनत्रिंशत्पलाधिकपञ्चद-
<>ण्डाः । इति ज्योतिषम् ॥ * ॥ तत्र जातफलम् ।
<>“कन्यालग्नोद्भवो मर्त्यो नानाशास्त्रविशारदः ।
<>सौभाग्यगुणसम्पन्नः सुन्दरः सुरतप्रियः” ॥
<>इति कोष्ठीप्रदीपः ॥ * ॥ सुता । तस्या विवाहं वि-
<>नान्यसंस्कारकर्म्मणि वृद्धिश्राद्धनिषेधो यथा, --
<>“कन्याया निष्क्रमो नास्ति वृद्धिश्राद्धंन विद्यते ।
<>नामान्नप्राशनं चूडां कुर्य्यात् स्त्रीणाममन्त्रकम्” ॥
<>“जातकर्म्मादिचूडान्तं कुमार्य्याश्चाप्यमन्त्रकम् ।
<>कर्त्तव्यं पञ्चभिर्व्वर्णैरेकं निष्क्रमणं विना” ॥
<>इति च महानिर्व्वाणतन्त्रे नवमोल्लासः ॥
<>(तीर्थविशेषः । यथा महाभारते ३ । ८३ । १०४ ।
<>“ततो गच्छेत धर्म्मज्ञ ! कन्यातीर्थमनुत्तमम् ।
<>कन्यातीर्थे नरः स्नात्वा गोसहस्रफलं लभेत्” ॥)
<LEND>
