<L>27502<pc>3-735<k1>मुखरः<k2>मुखरः
मुखरः¦, त्रि, (मुखं अस्यास्तीति । मुख + उष-
सुषिमुष्कमधो रः ।” ५ । २ । १०७ । इत्यत्र
“रप्रकरणे खमुखकुञ्जेभ्य उपसंख्यानम् ।” इति
काशिकोक्त्या सर्व्वस्मिन् वक्तव्ये रः । “निन्दितं
मुखमस्यास्तीति रः ।” इत्यमरटीका ।) अप्रिय-
वादी । तत्पर्य्यायः । दुर्मुखः २ अबद्धमुखः ३ ।
इत्यमरः । ३ । १ । ३६ ॥ (यथा, --
“एका भार्य्या प्रकृतिमुखरा चञ्चला च
द्वितीया ।”
इत्युद्भटः ॥
शब्दायमानः । यथा, मृच्छकटिकनाटके १
अङ्के ।
“त्वां सूचयिष्यति तु माल्यसमुद्भवोऽयं
गन्धश्च भीरु ! मुखराणि च नूपुराणि ॥”
अग्रयायी । यथा, हितोपदेशे ।
“यदि कार्य्ये विपत्तिः स्यान् मुखरस्तत्र
हन्यते ॥”)
<LEND>
