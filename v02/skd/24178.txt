<L>24178<pc>3-411<k1>बहुला<k2>बहुला
बहुला¦, स्त्री, (बहूनर्थान् लाति या । बहु + ला
<>+ क । टाप् ।) नीलिका । एला । (यथा,
<>“एला स्थूला च बहुला पृथ्वीका त्रिपुटापि च ।
<>भद्रैला बृहदेला च चन्द्रबाला च निष्कुटिः ॥”
<>इति भावप्रकाशस्य पूर्व्वखण्डे प्रथमे भागे ॥)
<>गौः । इति मेदिनी । ले, ११७ ॥ देवीविशेषः ।
<>यथा, --
<>“दृष्टा सा तेन मुनिना निःसृत्य रविमण्डलात् ।
<>बहुला ह्यागता तूर्णं प्रस्थं मानसभूभृतः ॥
<>प्रत्यहं तत्र सावित्री गायत्त्री वहुला तथा ।
<>सरस्वती च द्रुपदा पञ्चैता मानसाचले ॥”
<>इति कालिकापुराणे । २३ अध्यायः ॥
<>(नदीभेदः । यथा, मार्कण्डेये । ५७ । ३९ ।
<>“चीनाश्चैव तुखाराश्च बहुला वाह्यतो नराः ॥”
<>स्वनामख्याता उत्तमराजपत्नी । यथा, तत्रैव ।
<>६९ । ६ ।
<>“बाभ्रव्यां बहुलां नाम उपयेमे स धर्म्मवित् ।
<>उत्तानपादतनयः शचीमिन्द्र इवोत्तमः ॥”)
<LEND>
