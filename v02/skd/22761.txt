<L>22761<pc>3-258<k1>प्रतिभूः<k2>प्रतिभूः
प्रतिभूः¦, पुं, (प्रतिरूपः प्रतिनिधिर्वा भवतीति ।
प्रति + भू + “भुवः संज्ञान्तरयोः ।” ३ । २ ।
१७९ । इति क्विप् । “धनिकाधमर्णयोरन्तरे यस्ति-
ष्ठति विश्वासार्थं स प्रतिभूः ।” इति सिद्धान्त-
कौमुदी ॥) लग्नकः । इत्यमरः । २ । १० । ४४ ॥
जामिन् इति पारस्यभाषा ॥ (यथा, प्रद्युम्न-
विजये । १ अङ्के ।
“यश्चैकः प्रतिभूः फलेषु कृतिनां यज्ञेषु यज्ञेश्वरो
विघ्नस्तोमतमःसमूहतपनः सोऽयं स्वयं
श्रीहरिः ॥”)
तस्य कर्त्तव्यत्वं यथा, --
“सभापतेः कर्त्तव्यमाह कात्यायनः ।
‘अथ चेत् प्रतिभूर्नास्ति वादयोग्यस्तु वादिनोः ।
स रक्षितो दिनस्यान्ते दद्याद्भृत्याय वेतनम् ॥’
प्रतिभवति तत्कार्य्ये तद्वद्भवतीति प्रतिभूर्लग्नकः ।
वादयोग्यः विवादफलस्य साधितधनादिदानस्य
दण्डदानस्य च क्षमः । वादिनोः भाषावादिनः
उत्तरवादिनश्च । तथा च याज्ञवल्क्यः ।
‘उभयोः प्रतिभूर्ग्राह्यः समर्थः कार्य्यनिर्णये ।
प्रतिभुवस्त्वभावे च राज्ञा संज्ञपनं तयोः ॥’
राज्ञा संज्ञपनं दण्डतुल्याधिकरणम् । निर्णयस्य
कार्य्ये धनादिदाने राजदन्तादित्वात् कार्य्य-
शब्दस्य पूर्व्वनिपातः । भृत्यस्तद्रक्षको राज-
नियुक्तः ।” इति व्यवहारतत्त्वम् ॥
<LEND>
