<L>13619<pc>2-533<k1>जाह्नवी<k2>जाह्नवी
जाह्नवी¦, स्त्री, (जह्नोरपत्यं स्त्री । जह्नु + अण् +
<>ङीप् ।) गङ्गा । इति हेमचन्द्रः । ४ । १४७ ॥
<>एतन्नामकारणं यथा, --
<>“जानुद्वारा पुरा दत्त्वां जह्नुः संपीय कोपतः ।
<>तस्य कन्यास्वरूपा च जाह्नवी तेन कीर्त्तिता ॥”
<>इति ब्रह्मवैवर्त्ते श्रीकृष्णजन्मखण्डम् ॥ * ॥
<>तस्यां तिथिविशेषे स्नानफलं यथा, --
<>“सामान्यदिवसस्नानसङ्कल्पं शृणु सुन्दरि ! ।
<>पुण्यं दशगुणञ्चैव मौषलस्नानतः परम् ॥
<>ततस्त्रिंशद्गुणं पुण्यं रविसंक्रमणे दिने ।
<>अमायाञ्चापि तत्तुल्यं द्विगुणं दक्षिणायने ॥
<>ततो दशगुणं पुण्यं नराणाञ्चोत्तरायणे ।
<>चातुर्म्मास्यां पौर्णमास्यामनन्तं पुण्यमेवच ॥
<>अक्षयायाञ्च तत्तुल्यं नैतद्वेदनिरूपितम् ।
<>असंख्यपुण्यफलदमेतेषु स्नानदानकम् ।
<>सामान्यदिवसस्नानात् दानात् शतगुणं भवेत् ॥
<>मन्वन्तरायां देवेशि ! युगाद्यायां तथैव च ।
<>माघस्य सितसप्तम्यां भीष्माष्टम्यां तथैव च ॥
<>ततोऽपि द्बिगुणं पुण्यं नन्दायां भवदुर्ल्लभे ! ।
<>दशहरादशम्याञ्च युगाद्यादि समं फलम् ॥
<>नन्दासमञ्च वारुण्यां महत्पूर्व्वे चतुर्गुणम् ।
<>ततश्चतुर्गुणं पुण्यं द्बिमहत्पूर्व्वके सति ॥
<>पुण्यं कोटिगुणञ्चैव सामान्यस्नानतो हि यत् ।
[Page2-534-a+ 52]
<>चन्द्रोपरागसमये सूर्य्ये दशगुणं ततः ॥
<>पुण्येऽप्यर्द्धोदये काले ततः शतगुणं फलम् ।
<>सर्व्वेषामेव सङ्कल्पं वैष्णवानां विपर्य्ययः ॥”
<>इति ब्रह्मवैवर्त्ते प्रकृतिखण्डम् ॥
<LEND>
