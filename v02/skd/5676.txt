<L>5676<pc>1-304<k1>औ<k2>औ
औ¦, औकारः । स तु चतुर्द्दशस्वरवर्णः । अस्योच्चारण-
स्थानं ओष्ठः कण्ठश्च । (ओदौतोः कण्ठौष्ठम्” ।
इत्युक्तेः । तथा च शिक्षायाम् ।
“एऐ तु कण्ठ-तालव्यावोऔ कण्ठौष्ठजौ स्मृतौ” ।)
स दीर्घः प्लुतश्च भवति न ह्रस्वः ॥ (प्रत्येकमुदा-
त्तानुदात्तस्वरितभेदात् त्रिविधोऽपि पुनरनु-
नासिकाननुनासिकभेदात् षड्विध एतेन द्वादश-
विध एव ।)
“रक्तविद्युल्लताकारं औकारं कुण्डली स्वयम् ।
[Page1-304-c+ 52]
अत्र ब्रह्मादयः सर्व्वे तिष्ठन्ति सततं प्रिये ॥
पञ्चप्राणमयं वर्णं सदाशिवमयं सदा ।
सदा ईश्वरसंयुक्तं चतुर्व्वर्गप्रदायकम्” ॥
इति कामधेनुतन्त्रम् ॥ (वङ्गभाषायां) तस्य
लेखनप्रकारो यथा, --
“ओकारमध्यदक्षेतु गता तूर्द्ध्वगतायता ।
किञ्चित् सा वामतो वक्रा तासु ब्रह्मेशविष्णवः ॥
शक्तिमध्यगता रेखा ध्यानमस्य प्रचक्ष्यते” ।
इति वर्णोद्धारतन्त्रम् ॥ * ॥ अस्य नामानि यथा,
“औकारः शक्तिको नादस्तेजसो वामजङ्घकः ।
मनुरर्द्धग्रहेशश्च शङ्कुकणः सदाशिवः ॥
अधोदन्तञ्च कण्ठौष्ठौ सङ्कर्षणः सरस्वती ।
आज्ञा चोर्द्ध्वमुखी शान्तो व्यापिनी प्रकृतः पयः ॥
अनन्ता ज्वालिनी व्योमा चतुर्द्दशी रतिप्रियः ।
नेत्रमात्मकर्षिणो च ज्वालामालिनिका भृगुः” ॥
इति तन्त्रशास्त्रम् ॥ शेषदशनः । सत्यान्तः ।
इति वीजवर्णाभिधानम् ॥ (मातृकान्यासेऽधो-
दन्तपङ्क्तौ न्यस्यतया तच्छब्देनाप्यभिधानम् ।
मातृकान्यासमन्त्रो यथा, --
ॐ नम ऊर्द्ध्वदन्तपङ्क्तौ औं नमोऽधोदन्तपङ्क्तौ” ॥
अनुबन्धविशेषः । यदुक्तं कविकल्पद्रुमे । “ओर्नि-
ष्ठातन औरनिट्” । तेन दृशि रौ प्रेक्षणे इत्यस्य
ऌटि कृते द्रक्ष्यति इति स्यात् ॥)
<LEND>
