<L>26628<pc>3-656<k1>महाज्यैष्ठी<k2>महाज्यैष्ठी
महाज्यैष्ठी¦, स्त्री, (महती चासौ ज्यैष्ठी चेति ।)
<>नक्षत्रविशेषादियुक्तज्यैष्ठीपूर्णिमा । सा पञ्चधा ।
<>यथा, ब्रह्मपुराणे ।
<>“ऐन्द्रे गुरुः शशी चैव प्राजापत्ये रविस्तथा ।
<>पूर्णिमा गुरुवारेण महाज्यैष्ठी प्रकीर्त्तिता ॥
<>ऐन्द्रे ज्येष्ठायां प्राजापत्ये रोहिण्याम् ॥ १ ॥
<>विना गुरुवारेणापि ।
<>ऐन्द्रे गुरुः शशी चैव प्राजापत्ये रविस्तथा ।
<>पूर्णिमा ज्यैष्ठमासस्य महाजयिष्ठी प्रकीर्त्तिता ॥ २ ॥
<>अनुराधास्थगुरावपि ।
<>ऐन्द्रे मैत्रे यदा जीवस्तत्पञ्चदशके रविः ।
<>पूर्णिमा शक्रचन्द्रेण महाज्यैष्ठी प्रकीर्त्तिता ॥ ३ ॥
<>अनुराधास्थे चन्द्रेऽपि । व्याघ्रभूतिः ।
<>ऐन्द्रर्क्षे त्वथवा मैत्रे गुरुचन्द्रौ यदा स्थितौ ।
<>पूर्णिमा ज्यैष्ठमासस्य महाज्यैष्ठी प्रकीर्त्तिता ॥ ४ ॥
<>राजमार्त्तण्डे ।
<>ज्यैष्ठे संवत्सरे चैव ज्यैष्ठमासस्य पूर्णिमा ।
<>ज्येष्ठाभेन समायुक्ता महाज्यैष्ठी प्रकीर्त्तिता ॥ ५ ॥
<>ज्यैष्ठसंवत्सरश्च ।
<>ज्येष्ठामूलोपगे जीवे वर्षं स्यात् शक्रदैवतम् ।
<>इति विष्णुधर्म्मोत्तरोक्तो ग्राह्यः ।
<>न तु संवत्सरादिपञ्चकान्तर्गतवर्षविशेषः । ज्यैष्ठ
<>इति वर्षविशेषणस्य वैयर्थ्यापत्तेः । संवत्सरे
<>यदि स्यादिति पाठः काल्पनिकः ॥ * ॥
<>महाज्यैष्ठ्यान्तु यः पश्येत् पुरुषः पुरुषोत्तमम् ।
<>विष्णुलोकमवाप्नोति मोक्षं गङ्गाम्बुमज्जनात् ॥”
<>इति तिथ्यादितत्त्वम् ॥
<LEND>
