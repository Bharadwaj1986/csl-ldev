<L>9247<pc>2-218<k1>क्रिया<k2>क्रिया
क्रिया¦, स्त्री, (क्रियते अनया असौ अस्मिन् इति
वा । डु कृ ञ् करणे करणकर्म्माधिकरणादौ च
यथायथं श प्रत्ययः । “रिङ् शयग्लिङ्क्षु” ।
७ । ४ । १८ । इति रिङादेशः । “अचिश्नुधातु-
भ्रुवां य्वोरियङुवङौ” । ६ । ४ । ७७ । इति
इयङ् ।) आरम्भः । निष्कृतिः । शिक्षा । पूज-
नम् । सम्प्रधारणम् । उपायः । कर्म्म । तन्नव-
विधम् । यथा, --
“आरम्भो निष्कृतिः शिक्षा पूजनं सम्प्रधारणम् ।
उपायः कर्म्म चेष्टा च चिकित्सा च नव क्रियाः” ॥
इति भावप्रकाशः ॥ चेष्टा । चिकित्सा । इत्य-
मरः । ३ । ३ । १५६ ॥ कारणम् । इति हेम-
चन्द्रः ॥ श्राद्धम् । इत्यमरटीकायां स्वामी ॥
शौचम् । इति शब्दरत्नावली ॥ धात्वर्थः करोत्यर्थो
वा । इति वैयाकरणाः ॥ क्रियाः साध्यरूपाः
वस्तधर्म्माः पाकादयः एषु हि अधिश्रयणाद्यव-
श्रयणान्तादिः पूर्व्वापरीभूतो व्यापारकलापः
पाकादिशब्दवाच्यः । इति साहित्यदर्पणम् ॥ चतुः-
प्रकारव्यवहारपादान्तर्गतव्यवहारपादविशेषः ।
सा द्विधा मानुषी दैविकी च । तत्राद्या साक्ष्य-
लेख्यानुमानभेदेन त्रिधा । द्वितीया धटाग्न्युदक-
विषकोषतण्डलतप्तमाषकफालधर्म्मजभेदेन नवधा
दिष्यानि । यथा, --
“द्विप्रकारा क्रिया प्रोक्ता मानुषी दैविकी । तथा
[Page2-218-b+ 52]
साक्ष्यलेख्यानुमानञ्च मानुषी त्रिविधा स्मृता ।
धटाद्या धर्म्मजान्ताश्च दैविकी नवधा स्मृता” ॥
इति व्यवहारतत्त्वे वृहस्पतिः ॥ (चिकित्साकार्य्यं
यथा, -- चरके सूत्रस्थाने १७ अध्याये ॥
“याभिः क्रियाभिर्जायन्ते शरीरे धातवः समाः ।
सा चिकित्सा विकाराणां कर्म्मतद्भिषजां मतम् ॥
कथं शरीरे धातूनां वैषम्यं न भवेदिति ।
समानाञ्चानुबन्धः स्यादित्यर्थं क्रियते क्रियाः” ॥
“यात्युदीर्णं शमयति नान्यं व्याधिं करोति च ।
सा क्रिया न तु या व्याधिं हरत्यन्यमुदीरयेत्” ॥
शीते शीतप्रतीकार उष्णेचोष्मनिवारणम् ।
कृत्वाकुर्य्यात् क्रियांप्राप्तां क्रियाकालं न हापयेत्” ॥
इति च सुश्रुते सूत्रस्थाने ३५ अध्याये ॥)
<LEND>
