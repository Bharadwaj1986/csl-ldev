<L>33216<pc>4-435<k1>विशाला<k2>विशाला
विशाला¦, स्त्री, (विशाल + टाप् ।) इन्द्रवारुणी ।
इत्यमरः ॥ यथाच ।
“विशाला कफवातघ्नी हेमकुष्ठहरा सरा ॥”
इति राजवल्लभः ॥
उज्जयनी । इति मेदिनी ॥ उपोदकी । महेन्द्र-
वारुणी । इति राजनिर्घण्टः ॥ (यथा, --
“ऐन्द्रीन्द्रवारुणी चित्रा गवाक्षी च गवादनी ।
वारुणी च गवाप्युक्ता सा विशाला महाफला ।
श्वेतपुष्पा मृगाक्षी च मृगैर्वारुर्मृगादनी ॥”
इति भावप्रकाशस्य पूर्व्वखण्डे प्रथमे भागे ॥)
तीर्थविशेषः । यथा, --
“मुण्डनञ्चोपवासश्च सर्व्वतीर्थेष्वयं विधिः ।
वर्ज्जयित्वा गयां गङ्गां विशालां विरजां तथा ॥”
इति प्रायश्चित्ततत्त्वम् ॥
दक्षकन्या । यथा, --
“मनोरमां भानुमतीं विशालां बाहुदामथ ।
दक्षः प्रादान्महादेव चतस्रोऽरिष्टनेमिने ॥”
इति गारुडे ६ अध्यायः ॥
<LEND>
