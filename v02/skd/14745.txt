<L>14745<pc>2-608<k1>तारा<k2>तारा
तारा¦, स्त्री, (तारयति तापादिति । तॄ + णिच् +
<>अच् + टाप् ।) बुद्धदेवताभेदः । बृहस्पति-
<>भार्य्या । इति मेदिनी । रे, ४३ ॥ (यथा, देवी-
<>भागवते । १ । ११ । ७५ ।
<>“ततः कालेन कियता तारासूत सुतं शुभम् ॥”)
<>बालिभार्य्या । सा सुषेणवानरकन्या । इति
<>रामायणम् ॥ (यथा, महाभारते । ३ । २७९ । १८ ।
<>“हेममाली ततो बाली तारां ताराघिपान-
<>नाम् ।
<>उवाच वचनं वाग्मी तां वानरपतिः पतिः ॥”)
<>चीडा । मुक्ता । इति राजनिर्घण्टः ॥ * ॥
<>द्वितीया शक्तिः । यथा, --
<>“लीलया वाक्प्रदा चेति तेन लीलसरस्वती ।
<>तारकत्वात् सदा तारा सुखमोक्षप्रदायिनी ॥
<>उग्रापत्तारिणी यस्मादुग्रतारा प्रकीर्त्तिता ॥”
[Page2-609-a+ 52]
<>अस्या ध्यानं यथा, --
<>“प्रत्यालीढपदार्पिताङ्घ्रिशवहृद्घोराट्टहासा परा
<>खड्गेन्दीवरकर्त्तृखर्परभुजा क्रूङ्कारबीजोद्भवा ।
<>खर्व्वा नीलविशालपिङ्गलजटाजूटैकनागैर्युता
<>जाड्यं न्यस्य कपालके त्रिजगतां हन्त्युग्रतारा-
<>स्वयम् ॥”
<>अपि च ।
<>“प्रत्यालीढपदां घोरां मुण्डमालाविभूषिताम् ।
<>खर्व्वां लम्बोदरीं भीमां व्याघ्रचर्म्मावृतां कटौ ॥
<>नवयौवनसम्पन्नां पञ्चमुद्राविभूषिताम् ।
<>चतुर्भुजां ललज्जिह्वां महाभीमां वरप्रदाम् ॥
<>खडगकर्त्तृसमायुक्तसव्येतरभुजद्बयाम् ।
<>कपालोत्पलसंयुक्तसव्यपाणियुगान्विताम् ॥
<>पिङ्गोग्रैकजटां ध्यायेन्मौलावक्षोऽभ्यभूषिताम् ।
<>बालार्कमण्डलाकारलोचनत्रयभूषिताम् ॥
<>ज्वलच्चितामध्यगतां घोरदंष्ट्रां करालिनीम् ।
<>सावेशस्मेरवदनां स्त्र्यलङ्कारविभूषिताम् ॥
<>विश्वव्यापकतोयान्तःश्वेतपद्मोपरिस्थिताम् ॥”
<>अस्या दशाक्षरमन्त्रोक्तध्यानं यथा, --
<>“श्यामवर्णां त्रिनयनां द्विभुजां वरपङ्कजे ।
<>दघानां बहुवर्णाभिर्बहुरूपाभिरावृताम् ॥
<>शक्तिभिः स्मेरवदनां स्मेरमौक्तिकभूषणाम् ।
<>रत्नपादुकयोर्न्यस्तपादाम्बुजयुगां स्मरेत् ॥”
<>इति तन्त्रसारः ॥
<>(अस्या बीजं यथा, “ह्रीँ स्त्रीँ हुँ फट् ॥”)
<LEND>
