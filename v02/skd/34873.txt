<L>34873<pc>5-017<k1>शतरूपा<k2>शतरूपा
शतरूपा¦, स्त्री, (शतं रूपाणि अस्याः ।) ब्रह्मणः
कन्या पत्नी च । यथा, --
“एवन्तत्त्वात्मकं कृत्वा जगद्वेधास्त्वजीजनत् ।
सावित्रीं लोकसिद्ध्यर्थं हृदि कृत्वा समास्थितः ॥
ततः संजपतस्तस्य भित्त्वा देहमकल्मषम् ।
स्त्रीरूपमर्द्धमकरोदर्द्धं पुरुषरूपवत् ॥
शतरूपा च सा ख्याता सावित्री च निगद्यते ।
सरस्वत्यथ गायत्त्री ब्रह्माणी च परन्तप ॥
दृष्ट्वा तां व्यथितस्तावत् कामवाणार्दितो विभुः ।
उपयेमे स विश्वात्मा शतरूपामनिन्दिताम् ॥
ततः कालेन महता ततः पुत्त्रोऽभवन्मनुः ।
स्वायम्भुव इति ख्यातः स विराडिति नः
श्रुतम् ॥”
इति मात्स्ये ३ अध्यायः ॥
(विष्णुपुराणमते इयं स्वायम्भुवमनोः पत्नी ।
यथा, तत्रैव । १ । ७ । १४ -- १६ ।
“ततो ब्रह्मात्मसम्भूतं पूर्व्वं स्वायम्भुवं प्रभुः ।
आत्मानमेव कृतवान् प्रजापाल्ये मनुं द्विज ॥
शतरूपां तु तां नारीं तपोनिर्धूतकल्मषाम् ।
स्वायम्भुवो मनुर्देवः पत्नीत्वे जगृहे विभुः ॥
तस्माच्च पुरुषात् देवी शतरूपा व्यजायत ।
प्रियव्रतोत्तानपादौ प्रसूत्याकूतिसंज्ञितम् ॥”)
<LEND>
