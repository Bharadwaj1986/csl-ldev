<L>5822<pc>2-005<k1>कङ्गुनी<k2>कङ्गुनी
कङ्गुनी¦, स्त्री, (कंग्वा नीयते कङ्गुशब्देन ज्ञायते
इत्यर्थः । कङ्ग + नी + बाहुलकात् कर्म्मणि डः ।
गौरादित्वात् ङीष् ।) धान्यविशेषः । काड्गनि
इति भाषा । तत्पर्य्यायः । प्रियङ्गुः २ कङ्गुः ३
चीनकः ४ पीततण्डुलः ५ अत्यन्तसुकुमारः ६ ।
अस्या गुणाः । मधुरत्वम् । रुचिकारित्वम् ।
कषायत्वम् । स्वादुत्वम् । शीतलत्वम् । वातकारि-
त्वम् । पित्तदाहनाशित्वम् । रूक्षत्वम् । भग्नास्थि-
बन्धकारित्वञ्च । इति राजनिर्घण्टः ॥
<LEND>
