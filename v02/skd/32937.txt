<L>32937<pc>4-413<k1>विभूतिः<k2>विभूतिः
विभूतिः¦, स्त्री, (वि + भू + क्तिन् ।) अणिमादि-
<>कमष्टधा । तत्पर्य्यायः । भूतिः २ ऐश्वर्य्यम् ३ ।
<>इत्यमरः ॥ (यथा, ऋग्वेदे । १ । ८ । ९ ।
<>“एवाहिते विभूतय इन्द्रमावते ॥”
<>“विभूतयः ऐश्वर्य्यविशेषाः ।” इति तद्भाष्ये
<>सायणः ॥) शिवधृतभस्म । अस्य शिवस्य
<>अणिमाद्यष्टप्रकारं वैभवं विभूत्यादिपदत्रयं वाच्यं
<>केचित्तु विभूतिर्भूतिरिति द्वयं शम्भुधृतभस्मनि
<>अणिमाद्यष्टके तु ऐश्वर्य्यमित्याहुः । विभवत्यनया
<>विभूतिः क्तिः भवतेः क्तिः भूतिः विग्रहणमन्यो-
<>पसर्गनिरासार्थं ईश्वरगुणैश्वर्य्यं भावे ष्ण्यः
<>अणिमादि लघिमादि । तथा च ।
<>“अणिमा लघिमा प्राप्तिः प्राकाम्यं महिमा
<>तथा ।
<>ईशित्वञ्च वशित्वञ्च तथा कामावशायिता ॥”
<>इति ॥
<>अणुत्वमणिमा येन सूक्ष्मो भूत्वा विचरति ।
<>लघुत्वं लघिमा येन वायुरिव लघुतरो भवति ।
<>प्राप्तिरभीप्सितप्रापणं प्राकाम्यमिच्छानभिघातः ।
<>महिमा महत्त्वं येन चतुर्द्दशभुवनान्यस्योदरे
<>वर्त्तन्ते । ईशित्वं प्रभुता येन स्थावरजङ्गमादि-
<>भूतान्यादेशकारीणि भवन्ति । वशित्वं स्वातन्त्र्यं
<>येन स्वतन्त्रश्चरति । कामेन इच्छया अवशा-
<>यितुं स्थातुं शीलमस्य कामावशायी शीङो
[Page4-413-b+ 52]
<>ग्रहादित्वाण्णिन् तस्य भावः कामावशायिता ।
<>सर्व्वानन्दस्तु अनेकार्थत्वाद्धातूनां स्मृतिरिह
<>तिष्ठत्यर्थः । अवशायी दन्तमध्य इत्याह । इति
<>भरतः ॥ * ॥ अपि च ।
<>श्रीभगवानुवाच ।
<>“परात्परतरं तत्त्वं परं ब्रह्मैकमव्ययम् ।
<>नित्यानन्दं स्वयं ज्योतिरद्वयं तमसः परम् ।
<>ऐश्वर्य्यं तस्य यन्नित्यं विभूतिरिति गीयते ॥”
<>इति कौर्म्मे १ अध्यायः ॥
<>(लक्ष्मीः । यथा, ऋग्वेदे । १ । ३० । ५ ।
<>“विभूतिरस्तु सूनृता ।”
<>“विभूतिर्लक्ष्मीः ।” इति तद्भाष्ये सायणः ॥
<>विभवहेतुः । यथा, तत्रैव । ६ । २१ । १ ।
<>“रयिर्व्विभूतिरीयते वचस्या ॥”
<>“विभूतिर्ज्जगतो विभवहेतुः ॥” इति तद्भाष्ये
<>सायणः ॥ विविधसृष्टिः । यथा, भागवते । ४ ।
<>२४ । ४३ ।
<>“शक्तित्रयसमेताय मीढुषेऽहंकृतात्मने ।
<>चेत आकूतिरूपाय नमो वाचोविभूतये ॥”
<>सम्पत् । यथा, रघुवंशे । ८ । ३६ ।
<>“अभिभूय विभूतिमार्त्तवीं
<>मधुगन्धातिशयेन वीरुधाम् ॥”)
<LEND>
