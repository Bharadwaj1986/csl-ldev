<L>11311<pc>2-356<k1>गोधा<k2>गोधा
गोधा¦, स्त्री, (गुध्यते परिवेष्ट्यते बाहुर्यया । गुध्
<>+ “हलश्चेति ।” करणे घञ् ।) धनुर्गुणाघात-
<>वारणाय प्रकोष्ठबद्धा चर्म्मकृतपट्टिका । तत्-
<>पर्य्यायः । तला २ ज्याघातवारणा ३ । इत्य-
<>मरः । २ । ८ । ८४ ॥ तलम् ४ । इति तट्टीका ॥
<>(यथा, महाभारते । ३ । १७ । ३ ।
<>“विक्षिपन्नादयंश्चापि धनुः श्रेष्टं महाबलैः ।
<>तूणखड्गधरः शूरो बद्धगोधाङ्गलित्रवान् ॥”)
<>जस्तुबिशेषः । गोसाप् इति भाया ॥ सा तु
[Page2-356-b+ 52]
<>स्थलजजलजभेदात् द्विविधा । तत्पर्य्यायः ।
<>निहाका २ गोधिका ३ । इत्यमरः । १ । १० । २२ ॥
<>दारुमुख्याह्वा ४ । (यथा, बृहत्संहितायाम् ।
<>५४ । १३ ।
<>“श्वेता गोधार्द्धनरे पुरुषे मृद्धूसरा ततः कृष्णा ।
<>पीता सिता ससिकता ततो जलं विनिर्द्दिशेद-
<>मितम् ॥”
<>पञ्चनखतया गोधाया मांसं भक्ष्यत्वेन ग्राह्य-
<>मित्यभिहितं मन्वादिभिर्धर्म्मशास्त्रप्रयोक्तृभिः ।
<>यथा, मनुः । ५ । १८ ।
<>“श्वाविकं शल्लकं गोधां खड्गकूर्म्मशशांस्तथा ।
<>भक्ष्यान् पञ्चनखेष्वाहुरनुष्ट्राञ्चैकतोदतः ॥”)
<>अस्या मांसगुणाः । वातश्वासकासनाशित्वम् ।
<>इति राजनिर्घण्टः ॥ पाके मधुरत्वम् । कषाय-
<>त्वम् । कटुरसत्वम् । पित्तनाशित्वम् । रक्तशुक्र-
<>बलकारित्वम् । इति राजवल्लभः ॥
<>(“गोधा विपाके मधुरा कषायकटुका रसे ।
<>वातपित्तप्रशमनी बृंहणी बलवर्द्धनी ॥”
<>इति चरके सूत्रस्थाने २७ अध्याये ॥)
<LEND>
