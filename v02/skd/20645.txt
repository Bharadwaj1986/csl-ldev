<L>20645<pc>3-069<k1>परीक्षित्<k2>परीक्षित्
परीक्षित्¦, पुं, (परि सर्व्वतोभावेन क्षीयते हन्यते
दुरितं येन । परि + क्षि वधे + क्विप् । कलि-
शासनादस्य तथात्वम् । यद्वा, परिक्षीणेषु कुरुषु
क्षियति ईष्टे इति । क्षि श ऐश्वर्य्ये + क्विप् ।
“उपसर्गस्य दीर्घलं क्विप्घञादौ क्वचिद्भवेत् ।”
इति वाक्यात् उपसर्गस्य दीर्घत्वम् । अस्य
निरुक्तिरुक्ता महाभारते । १ । ९५ । ८४ ।
“स भगवता वासुदेवेनासंजातबलवीर्य्यपरा-
क्रमोऽकालजातोऽस्त्राग्निना दग्धस्तेजसा स्वेन
संजीवितः । संजीवयित्वा चैनमुवाच । परि-
क्षीणे कुले जातो भवत्वयं परीक्षिन्नामेति ।”)
अभिमन्युपुत्त्रः । स युधिष्ठिरादनन्तरं कलि-
युगस्यारम्भे राजचक्रवर्त्ती आसीत् । यथा, --
“अभिमन्योरुत्तरायां परिक्षीणेषु कुरुष्वश्वत्थाम-
प्रयुक्तब्रह्मास्त्रेण गर्भ एव भस्मीकृतो भगवतः
सकलसुरासुरवन्दितचरणयुगलस्य आत्मेच्छया
कारणमानुषरूपधारिणोऽनुभावात् पुनर्जीवित-
[Page3-069-c+ 52]
मवाप्य परीक्षिज्जज्ञे । योऽयं साम्प्रतमेतद्भूम-
ण्डलमखण्डितायति धर्मेण पालयति ।” इति
विष्णुपुराणे ४ अंशे २० अध्यायः ॥
“विपरीतानि दृष्ट्वा च निमित्तानि स पाण्डवः ।
याते कृष्णे चकाराथ सोऽभिषेकं परीक्षितः ॥
प्रयास्यन्ति यदा चैते पूर्व्वाषाढां महर्षयः ।
तदा नन्दात् प्रभृत्येष कलिर्वृद्धिं गमिष्यति ॥
यस्मिन् कृष्णो दिवं यातस्तस्मिन्नेव तदाहनि ।
प्रतिपन्नं कलियुगं तस्य संख्यां निबोध मे ॥”
इति तत्रैव २४ अः । ३८ -- ४० ॥
(अनश्वपुत्त्रः । यथा, महाभारते । १ । ९५ । ४० ।
“अनश्वा खलु मागधीमुपयेमे अमृतां
नाम तस्यामस्य जज्ञे परीक्षित् ॥”)
<LEND>
