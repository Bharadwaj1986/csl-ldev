<L>27047<pc>3-691<k1>माता<k2>माता
माता¦, [ऋ] स्त्री, मान्यते पूज्यते या सा । मान
<>ङ पूजायां नाम्नीति डातृ इति भरतः ॥ (यद्बा,
<>“नप्तृनेष्टृत्वष्टृहोतृपोतृभ्रातृजामातृमातृपितृ-
<>दुहितृ ।” उणा० २ । ९६ । इति तृच् ।
<>निपातितश्च । स्वस्रादित्वाट्टाप् निषेधः ।)
<>मा इति भाषा । तत्पर्य्यायः । जनयित्री २
<>प्रसूः ३ जननी ४ । इत्यमरः । २ । ६ । २९ ॥
<>सवित्री ५ जनिः ६ जनी ७ जनित्री ८
<>अक्का ९ अम्बा १० अम्बिका ११ अम्बा-
<>लिका १२ । इति शब्दरत्नावली ॥ मातृका १३ ।
<>इति जटाधरः ॥ * ॥ षोडशप्रकारा मातरो
<>यथा, --
<>“स्तनदात्री गर्भधात्री भक्षदात्री गुरुप्रिया ।
<>अभीष्टदेवपत्नी च पितुः पत्नी च कन्यका ॥
<>सगर्भजा या भगिनी पुत्त्रपत्नी प्रियाप्रसूः ।
<>मातुर्माता पितुर्माता सोदरस्य प्रिया तथा ॥
<>मातुः पितुश्च भगिनी मातुलानी तथैव च ।
<>जनानां वेदविहिता मातरः षोडश स्मृताः ॥”
<>इति ब्रह्मवैवर्त्ते गणपतिखण्डे कार्त्तिकेय-
<>संवादे १५ अध्यायः ॥ तस्या गौरवं यथा, --
<>“जनको जन्मदातृत्वात् पालनाच्च पिता स्मृतः ।
<>गरीयान् जन्मदातुश्च योऽन्नदाता पिता मुने ॥
<>विनान्नान्नश्वरो देहो न नित्यः पितुरुद्भवः ॥
<>तयोः शतगुणे माता पूज्या मान्या च बन्दिता ।
<>गर्भधारणपोषाभ्यां सा च ताभ्यां गरीयसी ॥”
<>इति तत्रैव ४० अध्यायः ॥
<>अपि च ।
<>“स गुरुर्यः क्रियाः कृत्वा वेदमस्मै प्रयच्छति ।
<>उपनीय ददद्बेदमाचार्य्यः स प्रकीर्त्तितः ॥
<>एकादश उपाध्याया ऋत्विग्यज्ञकृदुच्यते ।
<>एते मान्या यथापूर्व्वमेभ्यो माता गरीयसी ॥”
<>इति गारुडे ९४ अध्यायः ॥
[Page3-692-a+ 52]
<>अन्यच्च ।
<>“न पितुर्व्वचनं कार्य्यं यथा मातुः सुतेन हि ।
<>पिता च पतितस्त्याज्यो न माता सत्सुतेन हि ।
<>गर्भधारणपोषाद्धि ततो माता गरीयसी ॥
<>दशविप्रादुपाध्यायो गौरवेणातिरिच्यते ।
<>तेभ्यः पिता दशभ्यस्तु माता चैव गरीयसी ।
<>मातृतोऽन्यो न देवोऽस्ति तस्मात् पूज्या सदा
<>सुतैः ॥
<>मातुश्च यद्धितं किञ्चित् कुरुते भक्तितः पूमान् ।
<>तद्धर्म्मं हि विजानीयादेवं धर्म्मविदो विदुः ॥”
<>इति वह्निपुराणम् ॥
<>अपरञ्च ।
<>“गुरूणामपि सर्व्वेषां पूज्याः पञ्च विशेषतः ।
<>तेषामाद्यास्त्रयः श्रेष्ठास्तेषां माता सुपूजिता ॥
<>यो भावयति या सूते येन विद्योपदिश्यते ।
<>ज्येष्ठभ्राता च भर्त्ता च पञ्चैते गुरवः स्मृताः ॥
<>आत्मनः सर्व्वयत्नेन प्राणत्यागेन वा पुनः ।
<>पूजनीया विशेषेण पञ्चैते भूतिमिच्छता ॥
<>यावत् पिता च माता च द्वावेतौ निर्व्विकारिणौ ।
<>तावत् सर्व्वं परित्यज्य पुत्त्रः स्यात्तत्परायणः ॥
<>पिता माता च सुप्रीतौ स्यातां पुत्त्रगुणैर्यदि ।
<>स पुत्त्रः सकलं धर्म्मं प्राप्नुयात्तेन कर्म्मणा ॥
<>नास्ति मातृसमं दैवं नास्ति पितृसमो गुरुः ।
<>तयोः प्रत्युपकारोऽपि न कथञ्चन विद्यते ॥
<>तयोर्नित्यं प्रियं कुर्य्यात् कर्म्मणा मनसापि वा ।
<>न ताभ्यामननुज्ञातो धर्म्ममन्यं समाश्रयेत् ॥”
<>इति कौर्म्मे उपविभागे ११ अध्यायः ॥
<>मातृशब्दसम्भाषया मातृतुल्यत्वम् यथा, --
<>“मातरित्येव शब्देन याञ्च संभाषते नरः ।
<>सा मातृतुल्या सत्येन धर्म्मः साक्षी सतामपि ॥
<>तया सहितशृङ्गारे कालसूत्रं प्रयाति सः ।
<>तत्र घोरे वसत्येव यावद्वै ब्रह्मणो वयः ॥
<>प्रायश्चित्तं पापिनश्च तस्य नैव श्रुतौ श्रुतम् ॥”
<>इति ब्रह्यवैवर्त्ते ब्रह्मखण्डे १० अध्यायः ॥
<>शिवस्य परिवारविशेषः । स च असुरमारणे
<>ब्रह्मादीनां स्वेदनिर्गतत्वात् अष्टशक्तिदेवता-
<>रूपो यथा, --
<>“ब्राह्मी माहेश्वरी चैन्द्री वाराही वैष्णवी तथा ।
<>कौमारी चैव चामुण्डा चर्च्चिकेत्यष्ट मातरः ॥”
<>सप्तविधोऽपि यथा, --
<>“ब्राह्मी च वैष्णवी चैन्द्री रौद्री वाराहिकी
<>तथा ।
<>कौवेरी चैव कौमारी मातरः सप्त कीर्त्तिताः ॥”
<>इत्यमरटीकायां भरतः ॥
<>गौर्य्यादिषोडशमातृकाः । यथा, --
<>“गौरी पद्मा शची मेधा सावित्री विजया जया ।
<>देवसेना स्वधा स्वाहा मातरो लोकमातरः ॥
<>शान्तिः पुष्टिर्धृतिस्तुष्टिरात्मदेवतया सह ।
<>आदौ विनायकः पूज्यो अन्ते च कुलदेवता ॥”
<>इति श्राद्धतत्त्वे बह्वृचगृह्यपरिशिष्टम् ॥
<>वैष्णवपूज्या मातृगणा यथा, --
<>“यत्र मातृगणाः पूज्यास्तत्र ह्येताः प्रपूजयेत् ।
[Page3-692-b+ 52]
<>सदा भागवती पोर्णमासी पद्मान्तरङ्गिका ॥
<>गङ्गाकलिन्दतनयागोपीवृन्दावतीस्तथा ।
<>गायत्त्रीतुलसीवाणीपृथिवीगाश्च वैष्णवीः ॥
<>श्रीयशोदादेवहूतीदेवकीरोहिणीमुखाः ।
<>श्रीसीता द्रौपदी कुन्ती ह्यपरा या महर्षयः ।
<>रुक्मिण्याद्यास्तथा चाष्ट महिषीर्याश्च ता
<>अपि ॥”
<>इति पाद्मे उत्तरखण्डे ७८ अध्यायः ॥
<>सप्त मातरो यथा, --
<>“आदौ माता गुरोः पत्नी ब्राह्मणी राजपत्निका ।
<>गावी धात्री तथा पृथ्वी सप्तैता मातरःस्मृताः ॥”
<>इति कैश्चित् पठितम् ॥
<>मातृतुल्या यथा ।
<>“मातृष्वसा मातुलानी पितृव्यस्त्री पितृष्वसा ।
<>श्वश्रूः पूर्व्वजपत्नी च मातृतुल्याः प्रकीर्त्तिताः ॥”
<>इति दायभागः ॥
<>गौः । भूमिः । इति मेदिनी । ते, ४३ ॥ (निरुक्ते
<>च । ८ । ३ । “यदूर्द्धस्तिष्ठा द्रविणेह धत्ताद्यद्वा-
<>क्षयो मातुरस्या उपस्थे ।” “मातुः अस्या
<>पृथिव्याः ।” इति तट्टीकायां दुर्गाचार्य्यः ।)
<>विभूतिः । इति शब्दरत्नावली ॥ लक्ष्मीः । इति
<>हेमचन्द्रः । ३ । ३२१ । रेवती । इत्यजयपालः ॥
<>आखुकर्णी । इन्द्रवारुणी । महाश्रावणी । जटा-
<>मांसी । इति राजनिर्घण्टः ॥ परिमाणकर्त्तरि,
<>त्रि । अस्मिन्नर्थे परिमाणार्थमाधातोः कर्त्तरि
<>तृन्प्रत्ययेन निष्पन्नः ॥ (निर्म्माणकर्त्तरि च ।
<>यथा, ॠग्वेदे । १ । ६१ । ७ ।
<>“अस्येदु मातुः सवनेषु सद्योमहः ।”
<>“मातुः वृष्टिद्वारेण सकलस्य जगतो निर्मातुः ।”
<>इति तद्भाष्ये सायनः ॥)
<LEND>
