<L>39460<pc>5-371<k1>सुनन्दा<k2>सुनन्दा
सुनन्दा¦, स्त्री, (सुष्ठु नन्दयति या । नन्द + अच् ।
<>टाप् ।) उमा । गोरोचना । इति मेदिनी ॥
<>नारी । इति विश्वः ॥ उमासखीभेदः । इति
<>शब्दमाला ॥ (अजपत्न्या इन्दुमत्याः सखी
<>द्वारपालिका । यथा, रघुः । ६ । २० ।
<>“ततो नृपाणां श्रुतवृत्तवंशा
<>पुंवत्प्रगल्भा प्रतिहाररक्षी ।
<>प्राक् सन्निकर्षं मगधेश्वरस्य
<>नीत्वा कुमारीमवदत् सुनन्दा ॥”)
<>अर्कपत्रीवृक्षः । इति रत्नमाला ॥ इषेरमूल
<>इति भाषा ॥ (पुरुवंशीयसार्व्वभौमनृपतेः
<>पत्नी । यथा, महाभारते । १ । ९५ । १६ ।
<>“सार्व्वभौमः खलु जित्वा जहार कैकेयीं सुनन्दां
<>नाम तामुपयेमे । तस्यामस्य जज्ञे जयत्सेनो
<>नाम ॥” * ॥ दुष्मन्तपुत्त्रभरतस्य पत्नी । यथा,
<>तत्रेव । १ । ९५ । ३२ ।
<>“भरतः खलु काशेयीमुपयेमे सार्व्वसेनीं सुनन्दां
<>नाम । तस्यामस्य जज्ञे भुमन्युः ॥” * ॥ चेदि-
<>राजकन्या । यथा, तत्रैव । ३ । ६५ । ५० ।
<>“एवमुक्त्या ततो भैमीं राजमाता विशांपते ।
<>उवाचेदं दुहितरं सुनन्दां नाम भारत ॥”)
<LEND>
