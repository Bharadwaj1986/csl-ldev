<L>23111<pc>3-292<k1>प्रवत्स्यत्पतिका<k2>प्रवत्स्यत्पतिका
प्रवत्स्यत्पतिका¦, स्त्री, (प्रवत्स्यन् प्रवासं गमि-
<>ष्यन् पतिर्यस्याः । कप् ।) नायिकाभेदः । अस्या
<>लक्षणम् । यस्याः पतिरग्रिमक्षणे देशान्तरं
<>यास्यत्येव सा । अस्याश्चेष्टा काकुवचनकातर-
<>प्रेक्षणगमनविघ्नोपदर्शननिर्व्वेदसन्तापसम्मोह-
<>निश्वासवास्पादयः ॥ मुग्धा प्रवत्स्यत्पतिका
<>यथा, --
<>“प्राणेश्वरे किमपि जल्पति निर्गमाय
<>क्षामोदरी वदनमानमयाञ्चकार ।
<>आली पुनर्निभृतमेत्य लतानिकुञ्ज-
<>मुन्मतकोकिलकलध्वनिमाततान ॥” १ ।
[Page3-293-a+ 52]
<>मध्या प्रवत्स्यत्पतिका यथा, --
<>“गन्तुं प्रिये ! वदति निःश्वसितं न दीर्घ-
<>मासीन्न वा नयनयोर्ज्जलमाविरासीत् ।
<>आयुर्लिपिं पठितुमेणदृशः परन्तु
<>भालस्थलीं किमु करः समुपाजगाम ॥” २ ॥
<>प्रौढा प्रवत्स्यत्पतिका यथा, --
<>“नायं मुञ्चति सुभ्रुवामपि तनुत्यागे वियोगज्वर-
<>स्तेनाहं विहिताञ्जलिर्यदुपते ! पृच्छामि सत्यं वद ।
<>ताम्बूलं कुमुमं पटीरमुदकं यद्बन्धुभिर्दीयते
<>तत् स्यादत्र परत्र वा किमु विषज्वालावली-
<>दुःसहम् ॥” ३ ॥
<>परकीया प्रवत्स्यत्पतिका यथा, --
<>“न्यस्तं पन्नगमूर्द्ध्नि पादयुगलं भक्तिर्विमुक्ता गुरौ
<>त्यक्ता नीतिरकारि किं न भवतो हेतोर्मया
<>दुष्कृतम् ।
<>अङ्गानां शतयातना नयनयोः कोपक्रमो रौरवः
<>कुम्भीपाकपराभवश्च मनसो युक्तं त्वयि ।
<>प्रस्थिते ॥” ४ ॥
<>सामान्यप्रवत्स्यत्पतिका यथा, --
<>“मुद्रां प्रदेहि बलयाय भवद्वियोग-
<>मासाद्य यास्यति बहिः सहसा यदेतत् ।
<>इत्थं निगद्य विगलन्नयनाम्बुधारा
<>वाराङ्गना प्रियतमं करयोर्बभार ॥” ५ ॥
<>इति रस्नमञ्जरी ॥
<LEND>
