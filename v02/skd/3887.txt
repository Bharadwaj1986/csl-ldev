<L>3887<pc>1-195<k1>आश्रयः<k2>आश्रयः
आश्रयः¦, पुं, (आङ् + श्रि + अच् ।) राज्ञां सन्ध्या-
<>दिषड्गुणान्तर्गतगुणविशेषः । इत्यमरः ॥ व्यप-
<>देशः । (यथा, मनुः २ । ११ ।
<>“योवमन्येत ते मूले हेतुशास्त्राश्रयाद्द्विजः” ।
<>सामीप्यः । आधारः । इति जटाधरः ॥ (यथा,
<>शान्तिशतके ४ । ६ । “वासो वल्कलमाश्रयो गिरि-
<>गुहा शय्या लतावल्लरी” ।)
<>गृहं । इति हेमचन्द्रः ॥ संश्रयणं । अवलम्बनं ।
<>(यथा, मनुः ७ । ७२ ।
<>“त्रीण्याद्यान्याश्रितास्त्वेषां मृगगर्त्ताश्रयाप्सराः” ।)
<>राज्ञां तन्निर्णयो यथा, --
<>“अस्थितौ यदि कल्याणं भवेत् संश्रयणं तथा ।
<>भवति श्रेयसे राज्ञां विपरीतं न कर्हिचित् ॥
<>उच्छिद्यमानो बलिना आश्रयेत् बलवत्तरं ।
<>विनीतवत्तत्र कालं नयेदिति मतिर्ध्रुवा ॥
<>ददत् बलं वा कोषं वा भूमिं वा भूतिसम्भवां ।
<>आश्रयेदभियोक्तारं समाश्रयगुणान्वितं ॥
<>वीतव्यसनमश्रान्तं महोत्साहं महामतिं ।
<>प्रविशन्ति महाराजमपांपतिमिवापगाः ॥
<>अव्यवसायिनमलसं दैवपरं साहसाच्च परिहीनं ।
<>प्रमदेव वृद्धपतिं नेच्छन्त्युपगूहितुं कमला ॥
<>उत्साहात् श्रियमाप्नोति उत्साहाच्च महद्यशः ।
<>तस्मात् सर्व्वोपधाशुद्धमुत्साहं नित्यमाचरेत् ॥
<>अमर्षश्चैव शौर्य्यञ्च शीघ्रकारित्वमेव च ।
[Page1-195-b+ 52]
<>तत्कर्म्मणि प्रवीणत्वमित्युत्साहगुणा मताः ॥
<>व्यसनस्यागमद्वारमनुत्साहो म हीपतेः ।
<>सामदानदण्डभेदा इत्युपायचतुष्टयं ।
<>सामसिद्धं प्रशंसन्ति सर्व्वतश्च विपश्चितः ॥
<>स्रवन्निवामृतं वाचा सामोपायं समाचरेत् ।
<>लुब्धं क्षीणं प्रदानेन सत्कृत्य वशमानयेत् ।
<>भेदं कुर्व्वीत यत्नेन मल्लामात्यपुरोधसां ॥
<>यथाबलं प्रकुर्व्वीत दुष्टदण्डनिपातनं” ॥
<>इति युक्तिकल्पतरौ १ अध्यायः ॥
<LEND>
