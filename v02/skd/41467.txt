<L>41467<pc>5-515<k1>हरितालिका<k2>हरितालिका
हरितालिका¦, स्त्री, दूर्व्वा । इति त्रिकाण्डशेषः ॥
<>सौरभाद्रशुक्लचतुर्थी हरितालिका । सौरभाद्र-
<>कृष्णचतुर्थ्यामुदितचन्द्रस्य नष्टचन्द्र इति संज्ञा ।
<>इति पञ्जिकायां प्रसिद्धा । तत्र चन्द्रदर्शननिषेधो
<>यथा । भोजदेवः ।
<>“शुक्लपक्षे चतुर्थ्यान्तु सिंहे चन्द्रस्य दर्शनम् ।
<>मिथ्याभिशापं कुरुते न पश्येत्तत्र तन्ततः ॥”
<>चतुर्थ्यां दर्शननिषेध्यत् तत्रोदितस्य चन्द्रस्य
<>पञ्चम्यां दर्शने तु न दोषः । अतः ।
<>“पञ्चाननगते भानौ पक्षयोरुभयोरपि ।
<>चतुर्थ्यामुदितश्चन्द्रो नेक्षितव्यः कदाचन ॥”
<>चतुर्थ्यां नेक्षितव्य इति मुनिभिरुदित उक्त
<>इत्यर्थः । अथवा चतुर्थ्यामित्यस्य प्रधानक्रिया-
<>न्वयाभ्यर्हितत्वादीक्षितव्य इत्यनेनान्वयो न
<>तूदित इत्यनेन । तथा च अव्यक्तं प्रधानगामि
<>इति सूत्रेअव्यक्तस्य शब्दस्य प्रधानेन सह सम्बन्ध
<>इति भट्टनारायणव्याख्यानं इति । उदितस्त्वर्द्धो-
<>दितव्यावृत्तिपरः स्वरूपाख्यानपरो वा ।
<>“ब्राह्मणी तु शुना दष्टा जम्बुकोष्ट्रेण वा गवा ।
<>उदितं सोमनक्षत्रं दृष्ट्वा सद्यः शुचिर्भवेत् ॥”
<>इति पराशरोक्तोदित इतिवत् ॥ * ॥
<>नन्वेकपदस्य कथमनेकार्थता इति चेन्न यावन्तो-
<>ऽर्थास्तावन्ति पदानीति । तथा चोक्तम् ।
<>“यावतामेव धातूनां लिङ्गं रूढिगतं भवेत् ।
<>अर्थश्चैवाभिधेयस्तु तावद्भिर्गुणविग्रहः ॥”
<>शिङ्गं समार्थम् । रूढिगतं प्रसिद्धम् । न
<>त्वप्रसिद्धम् । हन हिंसागत्योरित्यादौ गमना-
<>दिकम् । अभिधेयो वाच्यः । तावद्भिर्धातुभि-
<>र्गुणविग्रहो गुणैर्गणनाभिर्विग्रहो ग्रहणं यत्रार्थे
<>स तथा । एतेन धातुसमसंख्यार्थत्वं पदस्य ।
<>ब्रह्मपुराणे सिंहार्काधिकारे ।
<>“नारायणोऽभिशप्तस्तु निशाकरमरीचिषु ।
<>स्थितश्चतुर्थ्यामद्यापि मनुष्याय पतेच्च सः ॥
<>अतश्चतुर्थ्यां चन्द्रन्तु प्रमादाद्वीक्ष्य मानवः ।
<>पठेद्धात्रेयिकावाक्यं प्राङ्मुखो नाप्युदङ्मुखः ॥
<>अभिशप्तः परीवादविषयीभूतः । सोऽभिशापः ।
<>धात्रेयिकावाक्यं विष्णुपुराणे ।
<>“सिंहः प्रसेनमवधीत् सिंहो जाम्बवता हतः ।
<>सुकुमारक मा रोदीस्तव ह्येष स्यमन्तकः ॥”
<>अनेन मन्त्रेणाभिमन्त्रितं जलं पेयं आचारात्
<>स्यमन्तकोपाख्यानञ्च श्रोतव्यम् । इति तिथ्यादि-
<>तत्त्वम् ॥
<LEND>
