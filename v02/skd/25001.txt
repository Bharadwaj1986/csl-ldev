<L>25001<pc>3-508<k1>भावना<k2>भावना
भावना¦, स्त्री, क्ली, (भू + णिच् + युच् ।) ध्यानम् ।
(यथा, गीतायाम् । २ । ६६ ।
“नास्ति बुद्धिरयुक्तस्य न चायुक्तस्य भावना ।
न चाभावयतः शान्तिरशान्तस्य कुतः सुखम् ॥”)
पर्य्यालोचनम् । अधिवासनम् । इति मेदिनी ।
ने, १०१ ॥ त्रिविधा भावना यथा, --
“त्रिविधा भावना विप्र ! विश्वमेतन्निबोध मे ।
ब्रह्माख्या कर्म्मसंज्ञा च तथा चैवोभयात्मिका ॥
ब्रह्मभावात्मिका ह्येका कर्म्मभावात्मिकापरा ।
उभयात्मिका तथैवान्या त्रिविधा भावभावना ॥
सनन्दनादयो ब्रह्मभावभावनया युताः ।
कर्म्मभावनया चान्ये देवाद्याः स्थावराश्चराः ॥
हिरण्यगर्भादिषु च ब्रह्मकर्म्मात्मिका द्विधा ।
बोधाधिकारयुक्तेषु विद्यते भावभावना ॥”
इति विष्णुपुराणे ६ अंशे ७ अध्यायः ॥
त्रिविधभावनाश्रयजीवात्मकत्वात्तदुपचारेण
त्रिविधा भावनेत्युच्यते । एतद्धि हरेः स्थूलं
रूपम् । अतः पररूपप्राप्त्युपायत्वात् तत्र
प्रथमं मनः मन्धार्य्यमिति भावः । भावना नाम
ज्ञानविशेषजा वासना । तां त्रिविधामपि
संज्ञामादिशति ब्रह्माख्येति । तामेव विषय-
त्रैविध्येन विविनक्ति ब्रह्मभावनात्मिकेति । भाव-
भावना भावो वस्तु तद्बिषया भावना त्रिविधा ।
[Page3-508-b+ 52]
तत्र वयं ब्रह्मैव भावयामः । वयं कर्म्मैव कुर्म्मः ।
वयन्तूभयमिदमनुसन्दध्म इत्येवं त्रिविधा
भावना । भावनायुक्तान् जीवानुदाहरति सन-
न्दनादय इति द्वाभ्याम् । इति तट्टीका ॥
<LEND>
