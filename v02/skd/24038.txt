<L>24038<pc>3-399<k1>बलाका<k2>ब(व)लाका
ब(व)लाका¦, स्त्री, (बलते इति । बल संवरणे + बला-
कादयश्च ।” उणा० ४ । १४ । इति अक । यद्बा,
बलेन अकतीति । बल + अक कुटिलगतौ +
पचाद्यच् ।) बकजातिविशेषः । (यथा, मनुः ।
५ । १४ ।
“बकञ्चैव बलाकाञ्च काकोलं खञ्जरीटकम् ॥”)
तत्पर्य्यायः । विषकण्ठिका २ । इत्यमरः । २ ।
५ । २५ ॥ विषकण्ठी ३ बलाकी ४ । इति
शब्दरत्नावली ॥ कारायिका ५ लिङ्गलिका ६ ।
इति जटाधरः ॥ विषकण्ठी ७ शुष्काङ्गा ८
[Page3-400-a+ 52]
दीर्घकन्धरा ९ धर्म्मान्ता १० कामुकी ११ श्येता
१२ मेघानन्दा १३ जलाश्रया १४ । बलेन शक्त्या
दूरमूर्द्धमकति । वल वल्ल संवरणे बलाकादय-
श्चेत्याकन् वलाका । इति रायमुकुटकृतव्युत्पत्ति-
द्बयेन पवर्गीयबकारादिरन्त्यवकारादिश्चायं
शब्दः ॥ * ॥ अस्या मांसगुणाः । वायुनाशित्वम् ।
स्निग्धत्वम् । सृष्टमलत्वम् । वृष्यत्वम् । कफपित्त-
हरत्वम् । हिमत्वञ्च । इति राजवल्लभः ॥ सारस-
हंसबलाकाचक्रक्रौञ्चादयो जले प्लवनात् प्लव-
संज्ञाः कथितास्ते तन्मांसं गुरूष्णञ्च बलदायि ।
अपि च ।
“अन्ये बकबलाकाद्या गुरवः प्राणिभक्षणात् ।”
इति राजनिर्घण्टः ॥
अन्यच्च ।
“हंससारसकाचाक्षबकक्रौञ्चसरारिकाः ।
नन्दीमुखी सकादम्बा बलाकाद्याः प्लवाः स्मृताः ।
प्लवन्ते सलिले यस्मादेते तस्मात् प्लवाः स्मृताः ॥
प्लवाः पित्तहराः स्निग्धा मधुरा गुरवो हिमाः ।
वातश्लेष्मप्रदाश्चापि बलशुक्रकराः सराः ॥”
इति भावप्रकाशः ॥
(कामुकी । इति शाश्वतः ॥)
<LEND>
