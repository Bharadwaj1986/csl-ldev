<L>10445<pc>2-298<k1>गतिः<k2>गतिः
गतिः¦, स्त्री, (गम् + भावे क्तिन् ।) गमनकर्म्म ।
(यथा, रघुवंशे । १ । ४ ।
“अथवा कृतवाग्द्वारे वंशेऽस्मिन् पूर्व्वसूरिभिः ।
मणौ बज्रसमुत्कीर्णे सूत्रस्येवास्ति मे गतिः ॥”)
तत्पर्य्यायः । वर्त्तते १ अयते २ लोटते ३
लोठते ४ स्यन्दते ५ कसति ६ सर्पति ७ स्यमति ८
स्रवति ९ स्रंशते १० अवति ११ श्चोतति १२
ध्वंसति १३ वेनति १४ मार्ष्टि १५ गुरण्यति १६
शवति १७ कालयति १८ पेलयति १९ कण्टति २०
पिस्यति २१ विस्यति २२ मिस्यति २३
प्रवते २४ प्लवते २५ च्यवते २६ कवते २७
गवते २८ नवते २९ क्षोदति ३० नक्षति ३१
सक्षति ३२ म्यक्षति ३३ सचति ३४ ऋच्छति ३५
तुरीयति ३६ चतति ३७ अतति ३८ गाति ३९
इयक्षति ४० सश्चति ४१ सरति ४२ रंहति ४३
यतते ४४ भ्रमति ४५ धजति ४६ रजति ४७
लजति ४८ क्षियति ४९ घमति ५० मिनाति ५१
ऋण्वति ५२ ऋणोति ५३ स्वरति ५४ सिसर्त्ति ५५
वेषिष्टिः ५६ योषिष्टिः ५७ ऋणाति ५८ ऋयते ५९
तेजति ६० दध्यति ६१ दध्नोति ६२ युध्यति ६३
घन्वति ६४ अरुषति ६५ आर्य्यन्ति ६६ डीयते ६७
तकति ६८ टीयते ६९ इषति ७० फणति ७१
हनति ७२ अर्द्धति ७३ मर्द्दति ७४ ससृते ७५
नसते ७६ हर्षति ७७ इयर्त्ति ७८ ईर्त्ते ७९
ईङ्खते ८० ज्रयति ८१ स्वात्रति ८२ गन्ति ८३
आगनीगन्ति ८४ जंगन्ति ८५ जिन्वति ८६
जसति ८७ गमति ८८ ध्रति ८९ ध्नाति ९०
ध्रयति ९१ वहते ९२ रथर्य्यति ९३ जेहते ९४
स्वःकति ९५ क्षुम्पति ९६ प्साति ९७ वाति ९८
याति ९९ दृयति १०० द्राति १०१ डूलति १०२
एजति १०३ जमति १०४ जवति १०५ वञ्चति १०६
अनिति १०७ पवते १०८ हन्ति १०९ सेधति ११०
अगन् १११ अजगन् ११२ जिगाति ११३ पतति
११४ इन्वति ११५ द्रमति ११६ द्रवति ११७ वेति
११८ हयन्तात् ११९ एति १२० जगायात् १२१
अयुथुः १२२ । इति द्वाविंशं शतं गतिकर्म्म ।
इति वेदनिघण्टौ २ अध्यायः ॥ (गम्यतेऽस्या-
मिति । गम् + अधिकरणे क्तिन् ।) मार्गः ।
(यथा, भगवद्गीतायाम् । ८ । २६ ।
“शुक्लकृष्ण गती ह्येते जगतः शाश्वते मते ।
एकया यात्यनावृत्तिमन्यया वर्त्तते पुनः ॥”)
दशा । (यथा, तत्रैव । ६ । ३७ ।
“अयतिः श्रद्धयोपेतो योगाच्चलितमानसः ।
अप्राप्य योगसंसिद्धिं कां गतिं कृष्ण ! गच्छति ॥”
गम्यते ज्ञायतेऽनया । करणे क्तिन् ।) ज्ञानम् ।
(यथा, श्रीमद्भागवते । ७ । ५ । ३१ ।
“न ते विदुः स्वार्थगतिं हि विष्णुं
दुराशया ये बहिरर्थमानिनः ।
[Page2-298-c+ 52]
अन्धा यथान्धैरुपणीयमाना
स्तेऽपीशतन्त्र्यामुरुदाम्नि बद्धाः ॥”
“स्वस्मिन्नेव आत्मन्येव अर्थः प्रयोजनं येषां ते
स्वार्थास्तत्त्वविदस्तेषां गतिर्ज्ञानस्वरूपं विष्णुं
दुराशया वहिरर्थमानिनो न विदुः जानन्ति ।”
इति तट्टीकायां स्वामी ॥) यात्रा । (गम्यते
प्राप्यतेऽनया इति । गम् + करणे क्तिन् ।)
अभ्युपायः । (यथा, महाभारते । १३ । १४९ । ६१ ।
“यज्ञ इज्यो महेज्यश्च क्रतुः सत्रं सतां गतिः ॥”)
नाडीव्रणम् । सरणी । इति मदिनी । १४ ॥
(गम् + भावे क्तिन् । परिणति । यथा, किराता-
र्जुनीये । १० । ४० ।
“मदनमुपदधे स एव तासा
दुरधिगमा हि गतिः प्रयोजनानाम् ॥”
“गतिः प्ररिणतिः ।” इति तट्टीकाकृन्मल्लि-
नाथः ॥ प्रमाणम् । यथा, तत्रैव । १४ । १५ ।
कृपेति चेदस्तु मृगः क्षतः क्षणा-
दनेन पूर्व्वं न मयेति का गतिः ॥
“मया नेत्यत्र का गतिः किं प्रमाणम् ।” इति
तट्टीकायां मल्लिनाथः ॥ मन्यते इति । गम् +
कर्म्मणि क्तिन् । स्वरूपम् । यथा, तत्रैव । ६ । ३६ ।
चरतस्तपस्तव वनेषु सहा
न वयं निरूपयितुमस्य गतिम् ।”
“तव वनेषु तपश्चरतोऽस्य गतिं स्वरूप निरू-
पयितुम् ।” इति मल्लिनाथः ॥ विषयः । यथा,
कुमारे । ५ । ६४ ।
“तपः किलेदं तदवाप्तिसाधनं
मनोरथानामगतिर्न विद्यते ।”
“मनोरथानां कामानां अगतिः अविषयः
इति मल्लिनाथः ॥ कर्म्मफलम् । यथा, भगव-
द्गीतायाम् । । ९ । १८ ।
“गतिर्भर्त्ता प्रभुः साक्षी निवासः शरणं सुहृत् ॥”
“गतिः कर्म्मफलम् ।” इति शाङ्करभाष्यम्
ग्रहभेदेन गतिभेदो यथा, --
“अदृश्यरूपा कालस्य मूर्त्तयो भगणाश्रिताः ।
शीघ्रमन्दोच्चपाताख्या ग्रहाणां गतिहेतवः ॥”
इति सूर्य्यसिद्धान्तः ॥
तत्र तु नक्षत्रभेदेन बुधग्रहस्य गतिभेदो यथा,
बृहत्संहितायाम् । ७ अध्याये ।
“नोत्पातपरित्यक्तः कदाचिदपि चन्द्रजो व्रज-
त्युदयम् ।
जलदहनपवनभयकृत् धान्यार्घक्षयविवृद्ध्यै वा ॥
विचरच्छ्रवणधनिष्ठा प्राजापत्येन्दुविश्वदैवानि ।
मृद्नन् हिमकरतनयः करोत्यवृष्टिं सरोगभयाम् ॥
रौद्रादीनि मघान्तान्युपाश्रिते चन्द्रजे प्रजापीडा ।
शस्त्रनिपातक्षुद्भयरोगानावृष्टिसन्तापैः ॥
हस्तादीनि विचरन् षडृक्षाण्युपपीडयन् गवा-
मशुभः ।
स्नेहरसार्घविवृद्धिं करोति चोर्व्वीं प्रभूतान्नाम् ॥
आर्य्यम्णं हौतभुजं भद्रपदामुत्तरां यमेशञ्च ।
चन्द्रस्य सुतो निघ्नन प्राणभृतां धातुसङ्क्षयकृत् ॥
आश्विनवारुणमूलान्युपमृद्नन् रेवतीञ्च चन्द्रसुतः ।
[Page2-299-a+ 52]
पण्यभिषग्नौजीविकसलिलजतुरगोपघातकरः ॥
पूर्व्वाद्यृक्षत्रितयादेकमपीन्दोः सुतोऽभिमृद्नी-
यात् ॥
क्षुच्छस्त्रतस्करामयभयप्रदायी चरन् जगतः ॥
प्राकृतविमिश्रसङ्क्षिप्ततीक्ष्णयोगान्तघोर-
पापाख्याः ।
सप्तपराशरतन्त्रे नक्षत्रैः कीर्त्तिता गतयः ॥
प्राकृतसंज्ञा वायव्ययाम्यपैतामहानि बहुलाश्च ।
मिश्रा गतिः प्रदिष्टा शशिशिवपितृभुजगदैवानि ॥
सङ्क्षिप्तायां पुष्यः पुनर्वसुः फल्गुनीद्वयं चेति ।
तीक्ष्णायां भद्रपदाद्वयं सशाक्राश्वयुक् पौष्णम् ॥
योगान्तिकेति मूलं द्वे चाषाढे गतिः सुतस्येन्दोः ।
घोराश्रवणस्त्वाष्ट्रं वसुदेवं वारुणं चैव ॥
पापाख्या सावित्रं मैत्रं शक्राग्निदैवतं चेति ।
उदयप्रवासदिवसैः स एव गतिलक्षणं प्राह ॥
चत्वारिंशत्त्रिंशद्द्बिसमेता विंशतिर्द्विनवकञ्च ।
नव मासार्द्धं दश चैकसंयुताः प्राकृताद्यानाम् ॥
प्राकृतगत्यामारोग्यवृष्टिसस्यप्रवृद्धयः क्षेमम् ।
सङ्क्षिप्तमिश्रयोर्मिश्रमेतदन्यासु विपरीतम् ॥
ऋज्व्यतिवक्रा वक्रा विकला च मतेन देवल-
स्यैताः ।
पञ्च चतुर्द्ब्येकाहा ऋज्व्यादीनां षडभ्यस्ताः ॥
ऋज्वी हिता प्रजानामतिवक्रार्थं गतिर्वि-
नाशयति ।
शस्त्रभयदा च वक्रा विकला भयरोगसञ्जननी ॥
पौषाषाढश्रावणवैशाखेष्विन्दजः समाघेषु ।
दृष्टो भयाय जगतः शुभफलकृत् प्रोषितस्तेषु ॥
कार्त्तिकेऽश्वयजि वा यदि मासे
दृश्यते तनुभवः शिशिरांशोः ।
शस्त्रचौरहुतभुग्गदतोय-
क्षुद्भयानि च तदा विदधाति ॥
रुद्धानि सौम्येऽस्तमिते पुराणि
यान्युद्गते तान्युपयान्ति मोक्षम् ।
अन्ये तु पश्चादुदिते वदन्ति
लाभः पुराणां भवतीति तज्ज्ञाः ॥
हेमकान्तिरथवा शुकवर्णः
सम्यकेन मणिना सदृशो वा ।
स्निग्धमूर्त्तिरलघुश्च हिताय
व्यत्यये न शुभकृच्छशिपुत्रः ॥”
अन्येषामपि ग्रहाणां गतिस्तत्रव क्रमशो विशे-
षतो द्रष्टव्या ॥)
<LEND>
