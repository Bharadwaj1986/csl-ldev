<L>19686<pc>2-927<k1>नैषधः<k2>नैषधः
नैषधः¦, पुं, (निषधानां राजा । निषध + अण् ।)
नलराजा । इति त्रिकाण्डशेषः ॥ (यथा, महा-
भारते । ३ । ५३ । १६ ।
“तस्याः समीपे तु नलं प्रशसंसुःकुतूहलात् ।
नैषधस्य समीपे तु दमयन्तीं पुनः पुनः ॥”
निषधदेशाधिपतिः । यथा, रघुः । १८ । १ ।
“स नैषधस्यार्थपतेः सुताया-
मुत्पादयामास निषिद्धशत्रुः ॥”
वर्षविशेषः । जम्बुद्वीपेश्वरोऽग्नीध्रस्तु स्वपुत्त्राय
हरिवर्षाय वर्षमेतद्दत्तवान् । यथा, विष्णु-
पुराणे । २ । १ । २० ।
“तृतीयं नैषधं वर्षं हरिवर्षाय दत्तवान् ॥”
नैषधं नलमधिकृत्य कृतो ग्रन्थः । नैषध + अण् ।
स्वनामख्यातो हर्षदेवविरचितो द्वाविंशसर्गा-
त्मकः काव्यग्रन्थविशेषः । यथा, --
“उदिते नैषधेकाव्ये क्व माघः क्वच भारविः ॥” * ॥
निषधानामयमिति । “तस्येदम् ।” ४ । ३ । १२० ।
इत्यण् ।) निषधसम्बन्धिनि, त्रि ॥
<LEND>
