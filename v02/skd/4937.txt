<L>4937<pc>1-257<k1>उपपत्तिः<k2>उपपत्तिः
उपपत्तिः¦, स्त्री, (उप + पद् + क्तिन् ।) सङ्गतिः ।
निर्वृतिः । समाधानम् । सिद्धान्तः । प्रकरणप्रति-
पाद्यार्थसाधने तत्र तत्र श्रूयमाणा युक्तिः । इति
वेदान्तसारः ॥ (“उपपत्तिमदूर्ज्जिताश्रयम्” ।
इति भारविः । २ । १ ॥) हेतुः । यथा, --
“श्रोतव्यः श्रुतिवाक्येभ्यो मन्तव्यश्चोपपत्तिभिः” ।
इत्यत्र उपपत्तिभिर्बहुभिर्हेतुभिरिति पक्षता-
ग्रन्थमाथुरी ॥ सङ्गतिः । यथा, --
“लक्षणा शक्यसम्बन्धस्तात्पर्य्यानुपपत्तितः” ।
इति भाषापरिच्छेदः । ८२ ॥ (उपायः । यथा माघे ।
“अपेक्षितान्योन्यबलोपपत्तिभिः” । सिद्धिः ।
प्राप्तिः । “स्वार्थोपपत्तिं प्रति दुर्ब्बलाशः” । इति
रघुः ॥ ५ । १२ ॥)
<LEND>
