<L>25350<pc>3-537<k1>भूर्लोकः<k2>भूर्लोकः
भूर्लोकः¦, पुं, (भूःसंज्ञको लोकः । शाकपार्थिवादि-
<>वत् समासः ।) अन्तरीक्षादधो लोकः । मर्त्य-
<>लोकः । तस्य लक्षणं यथा, --
<>“पादगम्यञ्च यत्किञ्चित् वस्त्वस्ति पृथिवीमयम् ।
<>स भूर्लोकः समाख्यातो विस्तारोऽस्य मयो-
<>दितः ॥”
<>इति विष्णुपुराणे । २ अंशे ५ अध्यायः ॥
<>चरणसञ्चारयोग्यं गिरिशिखरादि यावत् ताव-
<>दुत्सेधो भूर्लोक इत्यर्थः । विस्तारो मयोदितः
<>सर्व्वतो लोकालोकावधिः पञ्चविंशतिकोटि-
<>प्रमाणः । इति तट्टीकायां स्वामी ॥ अस्य विव-
<>रणं तत्रैव द्वितीयादिचतुर्थाध्यायेषु भूगोल-
<>शब्दे च द्रष्टव्यम् ॥ (यथा, भागवते । २ ।
<>५ । ३८ ।
<>भूर्लोकः कल्पितः पद्भ्यां भुवर्लोकोऽस्य
<>नाभितः ॥”)
<LEND>
