<L>18275<pc>2-822<k1>ननु<k2>ननु
ननु¦, व्य, (न नुदति प्रेरयतीति । नुद् + मितद्र्वादि-
त्वात् डुः ।) प्रश्नः । पृच्छा । अवधारणम् ।
(यथा, रघुः । १ । ६० ।
“उपपन्नं ननु शिवं सप्तस्वङ्गेषु यस्य मे ।
दैवीनां मानुषीणाञ्च प्रतिहर्त्ता त्वमापदाम् ॥”)
निश्चयः । (यथा, महाभारते । १३ । ६ । १९ ।
“लोको दैवं समालोक्य उदासीनो भवेन्ननु ॥”)
अनुज्ञा । (यथा, शिशुपालवघे । ९ । ६१ ।
“ननु सन्दिशेति सुदृशोदितया
त्रपया न किञ्चन किलाभिदधे ॥”)
अनुमतिः । अनुनयः । सान्त्वनम् । आमन्त्र-
णम् । सम्बोधनम् । (यथा, कुमारे । ४ । ३२ ।
“विधुरां ज्वलनातिसर्ज्जनात्
ननु मां प्रापय पत्युरन्तिकम् ॥”)
एषामुदाहरणानि यथा, --
“प्रश्ने नन्वध्येष्यामहे । अवधारणे ननु गच्छामः ।
अनुज्ञायां सर्व्वैर्ननु ज्ञायताम् । अनुनये ननु
चण्डि ! प्रसीद । आमन्त्रणे ननु चैत्र । विरो-
धोक्तिः । इत्यमरभरतौ ॥ विनिग्रहः । अनु-
प्रश्नः । परकृतिः । अधिकारः । सम्भ्रमः । इति
मेदिनी । ने, ४४ ॥ आक्षेपः । प्रत्युक्तिः । वाक्या-
रम्भः । इति हेमचन्द्रः । ६ । १७८ ॥ उत्-
प्रेक्षालङ्कारव्यञ्जकम् । यथा, --
“मन्ये शङ्के ध्रुवं नूनं किंवा प्रायोऽनुवेद्मि च ।
ननु नाम हि जानामि उत्प्रेक्षाव्यञ्जकानि च ॥”
इति काव्यचन्द्रिका ॥
<LEND>
