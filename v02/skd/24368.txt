<L>24368<pc>3-434<k1>बुद्धिः<k2>बुद्धिः
बुद्धिः¦, स्त्री, (बुध्यतेऽनयेति । बुध् + क्तिन् ।)
<>निश्चयात्मिकान्तःकरणवृत्तिः । इति वेदान्त-
<>सारः ॥ सविकल्पकज्ञानम् । इति चण्डी-
<>टीकायां नागभट्टः ॥ तत्पर्य्यायः । मनीषा २
<>धिषणा ३ धीः ४ प्रज्ञा ५ शेमुषी ६ मतिः ७
<>प्रेक्षा ८ उपलब्धिः ९ चित् १० सम्बित् ११
<>प्रतिपत् १२ ज्ञप्तिः १३ चेतना १४ । इत्यमरः ।
<>१ । ५ । १ ॥ धारणा १५ प्रतिपत्तिः १६ मेधा
<>१७ मननम् १८ मनः १९ ज्ञानम् २० बोधः
<>२१ हृल्लेखः २२ संख्या २३ प्रतिभा २४ । इति
<>राजनिर्घण्टः ॥ आत्मजा २५ पण्डा २६ विज्ञा-
<>नम् २७ । इति शब्दरत्नावली ॥ * ॥ अस्याः
<>स्वरूपं यथा, --
<>“बुद्धिर्विवेचनारूपा सा ज्ञानजननी श्रुतौ ॥”
<>इति ब्रह्मवैवर्त्ते प्रकृतिखण्डे २३ अध्यायः ॥
<>अस्या अध्यात्माधिभूताधिदैवतानि यथा, --
<>“अध्यात्मं बुद्धिरित्याहुः षडिन्द्रियविचारिणी ।
<>अधिभूतञ्च मन्तव्यं ब्रह्मा तत्राधिदैवतम् ॥”
<>इति महाभारते आश्वमेधिकपर्व्व ॥ * ॥
<>सा च सात्त्विकराजसतामसभेदेन त्रिविधा ।
<>सात्त्विकी यथा, --
<>“प्रवृत्तिञ्च निवृत्तिञ्च कार्य्याकार्य्ये भयाभये ।
<>बन्धं मोक्षञ्च या वेत्ति बुद्धिः सा पार्थ !
<>सात्त्विकी ॥”
<>राजसी यथा, --
<>“यथा धर्म्ममधर्म्मञ्च कार्य्यञ्चाकार्य्यमेव च ।
<>अयथावत् प्रजानाति बुद्धिः सा पार्थ !
<>राजसी ॥”
<>तामसी यथा, --
<>“अधर्म्मं धर्म्ममिति या मन्यते तमसावृता ।
<>सर्व्वार्थान् विपरीतांश्च बुद्धिः सा पार्थ !
<>तामसी ॥”
<>इति श्रीभगवद्गीता ॥
[Page3-435-a+ 52]
<>तस्याः पञ्च गुणा यथा, --
<>“इष्टानिष्टविपत्तिश्च व्यवसायः समाधिता ।
<>संशयः प्रतिपत्तिश्च बुद्धेः पञ्च गुणान् विदुः ॥”
<>इति महाभारते मोक्षधर्म्मः ।
<>इष्टानिष्टविपत्तिः इष्टानिष्टानां वृत्तिविशेषाणां
<>विपत्तिर्नाशः निद्रारूपा वृत्तिरित्यर्थः । व्यव-
<>सायः उत्साहः । समाधिता चित्तस्थैर्य्यं
<>चित्तवृत्तिनिरोध इत्यर्थः । संशयः कोटिद्बयस्पृक्
<>ज्ञानम् । प्रतिपत्तिः प्रत्यक्षादिप्रमाणवृत्तिः ।
<>इति तट्टीका ॥ * ॥ तस्याः सप्त गुणा यथा --
<>“शुश्रूषा श्रवणञ्चैव ग्रहणं धारणन्तथा ।
<>ऊहोपोहोऽर्थविज्ञानं तत्त्वज्ञानञ्च धीगुणाः ॥”
<>इति हेमचन्द्रः ॥ * ॥
<>तस्या वृत्तिः पञ्चधा यथा । प्रमाणम् १ विप-
<>र्य्ययः २ विकल्पः ३ निद्रा ४ स्मृतिः ५ । इति
<>पातञ्जलम् ॥ * ॥ बुद्धिक्षयकरा यथा, --
<>“शोकः क्रोधश्च लोभश्च कामो मोहः परासुता ।
<>ईर्ष्या मानो विचिकित्सा कृपासूया जुगुप्सता ॥
<>द्वादशैते बुद्धिनाशहेतवो मानसा मलाः ।”
<>इति कालिकापुराणे १८ अध्यायः ॥ * ॥
<>अपि च ।
<>“बुद्धिक्षयकरा एते माषकासवमृत्तिकाः ॥”
<>बुद्धिबृद्धिकरा यथा, --
<>“निम्बाटरूषवृन्ताश्च बुद्धिवृद्धिकरा मताः ॥
<>बुद्धिक्षयकरान्नित्यं त्यजेद्राजा च भोजने ।
<>भोजयेदन्वहं बुद्धिबृद्धिहेतुं नृपोत्तम ! ॥”
<>इति कालिकापुराणे ८९ अध्यायः ॥ * ॥
<>न्यायमते सा विभुगुणः पुनर्द्विविधा अनुभूतिः
<>स्मृतिश्च । यथा, --
<>“विभुर्बुद्ध्यादिगुणवान् बुद्धिस्तु द्विविधा मता ।
<>अनुभूतिः स्मृतिश्च स्यादनुभूतिश्चतुर्विधा ॥
<>प्रत्यक्षमप्यनुमितिस्तथोपमितिशब्दजे ।”
<>इति भाषापरिच्छेदः ॥
<LEND>
