<L>22859<pc>3-270<k1>प्रत्यक्<k2>प्रत्यक्
प्रत्यक्¦ [च्] त्रि, (प्रत्यञ्चतीति । प्रति + अनच्
<>+ क्विन् ।) पश्चिमदिक् । पश्चिमदेशः । (यथा,
<>मनुः । २ । २१ ।
<>“हिमवद्विन्ध्ययोर्मध्यं यत् प्राग्विनशनादपि ।
<>प्रत्यगेव प्रयागाच्च मध्यदेशः प्रकीर्त्तितः ॥”)
<>पश्चिमकालः । इति मेदिनी । चे, १६ ॥ (व्य,
<>प्रतीच्यां दिशि प्रतीच्या दिशः प्रतीची दिग्वा
<>एवं देशे काले च । “दिक्शब्देभ्यः सप्तमी-
<>पश्चमीप्रथमाभ्यो दिक्देशकालेष्वस्तातिः ।”
<>५ । ३ । २७ । इति अस्तातिः । “अञ्चेर्लुक् ।”
<>५ । ३ । ३० । इति अस्तातेर्लुक् । “लुक्
<>तद्धितलुकि ।” १ । २ । ४९ । इति लुक् । दिक्-
<>देशकाले । इति मेदिनी । चे, १६ ॥ प्रति-
<>लोमम् । यथा, भागवते । ४ । २२ । ३७ ।
<>“यः क्षेत्रवित्तपतया हृदि विष्वगाविः
<>प्रत्यक् चकास्ति भगवांस्तमवेहि सोऽस्मि ॥”
<>प्रतिकूलम् । यथा, महाभारते । ५ । ८४ । ६ ।
<>“प्रत्यगूहुर्महानद्यः प्राङ्मुखाः सिन्धुसत्तमाः ।
<>विपरीता दिशः सर्व्वा न प्राज्ञायत किञ्चन ॥”)
<LEND>
