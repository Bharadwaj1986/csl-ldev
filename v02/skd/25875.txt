<L>25875<pc>3-585<k1>मथुरा<k2>मथुरा
मथुरा¦, स्त्री, (मथ्यते पापराशिर्यया इति । मथ +
<>“मन्दिवाशीत्यादि ।” उणा० । १ । ३९ ।
<>इति उरच् ।) स्वनामख्यातपुरी । अधुना
<>आगरा इति ख्यातस्याग्रवणस्य नगरम् ।
<>(यथा, रघौ । ६ । ४८ ।
<>“यस्यावरोधस्तनचन्दनानां
<>प्रक्षालनाद्वारिविहारकाले ।
<>कलिन्दकन्या मथुरां गतापि
<>गङ्गोर्म्मिसंसक्तजलेव भाति ॥”)
<>तत्पर्य्यायः । मधुपघ्नम् २ । इति त्रिकाण्डशेषः ॥
<>मधुपुरी ३ मधुरा ४ । इति शब्दरत्नावली ॥
<>सा च मोक्षदायकतीर्थम् । यथा, --
<>“अयोध्या मथुरा माया काशी काञ्ची अव-
<>न्तिका ।
<>पुरी द्वारवती चैव सप्तैता मोक्षदायिकाः ॥
<>अयोध्या रामनगरी मथुरा कृष्णपालिता ।
<>एतास्तु पृथिवीमध्ये न गण्यन्ते कदाचन ॥
<>श्रीरामधनुरग्रस्था अयोध्या सा महापुरी ।
<>मथुरा केशवोत्सृष्टसुदर्शनविधारिता ॥”
<>इत्यादिभूतशुद्धितन्त्रम् ॥ * ॥
<>तत्र विष्णुदर्शनमाहात्म्यं यथा,
<>“यज्ज्यैष्ठशुक्लद्वादश्यां स्नात्वा वै यमुनाजले ।
<>मथुरायां हरिं दृष्ट्वा प्राप्नोति परमां गतिम् ॥
<>यमुनासलिले स्नातः पुरुषो मुनिसत्तम ! ।
<>ज्येष्ठामूलामले पक्षे द्वादश्यामुपवासकृत् ॥
<>समभ्यर्च्च्याच्युतं सम्यक् मथुरायां समाहितः ।
<>अश्वमेधस्य यज्ञस्य प्राप्नोत्यविकलं फलम् ॥
<>कश्चिदस्मत्कुले जातः कालिन्दीसलिलाप्लुतः ।
<>अर्च्चयिष्यति गोविन्दं मथुरायामुपोषितः ॥
<>ज्येष्ठामूलसिते पक्षे येनैवं वयमप्युत ।
<>परामृद्धिमवाप्स्यामस्तारिताः सकुलोद्भवैः ॥”
<>इति विष्णुपुराणे ६ अंशे ८ अध्यायः ॥ * ॥
<>तस्या माहात्म्यं यथा, --
<>वराह उवाच ।
<>“न विद्यते च पाताले नान्तरीक्षे न मानुषे ।
<>समत्वं मथुराया हि प्रियं मम वसुन्धरे ! ॥”
<>सूत उवाच ।
<>“तच्छ्रुत्वा वचनं तस्य प्रणम्य शिरसा तदा ।
<>पुण्यानां परमं पुण्यं पृथ्वी वचनमब्रवीत् ॥
<>पृथिव्युवाच ।
<>पुष्करं नैमिषं चैव पुरी वाराणसी तथा ।
<>एता हित्वा महाभाग ! मथुरां किं प्रशंससि ॥
<>वराह उवाच ।
<>शृणु कार्त्स्नेन वसुधे ! कथ्यमानं मयानधे ! ।
<>मथुरति च विख्यातं नास्ति क्षेत्रं परं मम ।
[Page3-585-b+ 52]
<>सा रम्या च सुशस्ता च जन्मभूमिः प्रिया मम ॥
<>शृणु देवि ! यथा स्तौमि मथुरां पापहारि-
<>णीम् ।
<>तन्निवासी नरो याति मोक्षं नास्त्यत्र संशयः ॥
<>महामाध्यां प्रयागे तु यत् फलं लभते नरः ।
<>तत् फलं लभते देवि ! मथुरायां दिने दिने ॥
<>कार्त्तिक्याञ्चैव यत् पुण्यं पुष्करे तु वसुन्धरे ! ।
<>तत् फलं लभते देवि ! मथुरायां दिने दिने ॥
<>पूर्णे वर्षसहस्रे तु वाराणस्यान्तु यत् फलम् ।
<>तत् फलं लभते देवि ! मथुरायां क्षणेन हि ॥
<>मथुराञ्च परित्यज्य योऽन्यत्र कुरुते रतिम् ।
<>मूढो भ्रमति संसारे मोहितो मायया मम ॥
<>यः शृणोति वरारोहे ! माथुरं मम मण्डलम् ।
<>अन्येनोच्चारितं शंसन् सोऽपि पापैः प्रमुच्यते ॥
<>पृथिव्यां यानि तीर्थानि आसमुद्रसरांसि च ।
<>मथुरायां गमिष्यन्ति सुप्ते चैव जनार्द्दने ॥
<>मथुरां समनुप्राप्य श्राद्धं कृत्वा यथाविधि ।
<>तृप्तिं यान्तीह पितरो यावत् स्थित्यग्रजन्मनः ॥
<>ये वसन्ति महाभागे ! मथुरामितरे जनाः ।
<>तेऽपि यान्ति परां सिद्धिं मत्प्रसादान्न संशयः ॥
<>कुब्जाम्रके शौकरवे मथुरायां विशेषतः ।
<>विना सांख्येन योगेन मुच्यते नात्र संशयः ॥
<>मथुरायां महापुर्य्यां ये वसन्ति शुचिव्रताः ।
<>बलिभिक्षाप्रदातारो ये वा ते नरविग्रहाः ॥
<>भविष्यामि वरारोहे ! द्बापरे युगसंस्थिते ।
<>ययातिभूपवंशाच्च क्षत्त्रियः कुलवर्द्धनः ॥
<>भविष्यामि वरारोहे ! मथुरायां न संशयः ।
<>मूर्त्तिं चतुर्व्विधां कृत्वा स्थास्यामि ऋषिभिः
<>स्तुतः ॥
<>स्थास्यामि वत्सरशतं युद्धेषु कृतनिश्चयः ।
<>एका चन्दनसङ्काशा द्वितीया कनकप्रभा ॥
<>अशोकसदृशा चान्या अन्या चोत्पलसन्निभा ।
<>तत्र गुह्यानि नामानि भविष्यन्ति मम प्रिये ! ॥
<>पुण्यानि च पवित्राणि संसारोच्छेदनानि च ।
<>यत्राहं घातयिष्यामि द्बात्रिंशति वसुन्धरे ! ॥
<>दैत्यान् घोरान् महाभागे ! कंसादीन् घोर-
<>दर्शनान् ।
<>यमुना यत्र सुवहा नित्यं सन्निहिता ध्रुवम् ॥
<>वैवस्वतस्वसा रम्या यमुना यत्र विश्रुता ।
<>तां नदीं यमुनां गङ्गां प्रयागे सङ्गविश्रुताम् ॥
<>गङ्गाशतगुणा पुण्या मथुरे मम मण्डले ।
<>यमुना विश्रुता देवि ! नात्र कार्य्या विचारणा ॥
<>तत्र तीर्थानि गुह्यानि भविष्यन्ति ममानघे ! ।
<>येषु स्नानपरो देवि ! मम लोके महीयते ॥
<>अथात्र मुञ्चते प्राणान् मम कर्म्मपरायणः ।
<>न जायते स मर्त्येषु जायते च चतुर्भुजः ॥
<>अविमुक्ते नरः स्नातो मुक्तिं प्राप्नोत्यसंशयम् ।
<>तथात्र मुञ्चते प्राणान्मम लोकं स गच्छति ।
<>विश्रान्तिसंज्ञकं नाम तीर्थं त्रैलोक्यविश्रुतम् ।
<>यस्मिन् स्नातो नरो देवि ! मम लोके महीयते ॥
<>सर्व्वतीर्थेषु यत् स्नानं सर्व्वतीर्थेषु यत् फलम् ।
<>तत् फलं लभते देवि ! दृष्ट्वा देवं गतश्रमम् ॥
[Page3-585-c+ 52]
<>न च यज्ञैर्न तपसा न ध्यानैर्न च संयमैः ।
<>तत् फलं लभते देवि ! स्नातो विश्रान्तिसंज्ञके ॥
<>कालत्रयन्तु वसुधे ! यः पश्यति गतश्रमम् ।
<>कृत्वा प्रदक्षिणे द्वे तु विष्णुलोकं स गच्छति ॥
<>अस्ति चान्यत् परं गुह्यं सर्व्वसंसारमोक्षणम् ।
<>यस्मिन् स्नातो नरो देवि ! मम लोके महीयते ॥
<>प्रयागं नाम तीर्थन्तु देवानामपि दुर्लभम् ।
<>तस्मिन् स्नातो नरो देवि ! अग्निष्टोमफलं लभेत् ॥
<>इन्द्रलोकं समासाद्य नरो वै तत्र मोदते ।
<>अथात्र मुञ्चते प्राणान् मम लोकं स गच्छति ॥
<>तथा कनखलं तीर्थं नाम गुह्यं परं मम ।
<>स्नानमात्रेण तत्रापि नाकपृष्ठे स मोदते ॥
<>अस्ति क्षेत्रं परं गुह्यं तिन्दुकं नाम नामतः ।
<>तस्मिन् स्नातो नरो देवि ! मम लोके महीयते ॥
<>अस्मिंस्तीर्थे पुरावृत्तं तच्छृणुष्व वसुन्धरे ! ।
<>पाञ्चालविषये देवि ! काम्पिल्यञ्च पुरोत्तमम् ॥
<>धनधान्यसमायुक्तं ब्रह्मदत्तेन पालितम् ।
<>तस्मिंस्तु वसते देवि ! तिन्दुको नाम नामतः ॥
<>तस्मिंस्तु वसतस्तस्य नापितस्य पुरोत्तमे ।
<>कालेन महता तस्य कुटुम्बः क्षयमागतः ॥
<>क्षीणे कुटुम्बे तु तदा सुभृशं दुःखपीडितः ।
<>सर्व्वसङ्गपरित्यागी यो गच्छन् मथुरापुरीम् ।
<>ब्राह्मणावसथे सोऽपि वसमानो वसुन्धरे ! ॥
<>तत्र कर्म्मशतं कृत्वा स्नात्वैव यमुनां नदीम् ।
<>तत्र दानञ्च कुरुते नित्यकालं दृढव्रतः ॥
<>ततः कालेन महता पञ्चत्वं समुपागतः ।
<>तस्य तीर्थप्रभावेण जातोऽसौ ब्राह्मणोत्तमः ॥
<>तस्मिन् वरगृहे देवि ! ब्राह्मणो योगिनां वरः ।
<>जातिस्मरो महाप्राज्ञो विष्णुभक्तो वसुन्धरे ! ॥
<>तस्य तीर्थप्रभावेण प्राप्ता मुक्तिः सुदुर्लभा ॥
<>ततः परं सूर्य्यतीर्थं सर्व्वपापप्रमोचनम् ।
<>वैरोचनेन बलिना सूर्य्यस्त्वाराधितः पुरा ॥
<>भ्रष्टराज्येन बलिना धनकामेन वै पुरा ।
<>ऊर्द्ध्वबाहुर्न्निराहारस्तप्तवानुत्तमं तपः ॥
<>साग्रं संवत्सरं देवि ! ततः काममवाप्नुयात् ।
<>तस्य प्रसन्नो भगवान् द्युमणिः प्रत्यभाषत ॥
<>किं कारणं बले ! ब्रूहि तपस्यसि महत्तपः ॥”
<>बलिरुवाच ।
<>“भ्रष्टराज्योऽस्मि देवेश ! पाताले निवसाम्यहम् ।
<>वित्तेनापि विहीनस्य कुटुम्बभरणं कुतः ॥
<>मुकुटात्तस्य वै सूर्य्यो ददौ चिन्तामणिं ततः ।
<>चिन्तामणिं समासाद्य पातालमगमत्तदा ॥
<>तस्मिंस्तीर्थे नरः स्नात्वा सर्व्वपापैः प्रमुच्यते ।
<>तत्रापि मुञ्चते प्राणान् मम लोकं स गच्छति ॥
<>आदित्येऽहनि संक्रान्तौ ग्रहणे चन्द्रसूर्य्ययोः ।
<>तस्मिन् स्नातो नरो देवि ! राजसूयफलं लभेत् ॥
<>यत्र ध्रुवेण सन्तप्तं इच्छया परमं तपः ।
<>अत्र वै स्नानमात्रेण ध्रुवलोके महीयते ॥
<>तत्रापि मुञ्चते प्राणान् मम लोके महीयते ॥
<>ध्रुवतीर्थे च वसुधे यः श्राद्धं कुरुते नरः ।
<>पितॄं स्तारयते सर्व्वान् पितृपक्षे विशेषतः ॥
<>दक्षिणे ध्रुवतीर्थस्य तीर्थराजं प्रकीर्त्तितम् ।
[Page3-586-a+ 52]
<>तस्मिन् स्नातो नरो देवि ! मम लोके महीयते ।
<>तत्राथ मुञ्चते प्राणान्मम लोकं स गच्छति ॥
<>तद्दक्षिणे महादेवि ! ऋषितीर्थं परं मम ।
<>तत्र स्नातो नरो देवि ! ऋषिलोकं प्रपद्यते ॥
<>अथात्र मुञ्चते प्राणान्मम लोके महीयते ।
<>दक्षिणे ऋषितीर्थस्य मोक्षतीर्थं परं मम ॥
<>स्नानमात्रेण वसुधे ! मोक्षं प्राप्नोति मानवः ।
<>तत्राथ मुञ्चते प्राणान् मम लोके महीयते ॥
<>तत्रैव कोटितीर्थं हि तीर्थानामपि दुर्लभम् ।
<>तत्र स्नानेन दानेन मम लोके महीयते ॥
<>कोटितीर्थे नरः स्नातः सन्तर्प्य पितृदेवताः ।
<>तारिताः पितरस्तेन तथैव प्रपितामहाः ॥
<>कोटितीर्थे नरः स्नातो ब्रह्मलोके महीयते ।
<>तत्रैव वायुतीर्थन्तु पितॄणामपि दुर्लभम् ॥
<>पिण्डं दद्यात्तु वसुधे ! पितृलोकं स गच्छति ।
<>गयापिण्डप्रदानेन यत् फलं लभते नरः ॥
<>तत् फलं लभते देवि ! ज्यैष्ठे दानान्न संशयः ।
<>द्वादशैतानि तीर्थानि देवानां दुर्लभानि च ॥
<>स्नानं दानं जपो होमः सहस्रगुणितं भवेत् ।
<>एषां स्मरणमात्रेण सर्व्वपापैः प्रमुच्यते ॥
<>श्रुत्वा तीर्थस्य माहात्म्यं सर्व्वान् कामानवा-
<>प्नुयात् ॥”
<>इत्यादि वराहपुराणे मथुरातीर्थप्रभावः ॥ * ॥
<>इतः प्रभृति सप्तविंशाध्यायेषु मथुरामाहात्म्यं
<>ज्ञेयम् ॥
<LEND>
