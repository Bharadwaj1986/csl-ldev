<L>36299<pc>5-136<k1>शेषः<k2>शेषः
शेषः¦, पुं, (शेषति सङ्कर्षतीति । शिष हिसायाम्
<>+ अच् ।) सङ्कर्षणः । स तु बलदेवः । (यथा,
<>माघे । २ । ६८ ।
<>“निशम्य ताः शेषगवी रभिधातुमधोक्षजः ।
<>शिष्याय बृहतां पत्युः प्रस्तावमादिशत् दृशा ॥”
<>शिष वधे + भावे घञ् ।) वधः । अनन्तः । स
<>च सर्पराजः । इति मेदिनी ॥ (यथा, कुमारे ।
<>३ । ३ ।
<>व्यादिश्यते भूधरतामवेक्ष्य
<>कृष्णेन देहोद्वहनाय शेषः ॥”)
<>तस्य ध्यानं यथा, --
<>“फंणासहस्रसंयुक्तं चतुर्ब्बाहुं किरीटिनम् ।
<>नवाम्रपल्लवाकारं पिङ्गलश्मश्रुलोचनम् ॥
<>पीताम्बरधरं देवं शङ्ग्वचक्रगदाधरम् ।
<>कराग्रे दक्षिणे पद्मं गदां तस्याप्यधःकरे ।
<>दधानं सर्व्वलोकेशं सर्व्वाभरणभूषितम् ।
<>क्षीराब्धिमध्ये श्रीमन्तमनन्तं पूजयेत्ततः ॥”
<>इति भविष्यपुराणम् ॥
<>गजः । नागः । स्वीकृतेतरवस्तु । इत्यजयपालः ॥
<>भगवतो द्वितीया मूर्त्तिः । यथा, --
<>“एका भगवतो मूर्त्तिर्ज्ञानरूपा शिवामला ।
<>वासुदेवाभिधाना सा गुणातीता सुनिष्कला ॥
<>द्वितीया कालसंज्ञान्या तामसी शेषसंज्ञिता ।
<>निहन्ति सकलांश्चान्ते वैष्णवी परमा तनुः ॥”
<>इति कौर्म्मे ४८ अध्यायः ॥
<>शेषशयनप्रकारो यथा, --
<>“अनन्तस्तत्र गत्वा तु यत्र क्षीरोदसागरः ।
<>तत्र स्वयं श्रिया युक्तं सुषुप्सन्तं जनार्द्दनम् ॥
<>तस्योपधानमकरोदनन्तो दक्षिणां फणाम् ।
<>उत्तरां पादयोश्चक्रे उपधानं महाबलः ।
<>तालवृन्तं तदा चक्रे स शेषः पश्चिमां फणाम् ॥
<>स्वयन्तु बीजयामास शेषरूपी जनार्द्दनम् ॥
<>शङ्खं चक्रं नन्दकासिमिषुधी द्वे महाबलः ।
<>ऐशानयाथ फणया स दध्रे गरुडं तदा ॥
<>गवां पद्मञ्च शार्ङ्गञ्च तथैव विविधायुधम् ।
<>यानि चान्यानि तस्यासन्नाग्ने य्या फणया दधौ ॥
<>एवं कृत्वा स्वकं काय शयनीयं तदा हरेः ।
[Page5-136-c+ 52]
<>भूतभव्यजगन्नाथं परापरपतिं हरिम् ॥
<>दधार शिरसानन्तः स्वयमेव स्वकां तनुम् ।
<>एवं ब्रह्मदिनस्यैव प्रमाणेन निशां हरिः ।
<>सन्ध्याञ्च समधिप्राप्य शेते नारायणोऽव्ययः ॥”
<>इति कालिकापुराणे २७ अध्यायः ॥
<LEND>
