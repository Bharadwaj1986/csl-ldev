<L>27666<pc>3-753<k1>मुसलः<k2>मुसलः
मुसलः¦, पुं, क्ली, (मुस्यति खण्डयतीति । मुस् +
<>“वृषादिभ्यश्चित् ।” उणा० १ । १०८ । कलः चित्
<>स्यात् ।) स्वनामख्याततण्डुलादिकण्डनार्थनिर्म्मित-
<>लौहाग्रयष्टिः । तत्पर्य्यायः । अयोऽग्रम् २ ।
<>इत्यमरः । २ । ९ । २५ ॥ मुषलम् ३ कण्डनी-
<>दण्डः ४ । इति शब्दरत्नावली ॥ मुस्यति मुसल
<>मुस यिर्छिदि नाम्नीति कलः । मुसलो दन्त्य-
<>सकारः । एवं मुष्य इर्छिदीति मूर्द्धन्यान्तात्
<>कलः मूर्द्ध्वन्यषकारश्च । इत्यमरटीकायां भरतः ॥
<>(आयुधविशेषः । तत्प्रकारो यथा, वैशम्पाय-
<>नोक्तधनुर्वेदे ।
<>“मुसलस्त्वक्षिशीर्षाभ्यां करैः पादैर्विवर्ज्जितः ।
<>मूले चान्तेऽतिसम्बन्धः पातनं पोथनं द्वयम् ॥”)
<>यथा, मनौ । ८ । ३१५ ।
<>“स्कन्धेनादाय मुसलं लगुडं वापि स्वादिरम् ।
<>शक्तिञ्चोभयतस्तीक्ष्णामायसं दण्डमेव वा ॥”)
<LEND>
