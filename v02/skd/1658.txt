<L>1658<pc>1-072<k1>अभिचारः<k2>अभिचारः
अभिचारः¦, पुं, (आभिमुख्येन शत्रुबधार्थं चारः
<>कार्य्यकरणं अभि + चर + भावे घञ् ।) हिंसा-
<>कर्म्म । इत्यमरः ॥ अथर्व्ववेदोक्तमन्त्रयेन्त्रादि-
<>निष्पादितमारणोच्चाटनादिहिंसात्मककर्म । इति
<>भरतः ॥ मारणादिफलकतान्त्रिकप्रयोगविशेषः ।
<>स षड्विधः । मारणं १ मोहनं २ स्तम्भनं ३
<>विद्वेषणं ४ उच्चाटनं ५ वशीकरणं ६ । इति
<>तन्त्रसारः ॥ उपपातकविशेषः । इति प्रायश्चित्त-
<>विवेकः ॥ स तु श्येनादियज्ञेनानपराधस्य मारणं ।
<>इति कुल्लूकभट्टः ॥ यथा, --
[Page1-073-a+ 52]
<>“हिंसौषधीनां स्त्र्याजीवोऽभिचारोमूलकर्मच” ।
<>इति मनौ ११ अध्यायः ॥ * ॥ अथाभिचारः ।
<>“ओँ विरुद्धे रूपिणि चण्डिके वैरिणममुकं देहि
<>देहि स्वाहा” । इति खड्गमभिमन्त्र्य खङ्गमन्त्रांश्च
<>पठित्वा खड्गं संपूज्य छागादिकममुकोऽसि इति
<>वैरिनाम्नाभिमन्त्र्य रक्तसूत्रेण त्रिधा मुखं बद्ध्वा
<>वैरिनाम्ना प्राणप्रतिष्ठां कृत्वा ।
<>“ओँ अयं स वैरी यो द्वेष्टि तमिमं पशुरूपिणं ।
<>विनाशय महादेवि स्फें स्फें खादय खादय” ॥
<>इति पठित्वा बलिशिरसि पुष्पं दत्त्वा बलिमन्त्रं
<>पठित्वा बलिं संपूज्य अद्याश्विने मासि महा-
<>नवम्यां अमुकगोत्रोऽमुकदेवशर्म्मा अमुकशत्रु-
<>नाशाय इमं छागं महिषं वा अमुकदैवतं भग-
<>वत्यै दुर्गायै तुभ्यमहं सम्प्रददे । इत्युत्सृज्य आं
<>क्रूं फट् इति छित्त्वा मूलं पठित्वा एतद्रुधिरं दुर्गायै
<>नमः । इति रक्तं शिरश्च दत्त्वा अष्टाङ्गमांसै-
<>र्होमं मूलमन्त्रेण कुर्य्यादिति तन्त्रसारः ॥
<LEND>
