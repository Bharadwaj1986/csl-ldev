<L>27267<pc>3-712<k1>मालवः<k2>मालवः
मालवः¦, पुं, (मालः उन्नतक्षेत्रमस्त्यत्र । माल +
<>“केशाद्वोऽन्यतरस्याम् ।” ५ । २ । १०९ । इत्यत्र
<>“अन्येभ्योऽपि दृश्यन्ते ।” इति काशिकोक्तेः
<>वप्रत्ययः ।) अवन्तिदेशः । इति हेमचन्द्रः ।
<>४ । २२ ॥ मालओया इति हिन्दीभाषा ॥
<>(यथा, मात्स्ये । ११३ । ४४ ॥
<>“अङ्गा वङ्गा मद्गुरका अन्तर्गिरि बहि-
<>र्गिरी ।
<>सुह्मोत्तराः प्रविजया मार्गवागेयमालवाः ॥”
<>मालवेषु जात इत्यण् । तद्देशजे, त्रि ॥)
<>रागविशेषः । स च षड्रागाणां मध्ये प्रथम-
<>रागः । मतान्तरे भैरवरागोऽयम् । यथा, --
<>“आदौ मालवरागेन्द्रस्ततो मल्लारसंज्ञितः ।
<>श्रीरागस्तस्य पश्चाद्वै वसन्तस्तदनन्तरम् ॥
<>हिल्लोलश्चाथ कर्णाट एते रागाः प्रकी-
<>र्त्तिताः ॥
<>तस्य स्वरूपं यथा, --
<>“नितम्बिनीचुम्बितवक्त्रपद्मः
<>शुकद्युतिः कुण्डलवान् प्रमत्तः ।
<>सङ्गीतशालां प्रविशन् प्रदोषे
<>मालाधरो मालवरागराजः ॥”
<>इति सङ्गीतदामोदरः ॥
<>(मालव्यां तन्नामिकायां सावित्रीमातरि जातः
<>इत्यण् । अश्वपतेराज्ञो मालव्यां जातः पुत्त्र
<>गणः । यथा, महाभारते । ३ । २९६ । ५८ ।
<>“पितुश्च ते पुत्त्रशतं भविता तव मातरि ।
<>मालव्यां मालवा नाम शाश्वताः पुत्त्रपौत्त्रिणः ॥
<>भ्रातरस्ते भविष्यन्ति क्ष्यत्रियास्त्रिदशोपमाः ॥”
<>स्त्री, नदीविशेषः । यथा, महाभारते । १३ ।
<>१६५ । २५ ।
<>“हिरण्वती वितस्ता च तथा प्लक्षवती नदी ।
<>वेदस्मृतिर्वेदवती मालवाथाश्ववत्यपि ॥”)
<LEND>
