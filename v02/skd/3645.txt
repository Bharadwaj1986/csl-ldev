<L>3645<pc>1-185<k1>आयतनं<k2>आयतनं
आयतनं¦, क्ली, (आङ् + यत + ल्युट् ।) यज्ञस्थानं । देव-
स्थानं । तत्पर्य्यायः । चैत्यं २ । इत्यमरः ॥
यथा रामायणे, --
“येभ्यः प्रणमसे पुत्त्र ! चैत्येष्वायतनेषु च” ।
“समित्कुशपवित्राणि वेद्यश्चायतनानि च ।
स्थण्डिलानि च विप्राणां शैला वृक्षा ह्रदाः क्षुपाः” ॥
आश्रयः, विश्रामस्थानं । यथा चाणक्यः ।
“नासमीक्ष्य परं स्थानं पूर्व्वमायतनं त्यजेत्” ॥
कुमारसम्भवे, ७ । ५ ।
“स्नेहस्तदेकायतनं जगाम” ।
भद्रासन भिटा इत्यादिख्यातो वास्तुदेशः ।
याज्ञवल्क्यः, --
“आरामायतनग्रामनिपानोद्यानवेश्मसु” ।) व्याधिनिदानम् ।)
<LEND>
