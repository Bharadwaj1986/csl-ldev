<L>7204<pc>2-083<k1>कादम्बरी<k2>कादम्बरी
कादम्बरी¦, स्त्री, (कु कृष्णवर्णं नीलवर्णमित्यर्थः अम्बरं
<>वस्त्रं यस्य । कोः कदादेशः । कदम्बरो बलरामस्तस्य
<>प्रिया । कदम्बर + अण् ततः स्त्रियां ङीप् ।
<>यद्वा कदम्बे जातो रसः कादम्बः । “तत्रजातः” ।
<>४ । ३ । २५ । इत्यण् । कादम्बं राति ददा-
<>तीति । रादाने + “आतोऽनुपसर्गे कः” । ३ ।
<>२ । ३ । इति कः । गौरादित्वात् ङीष् ।) मदिरा ।
<>इति मेदिनी ॥ (यथा, --
<>“कादम्बरीमदविधूर्णितलोचनस्य
<>युक्तं हि लाङ्गलभृतः पतनं पृथिव्याम्” ॥
<>इत्युद्भटः ॥) कोकिला । स्वरस्वती । शारिकाप-
<>क्षिणी । इति मेदिनी ॥ (वाणभट्टविरचितकाव्य-
<>विशेषः । स्वनायिकानाम्नैव प्रसिद्धोऽयं ग्रन्थः । इयं
<>कादम्बरी तु वाणभट्टेनासमापितां पुनरस्य पुत्त्रेण
<>समाप्तिं नीता ॥ नायिकाविशेषः । सातु तुम्बुरु-
<>प्रभृतीनां षण्णां गन्धर्व्वाणां ज्येष्ठस्य हंस इत्याख्यया
<>प्रसिद्धस्य गन्धर्व्वस्य कन्या । अस्या जननी सोम-
<>मयूखसम्भवाप्सरसां कुले जाता गौरीति नाम्ना
<>प्रसिद्धा । अस्या अन्यद्विवरणन्तु कादम्बर्य्यां द्रष्ट-
<>व्यम् ॥)
<LEND>
