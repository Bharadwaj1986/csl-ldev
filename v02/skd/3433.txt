<L>3433<pc>1-174<k1>आधानं<k2>आधानं
आधानं¦, क्ली, (आधीयते आङ् + धा + भावे ल्यट्
<>यद्वा आधीयते स्थाप्यते यत् कर्म्मणि ल्युट् ।)
<>गर्भाधानं । अग्न्याधानं । स्थापितद्रव्यं । इति
<>स्मृतिः ॥ (ग्रहणं, धारणं । अधिगमः, करणं ।
<>सम्पादनं । श्रौताग्नेः स्मार्त्ताग्नेर्वा ग्रहणं, ब्राह्मणानां
<>प्रतिदिनकर्त्तव्या विहितवह्निस्थापनपूर्व्वकहोमा-
<>दिक्रिया, यजनं, होमः । यथा रघुवंशे, १ । २४ ।
<>“प्रजानां विनयाधानाद्रक्षणाद्भरणादपि ।
<>स पिता पितरस्तासां केवलं जन्महेतवः” ॥
<>यथा मनुः, ५ । १६८ ।
<>“भार्य्यायै पूर्व्वमारिण्यै दत्वाग्नीनन्त्यकर्म्मणि ।
<>पुनर्दारक्रियां कुर्य्यात् पुनराधानमेव च” ॥
[Page1-174-c+ 52]
<>यथा महाभारते, --
<>“सर्व्वेषां पुनराधानं बिधिदृष्टेन कर्म्मणा” ।
<>यथा मेघदूते, पूर्व्वमेघे । ३ ।
<>“तस्य स्थित्वा कथमपि पुरः कौतुकाधानहेतोः” ॥)
<LEND>
