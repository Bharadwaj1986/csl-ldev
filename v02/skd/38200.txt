<L>38200<pc>5-287<k1>सम्राट्<k2>सम्राट्
सम्राट्¦, [ज्] पुं, (सम्यक् राजते इति । सं +
<>राज + क्विप् । “मो राजि समः क्वौ ।” ८ ।
<>३ । २५ । इति समो मकारस्य मादेशस्तेन
<>नानुस्वारः ।) येन राजसूयेन इष्टम् । यो
<>मण्डलस्येश्वरः । आज्ञया राज्ञः शास्ति यः ।
<>इत्यमरः ॥ राजसूयश्चक्रवर्त्तिसाध्यो याग-
<>विशेषः । तेन येन इष्टं यागः कृतः । यो मण्ड-
<>लस्य द्बादशराजमण्डलस्य ईश्वरः । यश्च राज्ञो
<>नृपान् आज्ञया शास्ति भृत्यवद्व्यापारेषु नियो-
<>जयति स सम्राडुच्यते । केचित्तु समुच्चयेन
<>त्रीण्येतान्याहुः । राजसूययाजी यः स सम्राट्
<>चतुरब्धिसीमावच्छिन्नाया भूमेर्य ईश्वरः
<>सोऽपि । यश्च कियत्परिमाणाया भूमेः पती-
<>नाज्ञया शास्ति सोऽपि । इह परत्र च सम्यक्
<>राजते इति क्विप् सम्राट् दान्ते म इत्यत्र
<>सम्राड्वर्ज्जनान्नानुस्वारः । इति भरतः ॥ (यथा,
<>रघुः । २ । ५ ।
<>“आम्वादयद्भिः कवलैस्तृणानां
<>कण्डूयनैर्दंशनिवारणैश्च ।
<>अव्याहतैः स्वैरगतैः स तस्याः
<>सम्राट् समाराधनतत्परोऽभूत् ॥”)
<LEND>
