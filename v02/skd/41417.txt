<L>41417<pc>5-505<k1>हयशाला<k2>हयशाला
हयशाला¦, स्त्री, (हयस्य शाला ।) अश्वालयः ।
<>यथा, मात्स्ये । २१७ । १९ -- २३ ।
<>“गवां स्थानं तथैवात्र तुरगाणान्तथैव च ।
<>उत्तराभिमुखा श्रेणी तुरगाणां विधीयते ॥
<>दक्षिणाभिमुखा वाथ परिशिष्टास्तु गर्हिताः ।
<>तुरगास्तु तथा धार्य्याः प्रदीपैः सर्व्वरात्रिकैः ॥
<>कुक्कुटा वानराश्चैव मर्क्कटाश्च नराधिप ! ।
<>धारयेदश्वशालायां सवत्सां धेनुमेव च ।
<>अजाश्च धार्य्या यत्नेन तुरगाणां हितैषिणा ॥
<>गोगजाश्वादिशालासु तत्पुरीषस्य निर्गमम् ।
<>अस्तं गते न कुर्व्वीत देवदेवे दिवाकरे ॥”
<LEND>
