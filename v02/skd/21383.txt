<L>21383<pc>3-132<k1>पाशः<k2>पाशः
पाशः¦, पुं, (पश्यते बध्यतेऽनेनेति । पश + घञ् ।)
शस्त्रभेदः । इति शब्दरत्नावली ॥ (वैशम्पा-
यनधनुर्व्वेदोक्तपाशलक्षणं यथा, --
“पाशः सुसूक्ष्मावयवो लौहधातुस्त्रिकोणवान् ।
प्रादेशपरिधिः सीसगुलिकाभरणाञ्चितः ॥”
आग्नेयधनुर्व्वेदोक्तलक्षणं यथा, --
[Page3-132-c+ 52]
“दशहस्तो भवेत् पाशो वृत्तः करमुखस्तथा ।
गुणकार्पासमुञ्जानामर्कस्नायवचर्म्मणाम् ॥
अन्येषां सुदृढानाञ्च सुकृतं परिवेष्टितम् ।
तथा त्रिंशत्समं पाशं बुधः कुर्य्यात्सुवर्त्तितम् ॥”
अस्य क्रियादिकं यथा, --
“कर्त्तव्यं शिक्षकैस्तस्य स्थानं कक्षासु वै सदा ।
वामहस्तन संगृह्य दक्षिणेनोद्धरेत्ततः ॥
कुण्डलस्याकृतिं कृत्वा भ्राभ्यैकं मस्तकोपरि ।
क्षिपेत् -- ॥”
“वल्पिते च प्लुते चैव तथा प्रव्रजितेषु च ।
समयोगविधिं ज्ञात्वा प्रयुञ्जीत सुशिक्षितः ॥
विजित्वा तु यथान्यायं ततो बन्धं समाचरेत् ।
कट्यां बद्ध्वा ततः खड्गं वामपार्श्वावलम्बितम् ॥
दृढं विगृह्य वामेन निष्कर्षेद्दक्षिणेन च ॥”
अन्यच्च ।
“परावृत्तमपावृत्तं गृहीतं लघुसंज्ञितम् ।
ऊर्द्ध्वक्षिप्तमधःक्षिप्तं सन्धारितविधारितम् ॥
श्येनपातं गजपातं ग्राहग्राह्यं तथैव च ।
एवमेकादशविधा ज्ञेयाः पाशविधारणाः ॥”
वैशम्पायनोक्तक्रिया यथा, --
“प्रसारणं वेष्टनञ्च कर्त्तनञ्चेति ते त्रयः ।
योगाः पाशाश्रिता लोके पाशाः क्षुद्रसमा-
श्रिताः ॥”
अन्यच्च ।
“ऋज्वायतं विशालञ्च तिर्य्यक्भ्रामितमेव च ।
पञ्च कर्म्मविनिर्द्दिष्टं व्यस्ते पाशे महात्मभिः ॥”)
कचान्ते समूहार्थः । (यथा, माघे । ७ । ६२ ।
“श्लथशिरसिजपाशपातभारा-
दिव नितरां नतिमद्भिरंसभागैः ॥”)
कर्णान्ते शोभनार्थः । छात्राद्यन्ते निन्दार्थः
पक्ष्यादिबन्धनरज्जादि । इति विश्वः ॥ (यथा,
महार्भारते । ५ । ६४ । १ ।
“शकुनीनामिहार्थाय पाशं भूमावयोजयत् ।
कश्चिच्छाकुनिकस्तात पूर्व्वेषामिति शुश्रुम ॥”
योगविशेषः । यथा, ज्योतिषे ।
“यदा राशिपञ्चके सव्व ग्रहा भवन्ति तदा
पाशाख्ययोगो भवति ॥” पारिभाषिकपाशो
यथा, कुलार्णवे १ उल्लासे ।
“घृणा शङ्का भयं लज्जा जुगुप्सा चेति पञ्चमी ।
कुलं शीलं तथा जातिरष्टौ पाशाः प्रकी-
र्त्तिताः ॥”
स्वप्नेऽस्य दर्शनफलं यथा, --
“कार्पासभस्मास्थिकपालशूलं
चक्रञ्च पाशन्त्वथवा प्रपश्येत् ।
तस्यापदं रोगधनक्षयं वा
रोगी मृतिं वा तनुतेऽतिकष्टम् ॥”
इति हारीते द्वितीये स्थाने द्वितीयेऽध्याये ॥)
<LEND>
