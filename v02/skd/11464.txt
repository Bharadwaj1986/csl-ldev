<L>11464<pc>2-366<k1>गोष्ठाष्टमी<k2>गोष्ठाष्टमी
गोष्ठाष्टमी¦, स्त्री, (गोष्ठोपपदान्विता अष्टमी ।
<>गोष्ठे विहिता अष्टमी वा । एतस्यां तिथौ
<>भगवतो बालरूपिणो नन्दनन्दनस्य गोष्ठगमन-
<>पुरःसरं वत्सपत्वं विहाय गोपत्वस्वीकरणात्
<>तथात्वम् ।) गोपाष्टमी । सा च कार्त्तिकशुक्ला-
<>ष्टमी । यथा, पाद्मे कूर्म्मपुराणे च ।
<>“शुक्लाष्टमी कार्त्तिके तु स्मृता गोपाष्टमी बुधैः ।
<>तद्दिने वासुदेवोऽभूद्गोपः पूर्व्वन्तु वत्सपः ॥
<>तत्र कुर्य्याद्गवां पूजां गोग्रासं गोः प्रदक्षिणम् ।
<>गवानुगमनं कुर्य्यात् सर्व्वान् कामानभीप्सता ॥”
<>इति श्रीहरिभक्तिविलासे १६ विलासः ॥
<>“भीमपराक्रमे कार्त्तिकशुक्लपक्षमधिकृत्य ।
<>गोष्ठाष्टम्यां गवां पूजां गोग्रासं गोः प्रदक्षि-
<>णम् ।
<>गवानुममनं कुर्य्यात् सर्व्वपापविमुक्तये ॥”
<>इति तिथ्यादितत्त्वम् ॥
<LEND>
