<L>40486<pc>5-434<k1>स्तेनः<k2>स्तेनः
स्तेनः¦, पुं, (स्तेनयतीति । स्तेन + पचाद्यच् ।)
चौरः । इत्यमरः । २ । १० । २४ ॥ तस्य दण्ड-
निर्णयो यथा, --
“स्तेनस्यातः प्रवक्ष्यामि विधिं दण्डविनिर्णये ।
परमं यत्नमातिष्ठेत् स्तेनानां निग्रहे नृपः ।
स्तेनानां निग्रहादस्य यशो राष्ट्रञ्च वर्द्धते ॥
अन्नादे भ्रूणहा मार्ष्टि पत्यौ भार्य्यापचारिणी ।
गुरौ शिष्यश्च याज्यश्च स्तेनो राजनि
किल्विषम् ॥
यस्तु तान्यु पकॢप्ताणि द्रव्याणि स्तेनयेन्नरः ।
तमाद्यं दण्डयेद्राजा यश्चाग्निं चौरयेद्गृहात् ॥
येन येन यथाङ्गेन स्तेनो नृषु विचेष्टते ।
तत्तदेव हरेत्तस्य प्रत्यादेशाय पार्थिवः ॥”
इति मानवे ८ अध्यायः ॥
तद्वैदिकपर्य्यायः । तृपुः १ तक्का २ रिभ्वा ३
रिपुः ४ रिक्वा ५ रिहायाः ६ तायुः ७
तस्करः ८ वनर्गुः ९ हुरश्चित् १० मुषीवान् ११
मलिम्लुचः १२ अघशंसः १३ वृकः १४ । इति
चतुर्द्दशेव स्तेननामानि । इति वेदनिघण्टौ ।
३ । २४ ॥ * ॥ देवायानिवेद्यान्नादिभोक्ता ।
यथा, श्रीभगवदगीतायाम् । ३ । १२ ।
“इष्टान् भोगान् हि वो देवा दास्यन्ते यज्ञ-
भाविताः ।
तैर्द्दत्तानप्रदायैभ्यो यो भुङ्क्त्वे स्तेन एव सः ॥”
स्तेप, क क्षेपे । इति कविकल्पद्रुमः ॥ (चुरा०-
पर०-सक०-सेट् ।) एकादशस्वरी । क, स्तेप-
यति । तिस्तेपयिषति । इति दुर्गादासः ॥
<LEND>
