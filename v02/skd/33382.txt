<L>33382<pc>4-448<k1>विषयः<k2>विषयः
विषयः¦, पुं, (“विषिण्वन्ति विषयिणं स्वेन रूपेण
निरूपणीयं कुर्व्वन्ति ।” इति सांख्यतत्त्वकौमुदी ।
वि + षि + अच् ।) चक्षुरादिग्राह्यः । स तु
शब्दस्पर्शरूपरसगन्धरूपः । तत्पर्य्यायः । गोचरः
२ इन्द्रियार्थः ३ ॥ देशः । (यथा, रघुः । ११ ।
१८ ।
“यच्चकार विवरं शिलाघने
ताडकोरसि स रामसायकः ।
अप्रविष्टविषयस्य रक्षसां
द्वारतामभवदन्तकस्य तत् ॥”)
आशयः । इत्यमरः ॥ न्यायमते क्षित्यप्तेजो-
वायूनां विषया यथा, --
“तत्र क्षितिर्गन्धहेतुर्नानारूपवती मता ।
षड्विधस्तु रसस्तत्र गन्धोऽपि द्बिविधो मतः ॥
स्पर्शस्तस्यापि विज्ञेयो ह्यनुष्णाशीतपाकजः ।
नित्यानित्या च सा द्वेधा नित्या स्यादणु-
लक्षणा ॥
अनित्या तु तदन्या स्यात् सवावयवयोगिनी ।
सा च त्रिधा भवेद्देह इन्द्रियं विषयस्तथा ।
योनिजादिर्भवेद्देह इन्द्रियं घ्राणलक्षणम् ।
विषयो द्व्यणुकादिस्तु ब्रह्माण्डान्त उदाहृतः ॥
वर्णः शुक्लो रसस्पर्शौ जले मधुरशीतलौ ।
स्नेहस्तत्र द्रवत्वन्तु सांसिद्धिकमुदाहृतम् ॥
नित्यतादि प्रथमवत् किन्तु देहमयोबिजम् ।
इन्द्रियं रसनं सिन्धुर्हिमादिर्विषयो मतः ॥ * ॥
स्पर्श उष्णस्तेजसस्तु स्याद्रूपं शुक्लभास्वरम् ।
नैमित्तिकद्रवत्वन्तु नित्यतादि तु पूर्व्ववत् ॥
इन्द्रियं नयनं वह्निस्वर्णादिर्विषयो मतः । * ।
अपाकजानुष्णाशीतस्पर्शस्तु पवने मतः ॥
तिर्य्यग्गमनवानेष ज्ञेयः स्पर्शादिलिङ्गकः ।
पूर्व्ववन्नित्यताद्युक्तं देहव्यापि त्वगिन्द्रितम् ॥
प्राणादिस्तु महावायुपर्य्यन्तो विषयो मतः ॥”
इति भाषापरिच्छेदः ॥
विषय इति । भोगसाधनं विषयः । सर्व्वमेव हि
कार्य्यं अदृष्टाधीनं यच्च कार्य्यं यददृष्टाधीनं
[Page4-449-a+ 52]
तत्तदुपभोगं साक्षात्परम्परया जनयत्येव नहि
बीजप्रयोजनाभ्यां विना कस्यचिदुत्पत्तिरस्ति
तेन द्व्यणुकादिब्रह्माण्डान्तं सर्व्वमेव विषयो
भवतीत्यर्थः । इति सिद्धान्तमुक्तावली ॥ * ॥
नित्यसेवितः । इति भरतधृताजयः ॥ अव्यक्तः ।
शुक्रः । इत्यप्यजयपालः ॥ जनपदः । इति
मेदिनी ॥ कान्तादिः । इति शब्दरत्नावली ॥
नियामकः । यथा, --
“विशब्दो हि विशेषार्थः सिनोतेर्ब्बन्ध उच्यते ।
विशेषेण सिनोतीति विषयोऽतो नियांमकः ॥”
इति भट्टकारिका ॥ * ॥
आरोपाश्रयः । यथा, --
“सारोपान्या तु यत्रोक्तौ विषयी विषयस्तथा ।
विषय्यन्तःकृतेऽन्यस्मिन् सा स्यात् साध्यवसा-
निका ॥”
यथा, गौर्व्वाहीकः । इति काव्यप्रकाशे २
उल्लासः ॥ (“भोगसाधनं विषयः ।” इति
तर्ककौमुदी ॥)
<LEND>
