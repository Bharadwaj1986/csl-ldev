<L>11426<pc>2-363<k1>गोरोचना<k2>गोरोचना
गोरोचना¦, स्त्री, (गोर्जाता रोचना हरिद्रा इव ।)
स्वनामख्यातपीतवर्णद्रव्यम् । तत्तु गोमस्तकस्थ-
शुष्कपित्तम् । यथा, माधवकरे ।
विशोषयेद्वस्तिगतं सशुक्रं
मूत्रं सपित्तं पवनः कफं वा ।
यदा तदाश्मर्य्युपजायते च
क्रमेण पित्तेष्विव रोचना गोः ॥”
तत्पर्य्यायः । रुचिः २ शोभा ३ रुचिरा ४
शोभना ५ शुभा ६ गौरी ७ रोचनी ८ पिङ्गा ९
मङ्गल्या १० मङ्गला ११ शिवा १२ पीता १३
गौतमी १४ गव्या १५ चन्दनीया १६ काञ्चनी १७
मेध्या १८ मनोरमा १९ श्यामा २० रामा २१ ।
इति राजनिर्घण्टः ॥ बन्द्या २२ रोचना २३ ।
अस्या गुणाः । हिमत्वम् । तिक्तत्वम् । वश्य-
मङ्गलकान्तिकारित्वम् । विषालक्ष्मीग्रहोन्माद-
गर्भस्रावक्षतास्रनाशित्वञ्च । इति भावप्रकाशः ॥
रुच्यत्वम् । पवित्रताशृङ्गारहितकारित्वम् ।
कृमिकुष्ठनाशित्वम् । भूतोपशमनत्वम् । जन-
मोहनत्वञ्च । इति राजनिर्घण्टः ॥ (यथा
कुमारे । ७ । १५ ।
“विन्यस्तशुक्लागुरुचक्रुरङ्गं
गोरोचनापत्त्रविभक्तमस्याः ।”
“क्रमेण पित्तेष्विव रोचना गोः ।”
इति माधवकृतरुग्विनिश्चयस्याश्मर्य्यधिकारे ॥)
<LEND>
