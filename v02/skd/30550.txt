<L>30550<pc>4-230<k1>लेहः<k2>लेहः
लेहः¦, पुं, (लेहनमिति । लिह् + घञ् ।)
आहारः । भक्षणम् । इति हेमचन्द्रः ॥ तत्-
पर्य्यायः । स्वादनम् २ रसनम् ३ स्वदनम् ४
स्वदिः ५ । इति राजनिर्घण्टः ॥ (यथा, बृहत्-
संहितायाम् । ५ । ४३ ।
“सव्यापसव्यलेहग्रसननिरोधावमर्द्दनारोहाः ।
आघ्रातं मध्यतमस्तमोऽन्य इति ते दश
ग्रासाः ॥”
कर्म्मणि घञ् । रसः । यथा, सुश्रुते । १ । ४४ ।
“पचेल्लेहं सिता क्षौद्रं पलार्द्धकुडवान्वितम् ॥”
लेढीति । लिह् + पचाद्यच् । लेहनकर्त्तरि, त्रि ।
यथा, भट्टिः । ६ । ८२ ।
“दह्येऽहं मधुनो लेहैर्द्दावैरुग्रैर्यथा गिरिः ॥”
अवलेहः । तत्पर्य्यायो यथा, --
“क्वाथस्य स्यात् पुनः पाकात् घनत्वं सारस-
क्रिया ।
सोऽवलेहश्च लेहः स्यात्तन्मात्रा स्यात् पलो-
न्मिता ॥
सिता चतुर्गुणा कार्य्या चूर्णाच्च द्विगुणो गुडः ।
द्रवं चतुर्गुणं दद्यादिति सर्व्वत्र निश्चयः ॥”
इति मध्यखण्डेऽष्टमेऽध्याये शार्ङ्गधरेणोक्तम् ॥”)
<LEND>
