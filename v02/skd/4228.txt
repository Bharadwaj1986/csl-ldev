<L>4228<pc>1-213<k1>इलावृतं<k2>इलावृतं
इलावृतं¦, क्ली, (इरया आवृतं ।) जम्बुद्वीपस्य नव-
वर्षान्तर्गतवर्षविशेषः । इति त्रिकाण्डशेषः ।
तच्च सुमेरुपर्ब्बतं संवेष्ट्यास्ते । तस्य सीमा उत्तरे
नीलपर्ब्बतः । दक्षिणे निषधः । पश्चिमे माल्य-
वान् । पूर्व्वेगन्धमादनपर्ब्बतः । इति श्रीभागवतम् ॥
अग्नीध्रस्य स्वनामख्यातः पुत्रः स तु पितुः
सकाशात् इलावृतं नाम वर्षमलभत । यदुक्तं
विष्णुपुराणे । २ । १ । १६, १७, १८ ।
“जम्बुद्वीपेश्वरो यस्तु अग्नीध्रो मुनिसत्तम ! ।
तस्य पुत्रा बभूवुस्ते प्रजापतिसमा नव ॥
नाभिः किम्पुरुषश्चैव हरिवर्ष इलावृतः ।
रम्यो हिरण्वान् षष्ठश्च कुरुर्भद्राश्व एव च ॥
केतुमालस्तथैवान्यः साधुचेष्टो नृपोऽभवत्” ॥)
<LEND>
