<L>37124<pc>5-199<k1>स<k2>स
स¦, दन्त्यसकारः । स तु व्यञ्जनद्वात्रिंशवर्णः ।
<>अस्योच्चारणस्थानं दन्तः । इति व्याकरणम् ॥
<>(तथाच शिक्षायाम् । १७ ।
<>“स्युर्मूर्द्धन्या ऋटुरषा दन्त्या ऌतुलसाः स्मृताः ॥”)
<>तत्स्वरूपं यथा, --
<>“सकारं शृणु चार्व्वङ्गि शक्तिवीजं परात्परम् ।
<>कोटिविद्युल्लताकारं कुण्डलीत्रयसंयुतम् ॥
<>पञ्चदेवमयं देवि पञ्चप्राणात्मकं सदा ।
<>रजःसत्त्वतमोयुक्तं त्रिबिन्दुसहितं सदा ॥”
<>इति कामधेनुतन्त्रम् ॥ * ॥
<>अस्य लेखनप्रकारो यथा, --
<>“कुञ्चिता वामतो दक्षगता च गोकृतिल्वधः ।
[Page5-199-b+ 52]
<>पुनरूर्द्ध्वगता तासु वह्निचन्द्रदिवाकराः ।
<>मात्रा भवानी विज्ञेया ध्यानमस्य प्रचक्ष्यते ॥”
<>अस्य ध्यानादि ।
<>“शुक्लाम्बरां शुक्लवर्णां द्विभुजां रक्तलोचनाम् ।
<>श्वेतचन्दनलिप्ताङ्गीं मुक्ताहारोपशोभिताम् ॥
<>गन्धर्व्वगीयमानाञ्च सदानन्दमयीं पराम् ।
<>अष्टसिद्धिप्रदां नित्यां भक्तानन्दविवर्द्धिनीम् ॥
<>एवं ध्यात्वा सकारन्तु तन्मन्त्रं दशधा जपेत् ॥
<>त्रिशक्ति सहितं वर्णं आत्मादितत्त्वसंयुतम् ।
<>प्रणम्य सततं देवि हृदि भावय सुन्दरि ॥”
<>इति वर्णोद्धारतन्त्रम् ॥ * ॥
<>तत्पर्य्यायः
<>“सो हंसः सुयशा विष्णुर्भृग्वीशश्चन्द्रसंज्ञकः ।
<>जगद्वीजं शक्तिनामा सोऽहं वेशवती भृगुः ॥
<>प्रकृतिरीश्वरः शुद्धः प्रभा श्वेता कुलोज्ज्वलः ।
<>दक्षपादोऽमृतं ब्राह्मी परमात्मा परोऽक्षरः ॥
<>सुरूपा च गुणेशो गौः कलकण्ठो वृकोदरी ।
<>प्राणाद्याश्च पुरादेवी लक्ष्मीः सोमो हिरण्यपूः ।
<>दुर्गोत्तारिणि सम्मोहाज्जीवो मूर्त्तिर्मनोहरः ॥”
<>इति तन्त्रम् ॥
<LEND>
