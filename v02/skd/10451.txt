<L>10451<pc>2-299<k1>गदः<k2>गदः
गदः¦, पुं, (गद्यते रुज्यतेऽनेन गदयति वा । गद +
<>करणे अप् । कर्त्तरि णिच् अच् वा ।) रोगः ।
<>(यथा, हारीते चिकित्सितस्थाने द्बितीयेऽध्याये ।
<>“शत्रुः स्थानबलं प्राप्य विक्रमं कुरुते बली ।
<>तथा धान्वन्तरं प्राप्य विक्रमं कुरुते गदः ॥
<>“यावत् स्थानं समाश्रित्य विकारं कुरुते गदः ।
<>तावत्तस्य प्रतीकारः स्थानत्यागाद्बलीयसः ॥”)
<>श्रीकृष्णभ्राता । इति हेमचन्द्रः । ३ । १२७ ॥
<>(यथा, भागवते । १ । १४ । २८ ।
<>“हृदीकः ससुतोऽक्रूरो जयन्तगदशारणाः ॥”)
<>भाषणञ्च । (औषधम् । यथा, महाभारते । १ ।
<>४३ । २१ ।
<>“अथ श्रुश्राव गच्छन् स तक्षको जगतीपतिम् ।
<>मन्त्रैर्गदैर्विषहरै रक्ष्यमाणं प्रयत्नतः ॥”
<>असुरविशेषः । यथा, वायुपुराणे ५ अध्याये
<>“गदो नामासुरो ह्यासीत् वज्राद्वज्रतरो दृढः ॥”)
<LEND>
