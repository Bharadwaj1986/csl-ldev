<L>11708<pc>2-390<k1>घण्टिका<k2>घण्टिका
घण्टिका¦, स्त्री, (घण्टा + अल्पार्थे कन् ततष्टापि
अत इञ्च । घण्टिका क्षुद्रघण्टा तद्बत् आकृति-
रस्त्यस्याः । अर्श आदित्वादच् ।) लम्बिका ।
तालूर्द्ध्वसूक्ष्मजिह्वा । इति राजनिर्घण्टो हेम-
चन्द्रश्च ॥ (गलरोगविशेषः । अस्य स लक्षण-
चिकित्सितं यथा, --
“तिलपिच्छिलगौल्यादिसेवनातिद्रवादपि ।
नवोदकेन कफजो जायते घण्टिकागदः ॥
जिह्वामूले कण्ठसन्धौ श्लेष्मरक्तसमुद्भवा ।
तेनास्यशोषो जडता ज्वरो मन्दश्च जायते ॥
शिरोव्यथा रुचिस्तन्द्रा तथास्यजडता भवेत् ।
तर्ज्जन्या कण्ठमध्ये तु संपीड्य रक्तग्रन्थिका ॥
परिस्रुतं तथा रक्तं तदा विम्लापनं हितम् ।
वचाञ्च मरिचं कृष्णाचूर्णं तत्र निधापयेत् ॥
मर्द्दनं स्यात् कण्ठदेशे तेन ग्रन्थिर्विलीयते ।
धान्यनागरजीमूतवचान्यग्रोधशुङ्गकाः ॥
क्वाथः स्वेदो घण्टिकाया मुखे गण्डूषधारणम् ।
गले च घण्ठिकामार्गे रक्तश्लेष्मविकारजा ॥”
इति घण्ठिकारोगः ॥
इति हारीते चिकित्सितस्थाने पञ्चचत्वारिंश-
त्तमेऽध्याये ॥)
<LEND>
