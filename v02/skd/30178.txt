<L>30178<pc>4-204<k1>लड<k2>लड
लड¦, म उन्मन्थनजिह्वयोः । इति कविकल्पद्रुमः ॥
<>(भ्वा०-पर०-अक०-क्वचित् पीडनादौ सक०-
<>सेट् ।) उन्मन्थनं पीडितीभावः उत्क्षिप्ती-
<>भावश्च । लडति लता वायुना पीडिता उत्-
<>क्षिप्ता वा स्यादित्यर्थः । जिह्वा तद्बिषयक्रिया ।
<>लडति जिह्वा स्पन्दनवती स्यादित्यर्थः । म,
<>लडयति । लडयति त्वचमुल्ललयत्यमूनिति
<>श्रीहर्षः । पीडयतीत्यर्थः । कवाटघ्नीमिन्दुः
<>किरणलहरीमुल्ललयतीति मुरारिः । उत्-
<>क्षिपतीत्यर्थः । उभयत्र डलयोरेकत्वाल्लत्वम् ।
<>केचित्तु जिह्वोन्मन्थने इति पठित्वा जिह्वाया
<>उन्मन्थनं उत्क्षेपणमिति व्याख्याय लडति
<>जिह्वां सर्प इत्येवोदाहरन्ति । इति दुर्गा-
<>दासः ॥
<LEND>
