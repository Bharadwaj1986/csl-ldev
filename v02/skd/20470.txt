<L>20470<pc>3-057<k1>परिक्रमः<k2>परिक्रमः
परिक्रमः¦, पुं, (परिक्रमणम् । क्रमु पादविक्षेपे +
<>भावे घञ् । “नोदात्तोपदेशस्येति ।” ७ । ३ । ३४ ।
<>इति उपधाया न वृद्धिः ।) क्रीडार्थं पद्भ्यां
<>गमनम् । तत्पर्य्यायः । विहारः २ । इत्यमरः ।
<>३ । २ । १६ ॥ प्रदक्षिणम् । यथा, --
<>वराह उवाच ।
<>“शृणु भद्रे ! महापुण्यं पृथिव्यां सर्व्वतो दिशम् ।
<>परिक्रम्य यथाध्वानं प्रमाणगणितं शुभम् ॥
<>भूम्याः परिक्रमे सम्यक् प्रमाणं योजनानि च ।
<>षष्टिकोटिसहस्राणि षाष्टिकोटिशतानि च ॥
<>तीर्थान्येतानि देवाश्च तारकाश्च नभस्तले ।
<>गणितानि समस्तानि वायुना जगदायुषा ॥
<>ब्रह्मणा लोमशेनैव नारदेन ध्रुवेण च ।
<>जाम्बवता सपुत्त्रेण रावणेन हनूमता ॥
<>एतैरनेकधा देवैः ससागरवना मही ।
<>क्रमिता बालिना चैव वाह्यमण्डलरेखया ॥
<>अन्तरा भ्रमणेनैव सुग्रीवेण महात्मना ।
<>तथा च पूर्व्वदेवेन्द्रैः पञ्चभिः पाण्डुनन्दनैः ॥
<>योगसिद्धैस्तथा कैश्चिन्मार्कण्डेयमुखैरपि ।
<>क्रमिता न क्रमिष्यन्ति न पूर्व्वे नापरे जनाः ॥
<>अल्पसत्त्वबलोपेतैः प्राणिभिश्चाल्पबुद्धिभिः ।
[Page3-057-b+ 52]
<>मनसापि न शक्यन्ते गमनस्य च का कथा ॥
<>सप्तद्वीपे तु तीर्थानि भ्रमणाद् यत् फलं भवेत् ।
<>प्राप्यते त्ताधिकं तस्मान्मथुरायाः परिक्रमे ॥
<>मथुरां समनुप्राप्य यस्तु कुर्य्यात् प्रदक्षिणम् ।
<>प्रदक्षिणीकृता तेन सप्तद्वीपा वसुन्धरा ॥
<>तस्मात् सर्व्वप्रयत्नेन सर्व्वकामानभीप्सुभिः ।
<>कर्त्तव्या मथुरां प्राप्य नरैः सम्यक् प्रदक्षिणा ॥”
<>इति वराहपुराणम् ॥
<LEND>
