<L>30934<pc>4-255<k1>वडभी<k2>वडभी
वडभी¦, स्त्री, (वड्यते आरुह्यतेऽत्रेति । वड् + बाहु-
<>लकात् अभिच् । कृदिकारादिति ङीष् ।)
<>गृहचूडा । इत्यमरः ॥ मुदनि । इति भाषा ।
<>तत्पर्य्यायः । गोपानसी २ । इति तट्टीकासार-
<>सुन्दरी ॥ चन्द्रशालिका ३ कूटागारम् ४ ।
<>इति त्रिकाण्डशेषः ॥
<>“चन्द्रशाला च वडभी स्यातां प्रासादमूर्द्धनि ॥”
<>इति श्रीधरः ॥
<>खेलायां वडभौ चूडा । इति रुद्रः ॥
<>“वडभी चन्द्रशालेति प्रासादादौ च मण्डपे ॥”
<>इति कोषान्तरम् ॥
<>“शुद्धान्ते वडभी चन्द्रशाले सौधोर्द्ध्ववेश्मनि ॥”
<>इति रभसः ॥
<>ह्रस्वान्तापि वडभिः । तां कस्याञ्चिद्भवनवडभौ
<>सुप्तपारावतायामिति । मेघदूतम् । ४० ॥
<>वडभिः वडभी वलभिः वलभी चेति चातूरूप्य-
<>मिति वृद्धाः । इति भरतः ॥ (यथा, हरिवंशे ।
<>८४ । ११ ।
<>“सुवासिता वपुष्मन्त उपनीतोत्तरच्छदाः ।
<>क्रियन्तां मञ्चवाटाश्च वडभ्यो वीथयस्तथा ॥”)
<LEND>
