<L>38546<pc>5-316<k1>सहस्रपात्<k2>सहस्रपात्
सहस्रपात्¦, [द्] पुं, (सहस्रं पादा यस्य । संख्या-
सुपूर्व्वस्येति पादस्यान्तलोपः ।) विष्णुः । यथा,
“सहस्रशीर्षा पुरुषः सहस्राक्षः सहस्रपात् ॥”
इति पुरुषसूक्तम् ॥
(तथाच महाभारते । १३ । १४९ । ३७ ।
“सहस्रमूर्द्धा विश्वात्मा सहस्राक्षः सहस्रपात् ॥”
महादेवः । यथा, तत्रैव । १३ । १७ । १३० ।
“हर्य्यक्षः ककुभो वज्री शतजिह्वः सहस्रपात् ॥”
ऋषिविशेषः । यथा, तत्रैव । १ । १० । ७ ।
“अहं पुरा रुरो ! नाम्ना ऋषिरासं सहस्रपात् ।
सोऽहं शापेन विप्रस्य भुजङ्गत्वमुपागतः ॥”)
<LEND>
