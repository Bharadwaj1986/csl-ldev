<L>20522<pc>3-060<k1>परिदेवना<k2>परिदेवना
परिदेवना¦, स्त्री, (परिदेवयतीति । परि + दिवि +
<>“ण्यासश्रन्थो युच् ।” ३ । ३ । १०७ । इति युच् ।
<>ततष्टाप् ।) शोकनिमित्तो विलापः । यथा, --
<>“अव्यक्तादीनि भूतानि व्यक्तमध्यानि भारत ! ।
<>अव्यक्तनिधनान्येव तत्र का परिदेवना ॥”
<>इति श्रीभगवद्गीताद्वितीयाध्यायश्लोकव्याख्याने
<>श्रीधरस्वामी ॥ अपि च ।
<>“न मन्त्रबलवीर्य्येण प्रज्ञया पौरुषेण च ।
<>अलभ्यं लभते मर्त्यस्तत्र का परिदेवना ॥
<>अव्यक्तादीनि भूतानि व्यक्तमध्यानि शौनक ! ।
<>अव्यक्तनिधनान्येव तत्र का परिदेवना ॥
<>अयाचितो मया लब्धस्त्वत्प्रेषितः पुनः कुतः ।
<>यत्रागतस्तत्र गतस्तत्र का परिदेवना ॥
<>एकवृक्षे यदा रात्रौ नानापक्षिसमागमः ।
<>प्रभाते दश दिशो यान्ति तत्र का परिदेवना ॥
<>एकसार्थप्रयातानां सर्व्वेषान्तत्र गामिनाम् ।
<>यद्येकस्त्वरितो याति का तत्र परिदेवना ॥”
<>इति गरुडपुराणे १११ अध्यायः ॥
<LEND>
