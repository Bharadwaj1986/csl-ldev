<L>16719<pc>2-733<k1>दुर्लभः<k2>दुर्लभः
दुर्लभः¦, त्रि, (दुर्दुःखेन लभ्यते इति । दुर् + लभ +
“ईषद्दुःसुष्विति ।” ३ । ३ । १२६ । इति खल् ।)
दुष्प्रापः । इति मेदिनी । भे, १६ ॥ यथा, --
“दुर्लभं प्राकृतं वाक्यं दुर्लभः क्षेमकृत् सुतः ।
दुर्लभा सदृशी भार्य्या दुर्लभः स्वजनः प्रियः ॥”
इति चाणक्ये । ५४ ॥
अतिप्रशस्तः । इति शब्दरत्नावली ॥
“सर्व्वत्र सुलभा गङ्गा त्रिषु स्थानेषु दुर्लभा ।
हरिद्वारे प्रयागे च गङ्गासागरसङ्गमे ॥”
इति कूर्म्मपुराणम् ॥
प्रियः । इति हेमचन्द्रः ॥
<LEND>
