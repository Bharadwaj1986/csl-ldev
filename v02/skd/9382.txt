<L>9382<pc>2-223<k1>क्वाथः<k2>क्वाथः
क्वाथः¦, पुं, (क्वथ् + भावे घञ् ।) दुःखम् । व्यसनम् ।
द्रव्यनिष्पाकः । इति हेमचन्द्रः ॥ क्वाथ्यमानं तोयं
त्रिविधम् । पादावशेषम् १ अर्द्धावशेषम् २ त्रि-
पादावशेषञ्च ३ । अस्य नाम पारिभाषिको-
ष्णोदकम् । तत्र त्रिपादावशेषं वातनाशकम् ।
अर्द्धावशेषं पित्तनाशकम् । पादावशेषं कफनाश-
कम् । लघु अग्निवर्द्धकञ्च । तेषां मध्ये त्रिपादाव-
शेषजलं हेमन्ते शिशिरे च प्रशस्तम् । वसन्ते
पादावशेषजलं प्रशस्तम् । शरदि ग्रीष्मे च अ-
र्द्धावशेषजलं प्रशस्तम् । वर्षायां अष्टभागावशेष-
जलं प्रशस्तम् । तत्काले बहुदोषत्वात् । दिनपक्व-
जलं रात्रौ गुरु रात्रिपक्वजलं दिवा गुरु । इति
राजवल्लभः ॥ यथास्य करणप्रणाली ॥
“पानीयं षोडशगुणं क्षुणे द्रव्यपले क्षिपेत् ।
मृत्पात्रे क्वाथयेद्ग्राह्यमष्टमांशावशेषितम् ॥
तज्जलं पाययेद्धीमान् कोष्णं मृद्वग्निसाधितम् ।
शृतः क्वाथः कषायश्च निर्यूहः स निगद्यते” ॥
इति शार्ङ्गधरेण मध्यखण्डे द्वितीयाध्याये उक्तम् ॥)
<LEND>
