<L>37636<pc>5-237<k1>सधवा<k2>सधवा
सधवा¦, स्त्री, (धवेन भर्त्त्रा सह वर्त्तमाना ।)
जीवत्पतिका । तत्पर्य्यायः । सभर्त्तृका २ पति-
वत्नी ३ सनाथा ४ । इति जटाधरः ॥ अस्या
धर्मा यथा, --
“भर्त्तुः शुश्रूषणं स्त्रीणां परो धर्मो ह्यमायया ।
तद्बन्धूनाञ्च कल्याण्यः प्रजानाञ्चानुपोषणम् ॥
दुःशीलो दुर्भगो वृद्धो जडो रोग्यधनोऽपि वा ।
पतिः स्त्रीभिर्नहातव्यो लोकेप्सुभिरपातकी ॥”
इति श्रीभागवते १० स्कन्धे २९ अध्यायः ॥
<LEND>
