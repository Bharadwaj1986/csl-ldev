<L>17303<pc>2-761<k1>द्रुमः<k2>द्रुमः
द्रुमः¦, पुं, (समुदाये वृत्ताः शब्दा अवयवेष्वपि
वर्त्तन्ते इति न्यायात् द्रुः शाखा विद्यतेऽस्य ।
“द्युद्रुभ्यां मः ।” ५ । २ । १०८ । इति मः ।)
वृक्षः । इत्यमरः । २ । ४ । ५ ॥ (यथा, मनुः ।
९ । २५५ ।
“निर्भयन्तु भवेद्यस्य राष्ट्रं बाहुबलाश्रितम् ।
तस्य तद्बर्द्धते नित्यं सिच्यमान इव द्रुमः ॥”)
पारिजातः । कुवेरः । इति मेदिनी । मे, १५ ॥
(स्वनामख्यातः किम्पुरुषेश्वरः । यथा, महा-
भारते । २ । १० । २८ ।
“द्रुमः किम्पुरुषेशश्च उपास्ते धनदेश्वरम् ॥”
सनामख्यातनृपविशेषः । स तु शिविनामदैत्य-
स्यांशात् जातः । यथा, तत्रैव । १ । ६७ । ८ ।
“यस्तु राजन् ! शिविर्नाम दैतेयः परिकीर्त्तितः ।
द्रुम इत्यभिविख्यातः स आसीद्भुवि पार्थिवः ॥”
रुक्मिणीगर्भजातः कृष्णस्य पुत्त्रविशेषः । यथा,
हरिवंशे । १६० । ६ ।
“चारुभद्रश्चारुगर्भः सुदंष्ट्रो द्रुम एव च ॥”)
<LEND>
