<L>35003<pc>5-027<k1>शय्या<k2>शय्या
शय्या¦, स्त्री, (शी शयने + “संज्ञायां समजेति ।”
<>३ । ३ । ९९ । इति क्यप् ।) गुम्फनम् । इति
<>मेदिनी ॥ शीयते यत्र सा । तत्पर्य्यायः । शय-
<>नीयम् २ शयनम् ३ । इत्यमरः ॥ तल्पम् ४ ।
<>इति जटाधरः ॥ शयनीयकम् ५ । इति शब्द-
<>रत्नावली ॥ तस्या गुणाः ।
<>“सुखशय्यासनं सेव्यं निद्रापुष्टिधृतिप्रदम् ।
<>श्रमानिलहरं शस्तं विपरीतमतोऽन्यथा ॥
<>भूशय्यानिलपित्तघ्नी वृंहणी शुक्रवर्द्धिनी ।
<>खट्वा तु वांतला प्रोक्ता पट्टो रूक्षोऽतिवा-
<>तलः ॥”
<>इति राजवल्लभः ॥ * ॥
<>अपि च ।
<>“त्रिदोषशमनी खट्वा तूली वातकफापहा ।
<>भूशय्या वृंहणी वृष्या काष्ठपट्टी तु वातला ॥”
<>अन्यत् पुनराह ।
<>“भूशय्या वातलातीव रूक्षा पित्तास्रनाशिनी ।
<>सुशय्याशयनं हृद्यं पुष्टिनिद्राधृतिप्रदम् ।
<>श्रमानिलहरं वृष्यं विपरीतमतोऽन्यथा ॥”
<>इति भावप्रकाशः ॥ * ॥
<>तद्गमनविधानं यथा, --
<>“कृतपादावशौचश्च भुक्त्वा सायं ततो गृही ।
<>गच्छेत् शय्यामस्फुटितामेव दारुमयीं नृप ॥
<>नाविशालां न वै भग्नां नासमां मलिनां न च ।
<>न च जन्तुमयीं शय्यामधिगच्छेदनास्तृताम् ॥”
<>इति विष्णुपुराणे ३ अंशे ११ अध्यायः ॥ * ॥
<>तद्दानफलं यथा । याज्ञवल्क्यः ।
<>“गृहधान्याभयोपानच्छत्रमाल्यानुलेपनम् ।
<>यानं वृक्षं प्रियं शय्यां दत्त्वात्यन्तं सुखी भवेत् ॥”
<>प्रियं यद्यस्य हर्म्म्यादि । प्रतिग्रहसमर्थेन
<>शय्या न प्रत्याख्येया । यथा याज्ञवल्क्यः ।
<>“कुशाः शाकं पयो मत्स्या गन्धाः पुष्पं दधि
<>क्षितिः ।
<>मांसशय्यासनं धानाः प्रत्याख्येयं न वारि च ॥”
<>मृतोद्देश्यकदत्तशय्याग्रहणे दोषो यथा । ब्रह्म-
<>पुराणम् ।
<>“शय्यालङ्कारवस्त्रादि प्रतिगृह्य मृतस्य च ।
<>नरकान्न निवर्त्तन्ते धेनुं तिलमयीं तथा ॥” * ॥
<>सा च औत्तानाङ्गिरोदेवताका । यथा, --
<>“छत्रं कृष्णाजिनं शय्यां रथमासनमेव च ।
<>उपानहौ तथा यानं तथा यत् प्राणवर्ज्जितम् ।
<>औत्तानाङ्गिरसन्त्वेतत् प्रतिगृह्णीत मानवः ॥”
<>इति शुद्धितत्त्वम् ॥ * ॥
<>पुष्पाभिषेके शय्यापट्टकं यथा, --
<>“सर्व्वरत्नमलङ्कारं पट्टं कार्य्यं द्बिहस्तकम् ।
<>हस्तविस्तार उच्छ्राये दशाङ्गुल्यः सुशोभनम् ॥
<>स्नानाख्यं सार्द्धहस्तन्तु पट्टं वृत्तासनान्वितम् ।
<>शय्याख्यं द्विगुणा दैर्घ्याद्धनुर्मानं सपीठकम् ॥”
<>इति देवीपुराणे त्रैलोक्याभ्युदयपादे पुष्पाभि-
<>षेकनामाध्यायः ॥
<LEND>
