<L>17820<pc>2-795<k1>धारणा<k2>धारणा
धारणा¦, स्त्री, (धार्य्यते या सा । धृ + णिच् +
<>युच् । टाप् ।) बुद्धिः । इति राजनिर्घण्टः ॥
<>(यथा, याज्ञवल्क्ये । ३ । ७३ ।
<>“इन्द्रियाणि मनः प्राणो ज्ञानमायुः सुखं धृतिः ।
<>धारणा प्रेरणं दुःखमिच्छाहङ्कार एव च ॥”)
<>न्याय्यपथस्थितिः । तत्पर्य्यायः । संस्था २
<>मर्य्यादा ३ स्थितिः ४ । इत्यमरः । २ । ८ । २६ ॥
<>(यथा, मनुः । ४ । ३८ ।
<>“न लङ्घ्ययेत् वत्सतन्त्रीं न प्रधावेच्च वर्षति ।
<>न चोदके निरीक्षेत स्वं रूपमिति धारणा ॥”)
<>योगाङ्गविशेषः । इति मेदिनी । णे, ५६ ॥
<>“स तु अद्बितीयवस्तुन्यन्तरेन्द्रियधारणम् ।” इति
<>वेदान्तसारः ॥ ध्येये चित्तस्य स्थिरबन्धनम् ।
<>इति हेमचन्द्रः ॥
<>“तस्मात् समस्तशक्तीनामाधारे तत्र चेतसः ।
<>कुर्व्वीत संस्थितिं सा तु विज्ञेया शुद्धधारणा ॥”
<>इति विष्णुपुराणे । ६ । ७ । ७४ ॥
<>ब्रह्मणि मनोधारणम् । यथा, --
<>“ब्रह्मात्मचिन्ता ध्यानं स्यात् धारणा मनसो धृतिः ।
<>अहं ब्रह्मेत्यवस्थानं समाधिर्ब्रह्मणः स्थितिः ॥”
<>इति गारुडे ४९ अध्यायः ॥
<>अष्टादशप्राणायामादिरूपधारणा यथा, --
<>“प्राणायामा दशाष्टौ च धारणा साभिधीयते ।
<>द्वे धारणे स्मृतो योगो मुनिभिस्तत्त्वदर्शिभिः ॥
<>प्राङ्नाभ्यां हृदये चात्र तृतीया च तथोरसि ।
<>कण्ठे मुखे नासिकाग्रे नेत्रभ्रूमध्यमुर्द्धसु ।
<>किञ्चित्तस्मात् परस्मिंश्च धारणाः परमाः
<>स्मृताः ।
<>दशैता धारणाः प्राप्य प्राप्नोत्यक्षरसाम्यताम् ॥”
<>इति गारुडे २३० अध्यायः ॥
<>अपि च ।
<>“प्राणायामैर्द्वादशभिर्यावत्कालो हृतो भवेत् ।
[Page2-795-c+ 52]
<>यस्तावत्कालपर्य्यन्तं मनो ब्रह्मणि धारयेत् ।
<>तस्यैव ब्रह्मणा प्रोक्तं ध्यानं द्वादशधारणाः ॥
<>द्बादशध्यानपर्य्यन्तं मनो ब्रह्मणि यो नरः ।
<>तुष्टे तु स यतो मुक्तः समाधिः सोऽभिधीयते ॥
<>ध्येयान्न चलते यस्य मनोऽभिध्यायतो भृशम् ।
<>प्राप्यावधि कृतं कालं यावत् सा धारणा स्मृता ॥”
<>इति च गारुडे २४० अध्यायः ॥
<LEND>
