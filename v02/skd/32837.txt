<L>32837<pc>4-405<k1>विन्यासः<k2>विन्यासः
विन्यासः¦, पुं, (वि + नि + अस + घञ् ।) स्थाप-
नम् । रचनम् । यथा, ज्ञानार्णवे । वैष्णवे तु ।
“एकैकवर्णमुच्चार्य्य मूलाधाराच्छिरोऽन्तकम् ।
नमोऽन्तमिति विन्यास आन्तरः परिकीर्त्तितः ॥”
अपि च ।
“ओमाद्यन्तो नमोऽन्तो वा सबिन्दुर्बिन्दुवर्ज्जितः ।
पञ्चाशद्वर्णविन्यासः क्रमादुक्तो मनीषिभिः ॥”
इति भट्टः । इति तन्त्रसारः ॥
अन्यच्च ।
“गृहेषु मणिविन्यासो विज्ञेयो न च दण्डवत् ।
विशुद्धहीरकन्यासो विधेयः सदनोपरि ।
तेन सर्व्वाणि नश्यन्ति अरिष्टानि मही-
भुजाम् ॥”
इति युक्तिकल्पतरुः ॥
किञ्च ।
“तया कवितया किवा तया वनितया च किम् ।
पदविन्यासमात्रेण यया नापहृत मनः ॥”
इत्युद्भटः ॥
<LEND>
