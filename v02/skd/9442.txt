<L>9442<pc>2-229<k1>क्षमा<k2>क्षमा
क्षमा¦, स्त्री, (क्षमते आत्मोपरिस्थितानां जीवाना-
<>मपराधं या । क्षम् अच् षित्वादङ् वा तत-
<>ष्टाग् ।) क्षितिः । (यथा, भट्टिः । ३ । २२ ।
<>“विभूषणान्युन्मुमुचुः क्षमायां
<>पेतुर्बभञ्जुर्वलयानि चैव” ॥)
<>क्षान्तिः । इत्यमरः । ३ । ३ । १२२ ॥ क्षमालक्षणम् ।
<>यथाह, वृहस्पतिः ।
<>“वाह्ये चाध्यात्मिके चैव दुःखे चोत्पादिते क्वचित् ।
<>न कुप्यति न वा हन्ति सा क्षमा परिकीर्त्तिता” ॥
<>इत्येकादशीतत्त्वम् । अपि च ।
<>“आक्रुष्टोऽभिहतो यस्तु नाक्रोशेन्न हनेदपि ।
<>अदुष्टैर्वाङ्मनःकायैस्तितिक्षुश्च क्षमा स्मृता” ॥
<>इति मात्स्ये १२० अध्यायः ॥ अन्यच्च ।
<>“विभागशीलः सततं क्षमायुक्तो दयात्मकः ।
<>गृहस्थस्तु क्षमायुक्तो न गृहेण गृही भवेत् ॥
<>क्षमा दया च विज्ञानं सत्यञ्चैव दमः शमः ।
<>अध्यात्मनित्यताज्ञानमेतद्ब्राह्मणलक्षणम् ॥
<>विगर्हातिक्रमक्षेपहिंसाबन्धवधात्सनाम् ।
<>अन्यमन्युसमुत्थानां दोषाणां वर्ज्जनं क्षमा” ॥
<>इति कौर्म्मे १४ अध्यायः ॥ (अपरञ्च यथा, महा-
<>भारते । ३ । द्रौपदी-युधिष्ठिरसंवादे । २९ । ३५-- ।
<>“अत्राप्युदाहरन्तीमा गाथा नित्यं क्षमावताम् ।
<>गीताः क्षमावता कृष्णे ! काश्यपेन महात्मना ॥
<>क्षमा धर्म्मः क्षमा यज्ञः क्षमा वेदाः क्षमा श्रुतम् ।
<>य एतदेव जानाति स सर्व्वं क्षन्तुमर्हति ॥
<>क्षमा ब्रह्म क्षमा सत्यं क्षमा भूतञ्च भावि च ।
<>क्षमा तपः क्षमा शौचं क्षमयेदं धृतं जगत् ॥
<>अतियज्ञविदां लोकान् क्षमिणः प्राप्नुवन्ति च ।
<>अतिब्रह्मविदां लोकानति चापि तपस्विनाम् ॥
<>अन्ये वै यजुषां लोकाः कर्म्मिणामपरे तथा ।
<>क्षमावतां ब्रह्मलोके लोकाः परमपूजिताः ॥
<>क्षमा तेजस्विनां तेजः क्षमा ब्रह्म तपस्विनाम् ।
<>क्षमा सत्यं सत्यवतां क्षमा यज्ञः क्षमा शमः ॥
<>तां क्षमामीदृशीं कृष्णे ! कथमस्मद्विधस्त्यजेत् ।
<>यस्यां ब्रह्म च सत्यञ्च यज्ञा लोकाश्च धिष्ठिताः ॥
<>क्षन्तव्यमेव सततं पुरुषेण विजानता ।
<>यदा हि क्षमते सर्व्वं ब्रह्म सम्पद्यते तदा ॥
[Page2-229-b+ 52]
<>क्षमावतामयं लोकः परश्चैव क्षमावताम् ।
<>इह सम्मानमर्हन्ति परत्र च शुभां गतिम् ॥
<>येषां मन्युर्मनुष्याणां क्षमयाभिहतः सदा ।
<>तेषां परतरे लोकास्तस्मात् क्षान्तिः परा मता” ॥)
<>रात्रिः । इति शब्दरत्नावली ॥ * ॥ दुर्गा । इत्यमर-
<>टीकायाम् मथुरानाथः ॥ तथा हि ।
<>“जयन्ती मङ्गला काली भद्रकाली कपालिनी ।
<>दुर्गा शिवा क्षमा धात्री स्वाहा स्वधा नमोऽस्तुते” ॥
<>इति दुर्गार्च्चातत्त्वम् ॥ अपि च ।
<>“क्षमा तु श्रीमुखे कार्य्या योगपट्टोत्तरीयका ।
<>पद्मासनकृताधारा वरदोद्यतपाणिनी ॥
<>शूलमेखलसंयुक्ता प्रशान्ता योगसंस्थिता ।
<>सितपुष्पोपहारेण सितहोमेन सिद्धिदा” ॥
<P>इति देवीपुराणे संवत्सरदेवताविंशतिविधिः
<>प्रथमः ॥ खदिरः । इति राजनिर्घण्टः ॥ गोपी-
<>विशेषः । यथा । राधिकोवाच ।
<>“मया पूर्व्वञ्च त्वं दृष्टो गोप्या च क्षमया सह ।
<>सुवेशयुक्तो मालावान् गन्धचन्दनसंयुतः ॥
<>रत्नभूषितया गन्धचन्दनोक्षितया तया ।
<>सुखेन मूर्च्छितस्तल्पे पुष्पचन्दनसंयुते ॥
<>श्लिष्टो निद्रितया सद्यः सुखेन नवसङ्गमात् ।
<>मया प्रबोधिता सा च भवांश्च स्मरणं कुरु ॥
<>गृहीतं पीतवस्त्रन्ते मुरली च मनोहरा ।
<>वनमाला कौस्तुभश्चाप्यमूल्यं रत्नकुण्डलम् ॥
<>पश्चात् प्रदत्तं प्रेम्ना च सखीनां वचनादहो ।
<>लज्जया कृष्णवर्णश्च तेनाप्यद्यापि पश्यतः ॥
<>क्षमा देहं परित्यज्य लज्जया पृथिवीं गता ।
<>ततस्तस्याः शरीरञ्च गुणश्रेष्ठं बभूव ह ॥
<>संविभज्य त्वया दत्तं प्रेम्ना प्ररुदता पुरा ।
<>किञ्चिद्दत्तं विष्णवे च वैष्णवेभ्यश्च किञ्चन ॥
<>धर्म्मिष्टेभ्यश्च धर्म्माय दुर्ब्बलेभ्यश्च किञ्चन ।
<>तपस्विभ्योऽपि देवेभ्यः पण्डितेभ्यश्च किञ्चन ॥
<>एतत्ते कथितं सर्व्वं किं भूयः श्रोतुमिच्छसि” ॥
<>इति ब्रह्मवैवर्त्ते प्रकृतिखण्डे ९ अध्यायः ॥ * ॥
<LEND>
