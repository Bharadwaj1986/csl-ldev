<L>19616<pc>2-922<k1>नेत्रं<k2>नेत्रं
नेत्रं¦, क्ली, (नीयते नयति वानेनेति । “दाम्नी-
शसेति ।” ३ । २ । १८२ । इति करणे ष्ट्रन् ।)
चक्षुः । (यथा, मनुः । ४ । ४४ ।
“नाञ्जयन्तीं स्वके नेत्रे नचाभ्यक्तामनावृताम् ।
न पश्येत् प्रसवन्तीञ्च तेजस्कामो द्विजोत्तमः ॥”)
जटा । अंशुकम् । इत्यमरः । २ । ६ । ९३,
३ । ३ । १७९ ॥ मन्थगुणः । (यथा, महाभारते ।
१ । १८ । १३ ।
“मन्थानं मन्दरं कृत्वा तथा नेत्रञ्च वासुकिम् ।
देवा मथितुमारब्धाः समुद्रं निधिमम्भ-
साम् ॥”)
वृक्षमूलम् । रथः । नेतरि, त्रि । इति मेदिनी ।
रे, ५४ ॥ (यथा, महाभारते । २ । ६० । ४ ।
“नावं समुद्र इव बालनेत्रा-
मारुह्य घोरे व्यसने निमज्जेत् ॥”)
नाडी । इति विश्वः ॥ वस्तिशलाका । इति
राजनिर्घण्टः ॥
<LEND>
