<L>36230<pc>5-133<k1>शृगालः<k2>शृगालः
शृगालः¦, पुं, (सृजति मायामिति । सृज + कालन्
<>पृषोदरादित्वात् साधुः ।) पशुविशेषः । शेयाल्
<>इति भाषा । तत्पर्य्यायः । शिवा २ भूरिमायः ३
<>गोमायुः ४ मृगधूर्त्तकः ५ वञ्चकः ६ क्रोष्टुः ७
<>फेरुः ८ फेरवः ९ जम्बुकः १० । इत्यमरः ॥
<>सृगालः ११ जम्बूकः १२ मूत्रमत्तः १३ कुरवः १४
<>घोरबासनः १५ वनश्वा १६ फेरः १७ श्वधूर्त्तः
<>१८ । इति शब्दरत्नावली ॥ शालावृकः १९
<>गोमी २० कटस्वादकः २१ । इति जटाधरः ॥
<>शिवालुः २२ फेरण्डः २३ व्याघ्रनायकः २४ ।
<>इति राजनिर्घण्टः ॥ दैत्यभेदः । इति मेदिनी ॥
<>वासुदेवः । निष्ठुरः । खलः । इति सारस्वता-
<>भिधानम् ॥ भीरुः । इत्यनेकार्थकोषः ॥ * ॥
<>शृगालशब्दादीनां शुभाशुभसूचकत्वं यथा, --
<>“अनर्थहेतुर्गतिशब्दहीनः
<>सदा शृगालः खलु दृष्टमात्रः ।
<>शस्ता हि वामा गतिरस्य शस्तो
<>वामो निनादो निशि यो बहूनाम् ॥
<>हुवा हुवेति प्रथमं ततस्तु
<>टटेति दीघः सुतरां रवो यः ।
<>स्याज्जम्बुकानां स नतः प्रशस्त-
<>स्तदन्यरूपः कथितः प्रदीप्तः ॥
<>शृगालशब्दो भवने निशाया-
<>मुच्चाटनार्थं दिशि पश्चिमायाम् ।
<>प्राच्यां भयायोत्तरतः शिवाय
<>भवत्यवाच्यां भयनाशनाय ॥”
<>इति वसन्तराजशाकुनम् ॥
<LEND>
