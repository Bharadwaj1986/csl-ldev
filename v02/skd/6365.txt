<L>6365<pc>2-027<k1>कबन्धः<k2>कबन्धः
कबन्धः¦, पुं, क्ली, (केन प्राणवायुना पुनर्बध्यते सम्ब-
ध्यते मस्तकहीनस्यापि दैवेन प्राणावेशात् जीव-
तो नरस्येव क्रियाकारित्वशक्तित्वात्तथात्वम् । क +
बन्ध + घञ् ।) क्रियायुक्तापमूर्द्धकलेवरम् । इत्य-
मरः २ । ८ । ११८ ॥ यथा, मार्कण्डेये ८२ । ६३ ।
“कबन्धाश्छिन्नशिरसः खङ्गशक्त्यृष्टिपाणयः” ॥
अपि च । “नागानामयुतं तुरङ्गनियुतं सार्द्धं
रथानां शतं पत्तीनां दशकोटयो निपतिता एकः
कबन्धो रणे । तादृक्कोटिकबन्धनर्त्तनविधौ
खेलच्चलत् खे शिरस्तेषां कोटिनिपातने रघुपतेः
कोदण्डघण्टारवः” ॥ इति प्राचीनाः ॥
<LEND>
