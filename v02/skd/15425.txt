<L>15425<pc>2-652<k1>त्यत्<k2>त्यत्
त्यत्¦, [द्] क्ली, (त्यज् + “त्यजितनीति ।” उणां ।
१ । १३१ । इति अदिः स च डित् ।) वायुः ।
आकाशः । यथा, --
“सत्यव्रतं सत्यपरं त्रिसत्यं
सत्त्यस्य योनिं निहितञ्च सत्त्ये ।
सत्त्यस्य सत्यमृतसत्यनेत्रं
सत्यात्मकं त्वां शरणं प्रपन्नाः ॥”
इति भागवते । १० । २ । २६ ॥
“सत्यव्रतमिति । सत्यं व्रतं सङ्कल्पो यस्य तम् ।
सत्यपरं सत्यं परं श्रेष्ठं प्राप्तिसाधनं यस्मिन् तम् ।
त्रिसत्यं त्रिष्वपि कालेषु सृष्टेः पूर्व्वं प्रलयानन्तरं
स्थितिसमये च सत्यं अव्यभिचारेण वर्त्तमानम् ।
तदेवाहुः सत्त्यस्य योनिमिति । सच्छब्देन
पृथिव्यप्तेजांसि त्यच्छब्देन वाय्वाकाशौ एवं
सच्च त्यच्च सत्त्यं भूतपञ्चकम् । ‘तत् सत्त्यमित्या-
चक्षते ।’ इति श्रुतेः । तस्य योनिं कारणम् ।
अनेन सृष्टेः पूर्व्वं वर्त्तमानतोक्ता । तथा सत्त्ये
तस्मिन्नेव निहितं अन्तर्यामितया स्थितम् ।
अनेन स्थितिसमयेऽपि सत्यत्वमुक्तम् । तथा
मत्त्यस्य सत्यं तस्यैव सत्त्यस्य सत्यं पारमार्थिकं
नाशेऽप्यवशिष्यमाणरूपम् । अनेन प्रलयेऽप्य-
वधित्वे न सत्यत्वं दर्शितम् । एवं त्रिसत्यत्व-
मुपपादितम् । तथा ऋतसत्यनेत्रं ऋतं सूनृता
वाणी सत्यं समदर्शनम् । तथा भगवता व्याख्यास्य
मानत्वात् । सत्यञ्च समदर्शनम् । ऋतञ्च
सूनृता, वाणी कविभिः परिकीर्त्तिता इति ।
[Page2-652-b+ 52]
तयोर्नेत्रं नयनसाधनं नेतारं प्रवर्त्तकमिति
यावत् । एवं सर्व्वप्रकारेण सत्यात्मकं त्वां वयं
शरणं प्रपन्ना इत्यर्थः ।” इति तट्टीकायां श्रीधर-
स्वामी ॥
<LEND>
