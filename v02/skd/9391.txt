<L>9391<pc>2-224<k1>क्षणः<k2>क्षणः
क्षणः¦, पुं, (क्षणोति हन्ति नाशयति वा सर्व्वं यथा-
कालं आयुरवसाने वा । काल एव युगान्ते सर्व्व-
मात्मसात् करोतीत्यर्थः । स एवांशभेदेन नाना-
ख्यो भवतीत्यर्थः ।) त्रिंशत्कलापरिमितकालः ।
स च दशपलपरिमितः । (निमेषक्रियावच्छिन्नस्य
कालस्य चतुर्थभागः । यथा, --
“आयुषः क्षण एकोऽपि न लभ्यः स्वर्णकोटिभिः ॥
सचेत्तु विफलो याति का नो हानिस्ततोऽधिका” ॥
इति शब्दार्थचिन्तामणिः । अपि च ।
“क्वचिद्रुष्टः क्वचित्तुष्टो रुष्टस्तुष्टः क्षणे क्षणे ।
अव्यवस्थितचित्तस्य प्रसादोऽपि भयावहः” ॥
इति शिष्टोपदेशः ॥ क्षणोति दुःखं नाशयति
उत्सवकाले । क्षण्-वधे- + अच् ।) उत्सवः ।
(यथा, माघे १ । ४ ।
“नवानधोऽधो वृहतः पयोधरान्
समूढकर्पूरपरागपाण्डरम् ।
क्षणं क्षणोत्क्षिप्तगजेन्द्रकृत्तिना
स्फुटोपमं भूतिसितेन शम्भुना” ॥)
निर्व्यापारस्थितिः । इत्यमरः । ३ । ३ । ४७ ॥ पर्व्व ।
अवसरः । परतन्त्रत्वम् । मध्यम् । इति हेमचन्द्रः ॥
(प्रशस्तमूहूर्त्तः । यथा, नलोपाख्याने । ५ । १ ।
“अथ काले शुभे प्राप्ते तिथौ पुण्ये क्षणे तथा” ॥)
<LEND>
