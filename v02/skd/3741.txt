<L>3741<pc>1-190<k1>आर्य्यः<k2>आर्य्यः
आर्य्यः¦, त्रि, (अर्त्तुं प्रकृतमाचरितुं योग्यः । अर्य्यते
वा ॥ ऋ + ण्यत् ।) सत्कुलोद्भवः । इत्यमरः ।
पूज्यः । श्रेष्ठः । बुद्धः । इति शब्दरत्नावली ॥
सङ्गतः । इत्यजयः ॥ (मान्यः, उदारचरितः, शा-
न्तचित्तः । यथा, रामावणे, ३ काण्डे ।
“योऽहमार्य्येण परवान् भ्रात्रा ज्येष्ठेन भाविनि” ।
न्यायपथावलम्बी, प्रकृताचारशीलः, सततकर्त्तव्य-
कर्म्मानुष्ठाता । यदुक्तं,
“कर्त्तव्यमाचरन् काममकर्त्तव्यमनाचरन् ।
तिष्ठति प्राकृताचारे स तु आर्य्य इति स्मृतः” ॥
धार्म्मिकः । धर्म्मशीलः । यथा, मनुः, १० । ७५७ ।
“आर्य्यरूपमिवानार्य्यं कर्म्मभिः स्वैर्व्विभावयेत्” ।
उचितः । यथा, रामायणे, --
“मार्गमाय्यं प्रपन्नस्य नानुमन्येत कः पुमान्” ॥
नाट्योक्तौ सम्मानसूचकमिदं नाम प्रायेण मान्य-
जनाह्वाने व्यवह्रियते । यथा, सातित्वदर्पणे, षष्ठ-
परिच्छेदे ।
“स्वेच्छया नाममिर्विप्रैर्विप्र आर्य्येति चेतरैः” ।
“वाच्यौ नटीसूत्रधारावार्य्यनाम्ना परस्परं” ॥)
<LEND>
