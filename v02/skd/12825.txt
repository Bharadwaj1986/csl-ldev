<L>12825<pc>2-462<k1>चैत्रः<k2>चैत्रः
चैत्रः¦, पुं, (चित्रे विचित्रे कार्य्यादौ साधुः । चित्र
<>+ अण् ।) बुद्धभिक्षुकः । इति त्रिकाण्डशेषः ॥
<>वर्षपर्व्वतविशेषः । इति मेदिनी । रे, ३७ ॥
<>(यथा, हारावल्याम् ।
<>“हिमवान् हेमकूटश्च निषधो मेरुरेव च ।
<>चैत्रः कर्णी च शृङ्गी च सप्तैते वर्षपर्व्वताः ॥”
<>चित्रायां भवः । चित्रा + अण् ।) चित्रा-
<>गर्भजो बुधपुत्त्रः । स सप्तद्वीपाधिपतिः सुरथ-
<>राजपितामहः । इति ब्रह्मवैवर्त्ते प्रकृतिखण्डम् ॥
<>(चित्रानक्षत्रयुक्ता पौर्णमासी यत्रसः । चित्रा +
<>“विभाषा फाल्गुनीश्रवणाकार्त्तिकीचैत्रीभ्यः ।”
<>४ । २ । २३ । इति पक्षे अण् ।) मासभेदः ।
<>स तु सौरचान्द्रभेदेन द्विविधः । तत्र मीन-
<>राशिस्थरविकः सौरः मीनस्थरविप्रारब्धशुक्ल-
<>प्रतिपदादिदर्शान्तश्चान्द्रः । इति मलमास-
<>तत्त्वम् ॥ तत्पर्य्यायः । चैत्रिकः २ मधुः ३ ।
<>इत्यमरः । १ । ४ । १५ ॥ चैत्री ४ कालादिकः ५ ।
<>इति राजनिर्घण्टः ॥ चैत्रकः ६ चित्रिकः ७ ।
<>इति शब्दरत्नावली ॥ * ॥ तत्र जातफलम् ।
<>“सत्कर्म्मशाली विनयी सुवेशो
<>भोगी सुखी स्यान्मधुरान्नभोजी ।
<>सत्सङ्गयुक्तो द्बिजदेवभक्तो
<>भवेन्मनुष्यो मधुमासजन्मा ॥”
<>इति कोष्ठीप्रदीपः ॥ * ॥
<>(चैत्रकृत्यानि तु वारुण्यशोकाष्टमी-श्रीराम-
<>नवमी-मदनत्रयोदशी-मदनचर्द्दशीप्रभृतीनि ।
<>एतेषां प्रकरणादिकं तत्तच्छब्दे द्रष्टव्यम् ॥)
<>तत्र शिवव्रतं कर्त्तव्यम् । यथा, --
<>“चैत्रे मास्यथ माधे वा योऽर्च्चयेत् शङ्करं व्रती ।
<>करोति नर्त्तनं भक्त्या वेत्रपाणिर्दिवानिशम् ॥
<>मासं वाप्यर्द्धमासं वा दश सप्त दिनानि वा ।
<>दिनमानं युगं सोऽपि शिवलोके महीयते ॥”
<>इति ब्रह्मवैवर्त्ते प्रकृतिखण्डम् ॥
<>अधुनास्य सन्न्यास इति गाजन् इति च भाषा ॥
<LEND>
