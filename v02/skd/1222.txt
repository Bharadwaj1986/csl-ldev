<L>1222<pc>1-053<k1>अन्तःकरणं<k2>अन्तःकरणं
अन्तःकरणं¦, क्ली, (अन्तर्मध्यवर्त्ति करणं ज्ञानसाधनं,
कर्म्मधारयः, कृ + करणे ल्युट् ।) अन्तरिन्द्रियं ।
धीन्द्रियं । तत्पर्य्यायः । मनः २ निगुः २ । इति
त्रिकाण्डशेषः ॥ अस्य कार्य्यभेदान्नामचतुष्टयं,
यथा, --
“मनो बुद्धिरहङ्कारश्चित्तं करणमान्तरं ।
संशयो निश्चयो गर्व्वः स्मरणं विषया अमी” ॥
इति वेदान्तः ॥ (अस्योत्पत्तिर्यथा, -- “मिलितैस्तु
तैः अन्तःकरणमेकं स्यात्” इति । तैः पञ्चभूतस्थ-
सत्त्वांशैर्मिलितैः अन्तःकरणं भवतीत्यर्थः ।
“धनुर्भृतोऽप्यस्य दयार्द्रभाव-
माख्यातमन्तःकरणैर्विशङ्कैः” ।
इति रघुवंशे ।)
<LEND>
