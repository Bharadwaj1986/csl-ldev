<L>27832<pc>3-767<k1>मृगशिरः<k2>मृगशिरः
मृगशिरः¦, [स्] क्ली, (मृगस्येव शिरोऽस्य ।)
सप्तविंशतिनक्षत्रान्तर्गतपञ्चमनक्षत्रम् । तत्-
पर्य्यायः । मृगशीर्षम् २ आग्रहायणी ३ ।
इत्यमरः । १ । ३ । २३ ॥ (यथा, बृहत्संहिता-
याम् । १० । ५ ।
“मृगशिरसि वत्सयाजक-
यजमानार्य्यजनमध्यदेशाश्च ।”)
तत्तु विडालपदाकृति तारात्रयात्मकं चन्द्राधि-
दैवतम् । इति ज्योतिषम् ॥ गगनमध्ये तस्योदये
कन्यालग्नस्य द्वात्रिंशत्पलानि गतानि भवन्ति ।
यथा, --
“मूषिकाशनपदाकृतौ विधौ
व्योममध्यमिलिते त्रितारके ।
शारदेन्दुमुखि ! कन्यकोदया-
दीक्षणानलकलाः कलावति ! ॥”
इति कालिदासकृतरात्रिलग्ननिरूपणम् ॥
तत्र जातफलम् । यथा, --
“शरासनाभ्यासरतो विनीतः
सदानुरक्तो गुणिनां गुणेषु ।
[Page3-767-b+ 52]
भक्तानुपस्नेहभरेण पूर्णः
सन्मार्गवर्त्ती मृगजन्मभागी ॥”
इति कोष्ठीप्रदीपः ॥
<LEND>
