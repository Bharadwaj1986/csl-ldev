<L>23107<pc>3-292<k1>प्रवचनं<k2>प्रवचनं
प्रवचनं¦, क्ली, (प्रकर्षेण उच्यते इति । प्र + वच् +
ल्युट् । वेदः । (यथा, अमरकोषे । २ । ७ । १० ।
“अनूचानः प्रवचने साङ्गेऽधीती गुरोस्तु यः ।
लब्धानुज्ञः समावृत्तः सुत्वा त्वभिषवे कृते ॥”
वेदाङ्गम् । यथा, मनुः । ३ । १८४ ।
“अग्र्याः सर्व्वेषु वेदेषु सर्व्वप्रवत्तनेषु च ॥”
“प्रकर्षेणैव उच्यते वेदार्थ एभिरिति प्रवचना-
न्यङ्गानि तेषु अग्र्याः षडङ्गविदः ।” इति तत्र
कुल्लूकभट्टः ॥ तथा च हरिवंशे । १६७ । ६९ ।
“उवाच वेदांश्चतुरो मन्त्रप्रवचनार्च्चितान् ॥” * ॥
प्रकृष्टं वचनमिति कर्म्मधारयः ।) प्रकृष्टवाक्यम् ।
इति मेदिनी । ने, १९१ ॥ (यथा, मुण्डकोप-
निषदि । ३ । २ । ३ ।
“नायमात्मा प्रवचनेन लभ्यो
न मेधया न बहुधा श्रुतेन ।
येनैवैष वृणुते तेन लभ्य-
स्तस्यैष आत्मा विवृणुते तनूं स्वाम् ॥”)
<LEND>
