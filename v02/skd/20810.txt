<L>20810<pc>3-079<k1>पलान्नं<k2>पलान्नं
पलान्नं¦, क्ली, (पलं मांसं तेन सह पक्वं अन्नम् ।
शाकपार्थिवादिवत् समासः ।) मांसादि-
युक्तसिद्धभक्तम् । पोलाओ इति भाषा । तस्य
पाकप्रकारो द्रव्याणि च यथा । छागमांसं १
शरावः । घृतं । ० शरावपादः । त्वचं ३
माषकम् । लवङ्गं ३ माषकम् । एला ३
माषकम् । तण्डुलं १ शरावः । मरिचं २
तोलकम् । तेजपत्रं २ तोलकम् । कुङ्कमं १
माषकम् । आर्द्रकं २ तोलकम् । लवणं ६
तोलकम् । धन्याकं २ तोलकम् । द्राक्षा ०
शरावपादार्द्धम् । छागमांसं सूक्ष्मं थोरयित्वा
शुष्कप्रलेहपाककरणानन्तरं पात्रान्तरे तेज-
पत्रोपरि अल्पाखण्डगन्धद्रव्येण सह प्रथमं
सज्जीकर्त्तव्यम् । ततस्तण्डुलं जलेनार्द्धसिद्धं
कृत्वा मण्डगालनपूर्व्वकमल्पाखण्डगन्धद्रव्येण सह
तन्मांसोपरि सज्जीकर्त्तव्यम् । एवं प्रकारेण
वारं वारं सज्जीकृत्य तदुपरि अवशिष्टघृत-
[Page3-080-a+ 52]
क्षेपणेन दण्डद्वयं तप्ताङ्गारोपरि रक्षेत् । इति
पाकराजेश्वरः ॥ * ॥ अत्र मांसस्थाने मत्स्य-
फलमूलादिकं गन्धद्रव्येण सह दधियोगः घृत-
परिमाणस्याधिक्यञ्च भवितुमर्हति ॥
<LEND>
