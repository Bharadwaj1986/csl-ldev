<L>39713<pc>5-382<k1>सुरा<k2>सुरा
सुरा¦, स्त्री, (सु अभिषवे + क्रन् । स्त्रियां टाप् ।
<>इत्युणादिवृत्तौ उज्ज्वलः । २ । २४ । यद्वा, सुष्ठु
<>रायन्त्यनयेति । सु + रै शब्दे + “आतश्चोप-
<>सर्गे । ३ । ३ । ११६ । इत्यङ् । टाप् ।)
<>चषकम् । मद्यम् । इति मेदिनी ॥ अस्याः
<>पर्य्यायगुणादि मदिराशब्दे मद्यशब्द च
<>द्रष्टव्यम् । सुराया विशेषगुणा यथा, --
<>“कृशानां सक्तमूत्राणां ग्रहण्यर्शोविकारिणाम्
<>सुरा प्रशस्ता वातघ्नी स्तन्यरक्तक्षयेषु च ॥”
<>इति राजवल्लभः ॥
<>तत्पानप्रायश्चित्तं यथा, --
<>“ब्रह्मघ्रश्च सुरापश्च स्तेयी च गुरुतल्पगः ।
<>सेतु दृष्ट्वा विशुध्यन्ते तत्संयोगी च पञ्चमः ।
<>ततो धेनुशतं दद्यात् ब्राह्यणानान्तु भोजनम् ॥”
<>इति गारुडे २२६ अध्यायः ॥ * ॥
<>तत्पाने शुक्राचार्य्यशापो यथा, --
<>“सुरापानाद्वञ्चनां प्रापयित्वा
<>संज्ञानाशं चैनमस्यातिघोरम् ।
<>दृष्ट्वा कचञ्चापि तथापि रूपं
<>पीत तथा सुरया मोहितेन ॥
<>समन्युरुत्थाय महानुभाव-
<>स्तदोशना विप्रहितं चिकीर्षुः ।
<>काव्यः स्वयं वाक्यमिदं जगाद
<>सुरापानं प्रति वै जातशङ्कः ॥
<>यो ब्राह्मणोऽद्यप्रभृतीह कश्चित्
<>मोहात् सुरां पास्यति मन्दबुद्धिः ।
<>अपेतधर्म्मा ब्रह्महा चैव स स्यात्
<>अस्मिन् लोके गर्हितः स्यात् परे च ॥
<>मया चेमां विप्रधर्म्मोक्तसीमां
<>मर्य्यादां वै स्थापितां सर्व्वलोके ।
<>सन्तो विप्राः शुश्रुवांसो गुरूणां
<>देवा दैत्याश्चोपशृण्वन्तु सर्व्वे ॥”
<>इति महाभारते । १ । ७६ । ५९ -- ६२ ॥
<>ब्राह्मणक्षत्त्रियवैश्यानां त्रिविधसुरापानप्राय-
<>श्चित्तादि यथा, --
[Page5-382-c+ 52]
<>“सुरां पीत्वा द्विजो मोहादग्निवर्णां सुरां
<>पिबेत् ।
<>तथा स्वकाये निर्दग्धे मुच्यते किल्विषात्ततः ॥
<>गोमूत्रमग्निवर्णं वा पिबेदुदकमेव वा ।
<>पयो घृतं वा मरणाद्गोसकृद्रसमेव वा ॥
<>कणान् वा भक्षयेदब्दं पिण्याकं वा सकृन्निशि ।
<>सुरापानापनुत्त्यर्थं बालवासा जटी ध्वजी ॥
<>सुरा वै मलमन्नानां पाप्मा च मलमुच्यते ।
<>तस्माद्ब्राह्मणराजन्यौ वैश्यश्च न सुरां पिबेत् ॥
<>गौडी पैष्टी च माध्वी च विज्ञेया त्रिविधा सुरा ।
<>यथैवैका तथा सर्व्वा न पातव्या द्विजोत्तमैः ॥
<>यक्षरक्षःपिशाचान्नं मद्यं मांसं सुरासवम् ।
<>तद्ब्राह्मणेन नात्तव्यं देवानामश्नता हविः ॥
<>अमेध्ये वा पतेन्मत्तो वैदिकं वाप्युदाहरेत् ।
<>अकार्य्यमन्यत् कुर्य्याद्वा ब्राह्मणो मदमोहितः ॥
<>यस्य कायगतं ब्रह्म मद्येनाप्लाव्यते सकृत् ।
<>तस्य व्यपैति ब्राह्मण्यं शूद्रत्वञ्च स गच्छति ॥
<>एषा विचित्राभिहिता सुरापानस्य निष्कृतिः ॥
<>इति मानवे ११ । ९१ -- ९९ ॥
<>सौत्रामणियज्ञेऽपि तत्पाननिषेधो यथा, --
<>“यद्घ्राणमक्षो विहितः सुराया-
<>स्तथा पशोरालभनं न हिंसा ।
<>एवं व्यवायः प्रजया न रत्यै
<>इमं विशुद्धं न विदुः स्वधर्म्मम् ॥”
<>इति श्रीभागवते । ११ । ५ । १३ ॥ * ॥
<>“यस्मात् सुराया घ्राणभक्षः अवघ्राणं स एव
<>विहितः न पानं तथा पशोरपि आलभनमेव
<>विहितं न तु हिंसा । अतो न यथेष्टभक्षणाभ्य-
<>नुज्ञेत्यर्थः । व्यवायोऽपि प्रजया निमित्तभूतया न
<>रत्यै । अतो मनोरथवादिन इमं विशुद्धं स्वधर्म्मं
<>न विदुरिति ।” इति तट्टीकायां श्रीधरस्वामी ॥
<>अन्यत् प्रायश्चित्तशब्दे द्रष्टव्यम् ॥ * ॥ सुरापाने
<>वर्णनीयानि यथा, --
<>सुरापाने विकलता स्खलनं वचने गतौ ।
<>लज्जा मानच्यु तिः प्रेमाधिक्यं रक्ताक्षता भ्रमः ॥”
<>इति कविकल्पतायां १ स्तवके ३ कुसुमम् ॥
<LEND>
