<L>7585<pc>2-119<k1>काश्मरी<k2>काश्मरी
काश्मरी¦, स्त्री, (काशते इति । “अनेभ्योऽपि” । ३ ।
[Page2-119-c+ 52]
२ । ७५ । इति वनिप् “वनोरच” । ४ । १ । ७ ।
इति ङीव्रौ । पृषोदरात् वस्य मत्वम् ।) गम्भारी-
वृक्षः । इत्यमरः । २ । ४ । ३५ ॥ (अस्याः पर्य्याया
यथा, --
“गम्भारी भद्रपर्णी च श्रीपर्णी मधुपर्णिका ॥
काश्मीरी काश्मरी हीरा काश्मर्य्यः पीतरोहिणी ।
कृष्णवृन्ता मधुरसा महाकुसुमिकापि च” ॥
इति भावप्रकाशस्य पूर्व्वखण्डे प्रथमे भागे ॥ गुणा-
श्चास्या यथात्रैव ॥
“काश्मरी तु वरा तिक्ता वीर्य्योष्णा मधुरा गुरुः ।
दीपनी पाचनी मेध्या भेदिनी भ्रमशोषजित् ॥
दोषतृष्णाऽमशूलार्शोविषदाहज्वरापहा ।
तत्फलं वृंहणं वृष्यं गुरुकेश्यं रसायनम् ॥
वातपित्ततृषारक्तक्षयमूत्रविवन्धनुत् ।
स्वादु पाके हिमं स्निग्धं तुवराम्लविशुद्धिकृत् ॥
हन्याद्दाहतृषावातरक्तपित्तक्षयान् तथा” ॥ * ॥
यथा, महाभारते ३ । १५८ । ४४ ।
“विल्वान् कपित्थान् जम्बूंश्च काश्मरीर्बदरीस्तथा” ॥)
<LEND>
