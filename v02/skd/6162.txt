<L>6162<pc>2-018<k1>कदली<k2>कदली
कदली¦, स्त्री, (कदल + गौरादित्वात् ङीष् । यद्वा
<>काय जलाय दल्यते त्वगस्य गौरादित्वात् ङीष् ।)
<>स्वनामप्रसिद्धौषधिविशेषः । कला इति भाषा ।
<>तत्पर्य्यायः । वारणवुसा २ रम्भा ३ मोचा ४
<>अंशुमत्फला ५ काष्ठीला ६ । इत्यमरः ॥ कदलः
<>७ वारणवुषा ८ वारवुषा ९ । इति तट्टीका ॥
<>सुफला १० सुकुमारा ११ सकृत्फला १२ गुच्छ-
<>फला १३ हस्तिविषाणी १४ गुच्छदन्तिका १५
<>निःसारा १६ राजेष्टा १७ बालकप्रिया १८ ऊरु-
<>स्तम्भा १९ भानुफला २० वनलक्ष्मीः २१ । कदलकः
<>२२ मोचकः २३ रोचकः २४ लोचकः २५ वारवृषा
<>२६ । इति शब्दरत्नावली ॥ वारणवल्लभा २७
<>चर्म्मण्वती २८ । इति जटाधरः ॥ (यथा, महा-
<>भारते २ । दूतपर्ब्बणि ६६ । १२ ।
<>“कदलीशुण्डसदृशं सर्व्वलक्षणसंयुतम् ।
<>गजहस्तप्रतीकाशं वज्रप्रतिमगौरवम्” ॥)
<>अस्याः पक्वफलगुणः । कषायत्वम् । मधुरत्वम् ।
<>शीतलत्वम् । पित्तास्रविमर्द्दनत्वम् । गुरुतरत्वम् ।
<>मन्दानले अपथ्यत्वम् । सद्यः शुक्रविबर्द्धनत्वम् ।
<>क्लमतृष्णाहरत्वम् । कान्तिदातृत्वम् । दीप्ताग्नौ
<>सुखदत्वम् । कफामयकरत्वम् । सन्तर्पणत्वम् ।
<>दुर्ज्जरत्वञ्च ॥ * ॥ (यथा हारीते ।
<>“हृद्यं मनोज्ञं कफवृद्धिकारि
<>शीतञ्च सन्तर्पणमेव बल्यम् ।
<>रक्तं सपित्तं श्वसनञ्चदाहं
<>रम्भाफलञ्चापि नरस्य हन्ति ॥
<>अपक्वकं ग्राहि च शीतलञ्च
<>कषायकं वातकफं करोति ।
<>विष्टम्भि बल्यं गुरु दुर्ज्जरञ्च
<>आरण्यरम्भाफलमेव तद्वत्” ॥)
<>मोचकगुणाः । हृद्यत्वम् । कफकृमिनाशित्वम् ।
<>कुष्ठप्लीहज्वरहरत्वम् । अग्निदीपनत्वम् । वस्ति-
<>शोधनत्वञ्च ॥ * ॥
<>(“मोचाफलं स्वादु शीतं विष्टम्भि कफनुद्गुरु ।
<>स्निग्धं पित्तास्रतृड्दाहक्षतक्षयसमीरजित् ॥
<>पक्वं स्वादु हिमं पाके स्वादु वृश्यञ्च वृंहणम् ।
<>क्षुत्तृष्णानेत्रगदहृन्मेहघ्नं रुचिमांसकृत्” ॥
<>इति भावप्रकाशः ॥ कदली पुष्पगुणांश्चाह ॥
<>“कदल्याः कुसुमं स्निग्धं मधुरन्तुवरं गुरु ।
[Page2-018-c+ 52]
<>वातपित्तहरं शीतं रक्तपित्तक्षयप्रनुत्” ॥)
<>अस्या मूलगुणाः । बलकारित्वम् । वातपित्त-
<>नाशित्वम् । गुरुत्वञ्च ॥ * ॥
<>“माणिक्यमर्त्त्यामृतचम्पकाद्या
<>भेदाः कदल्या बहवोऽपि सन्ति ।
<>उक्ता गुणास्तेष्वधिका भवन्ति
<>निर्द्दोषता स्याल्लघुता च तेषाम्” ॥
<>इति राजनिर्घण्टः ॥ * ॥ चम्पकाख्यकदली-
<>फलगुणाः । वातपित्तहरत्वम् । गुरुत्वम् । शुक्र-
<>वृद्धिकारित्वम् । अतिशीतलत्वम् । रसे पाके
<>मधुरत्वञ्च । दुग्धदधितक्रतालयुक्तं कदलं दुर्ज्जरम् ।
<>इति राजवल्लभः ॥ * ॥ हरिणविशेषः । पताका ।
<>इति मेदिनी ॥ करिवैजयन्ती । इति हंलायुधः ॥
<>हातिर उपरेर निशान इति भाषा ॥
<LEND>
