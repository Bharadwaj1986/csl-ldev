<L>31487<pc>4-298<k1>वलयः<k2>वलयः
वलयः¦, पुं, (वलयवदाकृतिरस्त्यस्येति । अर्श
<>आदित्वात् अच् ।) अष्टादशगलरोगान्तर्गत-
<>गलरोगविशेषः । यथा, --
[Page4-299-a+ 52]
<>“वलास एवायतमुन्नतञ्च
<>शोथं करोत्पन्नगतिं निवार्य्य ।
<>तं सर्व्वथैवाप्रतिवार्य्य वीर्य्यं
<>विवर्ज्जनीयं वलयं वदन्ति ॥” * ॥
<>अथ गलरोगाणां चिकित्सा ।
<>“कण्ठरोगेष्वसृङ्मोक्षैस्तीक्ष्णैर्नस्यादिकर्म्मभिः ।
<>चिकित्सकश्चिकित्सान्तु कुशलोऽत्र समाचरेत् ॥
<>क्वाथं दद्याच्च दार्व्वीत्वङ्निम्बतार्क्ष्यकलिङ्गजम् ।
<>हरीतकीकषायो वा हितो माक्षिकसंयुतः ॥
<>कटुकातिविषादारुपाठामुस्ताकलिङ्गकाः ।
<>गोमूत्रकथिताः पीताः कण्ठरोगविनाशनाः ॥
<>मृद्वीका कटुका व्योषा दार्व्वी त्वक् त्रिफला
<>घनम् ।
<>पाठा रसाञ्जनं दूर्व्वा तेजोह्वेति सुचूर्णितम् ॥
<>क्षौद्रयुक्तं विधातव्यं गलरोगे महौषधम् ।
<>योगास्त्वेते त्रयः प्रोक्ता वातपित्तकफापहाः ॥
<>जवाग्रजं तेजवतीं सपाठां
<>रसाञ्जनं दारु निशां सकृष्णाम् ।
<>क्षौद्रेण कुर्य्यात् गुटिकां मुखेन
<>तां धारयेत् सर्व्वगलामयेषु ॥”
<>इति भावप्रकाशः ॥ * ॥
<>वेला । कङ्कणम् । इति जटाधरः ॥ (दण्डव्यूह-
<>विशेषः । यथा, कामन्दकीये नीतिसारे ।
<>१९ । ४५ ।
<>“सुखाख्यो वलयश्चैव दण्डभेदाः सुदुर्ज्जयः ॥”)
<LEND>
