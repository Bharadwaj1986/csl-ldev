<L>20450<pc>3-056<k1>पराशरः<k2>पराशरः
पराशरः¦, पुं, (अस्य निरुक्तिरुक्ता यथा, महा-
भारते । १ । १७९ । ३ ।
“परासुः स यतस्तेन वशिष्ठः स्थापितो मुनिः ।
गर्भस्थेन ततो लोके पराशर इति स्मृतः ॥”
“परासोराशासनमवस्थानं येन स पराशरः ।
आङ्पूर्व्वाच्छासतेर्डरन् ।” इति नीलकण्ठः ॥)
व्यासपिता । शक्त्रिमुनिपुत्त्रः । यथा, --
“सुतं त्वजनयच्छक्त्रेरदृश्यन्ती पराशरम् ।
काली पराशरात् जज्ञे कृष्णद्वैपायनं मुनिम् ॥”
इत्यग्निपुराणम् ॥
(अयं हि द्बादशाध्यायात्मिकां धर्म्मसंहितां कृत-
वान् । सा च कलिकर्त्तव्यधर्म्मविषया । यदुक्तं
तत्रैव ।
“कृते तु मानवो धर्म्मस्त्रेतायां गौतमः स्मृतः ।
द्वापरे शङ्खलिखितः कलौ पाराशरः स्मृतः ॥”
तत्र संहितायां १ मे अध्याये युगभेदे धर्म्मभेदादि-
कथनम् । २ अः आचारधर्म्मगृहधर्म्मादिकथ-
नम् । ३ अः अशौचव्यवस्था आत्महरणादि-
दोषाः । ४ अः प्रायश्चित्तमतान्त्येष्टिक्रियाकुश-
पुत्तलिकादिकथनम् । ५ अः प्राणिदष्टप्रायश्चित्त-
अवस्था । ६ अः प्राणिवधप्रायश्चित्तकथनम् ।
७ अः द्रव्यशुद्ध्यादि । ८ अः गोवधादिप्राय-
श्चित्तम् । ९ अः गोवधापवादादि । १० अः
अगम्यागमनादिप्रायश्चित्तम् । ११ अः अमेध्य-
भक्षणादि प्रायश्चित्तेम् । १२ अः प्रायश्चि त्ताङ्ग-
स्नानमेदादि ॥ * ॥
अयं खलु मत्स्यगन्धायां सत्यवत्यां वेदव्यास-
मुनुपादितवान् । एतद्विवरणमुक्तं यथा देवी-
भागवते । २ स्कन्धे । २ अध्याये द्रष्टव्यम् ॥
परान् आश्वणाति हिनस्तीति । शृ गि हिंसे
+ अच् ।” नागभेदः । यथा, महाभारते ।
[Page3-056-b+ 52]
१ । ५७ । १८ । “वराहको वीरणकः सुचित्र-
श्चित्रवेगिकः । पराशरस्तरुणको मणिस्कन्ध-
स्तथारुणिः ॥”)
<LEND>
