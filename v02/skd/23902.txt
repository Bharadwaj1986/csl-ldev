<L>23902<pc>3-388<k1>बकुलः<k2>ब(व)कुलः
ब(व)कुलः¦, पुं, (ब(व)ङ्कते इति । ब(व)कि कौटिल्ये
+ “मद्गुरादयश्च ।” उणा० १ । ४२ ।
इति उरच् प्रत्ययरेफस्य लत्वं बङ्केर्नलोप-
श्चेत्युज्ज्वलदत्तः ।) स्वनामख्यातपुष्पवृक्षः । तत्-
पर्य्यायः । केसरः २ । इत्यमरः । २ । ४ । ६४ ॥
केशरः ३ । इति भरतः ॥ बकूलः ४ सिंह-
केसरः ५ वरलब्धः ६ सीधुगन्धः ७ मुकूलः ८
मुकुलः ९ । इति शब्दरत्नावली ॥ स्त्रीमुख-
मधु १० दोहलः ११ मधुपुष्पः १२ सुरभिः १३
भ्रमरानन्दः १४ स्थिरकुसुमः १५ शारदिकः १६
करकः १७ सीसंज्ञः १८ विशारदः १९ गूढ-
पुष्यकः २० धन्वी २१ मदनः २२ मद्यामोदः
२३ चिरपुष्पः २४ ॥ (यथा, महाभारते । १ ।
६३ । ४२ ।
“पुन्नागैः कर्णिकारैश्च बकुलैर्दिव्यपाटलैः ॥”)
अस्य गुणाः । शीतलत्वम् । हृद्यत्वम् । विष-
दोषनाशित्वम् । मधुरत्वम् । कषायत्वम् ।
मदाढ्यत्वम् । हर्षदायकत्वञ्च ॥ तत्कुसुमगुणाः ।
रुच्यत्वम् । क्षीराढ्यत्वम् । सुरभित्वम् । शीत-
लत्वम् । मधुरत्वम् । स्निग्धत्वम् । कषायत्बम् ।
मलसंग्रहकारकत्वञ्च । इति राजनिर्घण्टः ॥
अपि च ।
“बकुलो मधुगन्धश्च सिंहकेसरकस्तथा ।
बकुलस्तु वरोऽनुष्णः कटुः पाके रसे गुरुः ॥
कफपित्तविषश्वित्रकृमिदन्तगदापहः ॥”
इति भावप्रकाशः ॥
तत्फलगुणाः ।
“बकुलं मधुरं ग्राहि दन्तस्थैर्य्यकरं परम् ॥”
तत्पुष्पगुणाः ।
“पद्मं कषायं मधुरं शीतं पित्तकफास्रनुत् ।
तद्बत् बकुलपुन्नागकह्लारोत्पलपाटलम् ॥”
इति राजवल्लभः ॥
अस्योत्पत्तिर्यथा, --
“विचरन्तं तदा भूयो महेशं कुसुमायुधः ।
आरात् स्थित्याग्रतो धन्वी सन्तापयितुमुद्यतः ॥
ततस्तमग्रतो दृष्ट्वा क्रोधाध्मातदृशा हरः ।
स्मरमालोकयामास शिखाग्राच्चरणान्तिकम् ॥
आलोकितस्त्रिनेत्रेण मदनो द्युतिमानपि ।
प्रादह्यत तदा ब्रह्मन् ! पादादारभ्य कक्ष्यवत् ॥
प्रदह्यमानौ चरणौ दृष्ट्वासौ कुसुमायुधः ।
उत्ससर्ज धनुः श्रेष्ठं तज्जगामाथ पञ्चधा ॥
यदासीन्मुष्टिबन्धन्तद्रुक्मपृष्ठं महाप्रभम् ।
स चम्पकतरुर्जातः स्रग्गन्धाढ्यो गुणाकृतिः ॥
नाहस्थानं शुभाकारं यदासीद्बज्रभूषितम् ।
तज्जातं केशवारण्यं बकुलं नामतो नगैः ॥
या च कोटी शुभा ह्यासीदिन्द्रनीलविभूषिता ।
जाता सा पाटला रम्या भृङ्गराजिविराजिता ॥
नाहोपरि तथा मुष्टौ स्थानं चन्द्रमणिप्रभम् ।
पञ्चगुल्माभवज्जाती शशाङ्ककिरणोज्ज्वला ॥
ऊर्द्ध्वं मुष्ठ्या अधः कोट्याः स्थानं विद्रुमभूषितम् ।
तस्मात् बहुपुटा मल्ली संजाता विविधा मुने ! ॥”
इति श्रीवामनपुराणे ६ अध्यायः ॥
[Page3-389-a+ 52]
(शिवः । यथा, महाभारते तस्य सहस्रनाम-
कीर्त्तने । १३ । १७ । १०९ ।
“बणिको वर्द्धकी वृक्षो बकुलश्चन्दनश्छदः ।
सारग्रीवो महाजत्रुरलोलश्च महौषधः ॥”)
<LEND>
