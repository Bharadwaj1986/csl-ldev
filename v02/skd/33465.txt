<L>33465<pc>4-460<k1>विष्णुमाया<k2>विष्णुमाया
विष्णुमाया¦, स्त्री, (विष्णोर्माया ।) दुर्गा । यथा, --
<>नारद उवाच ।
<>“दुर्गा नारायणीशाना विष्णुमाया शिवा सती ।
<>नित्या सत्या भगवती सर्व्वाणी सर्व्वमङ्गला ॥
<>अम्बिका वैष्णवी गौरी पार्व्वती च सनातनी ।
<>नामानि कौथुमोक्तानि शुभानि शुभदानि च ॥
<>अर्थं षोडशनाम्नाञ्च सर्व्वेषामीप्सितं वरम् ।
<>ब्रूहि वेदविदां श्रेष्ठ वेदोक्तं सर्व्वसम्मतम् ॥
<>नारायण उवाच ।
<>सृष्ट्वा मायां पुरा सृष्टौ विष्णुना परमात्मना ।
<>मोहितं मायया विश्वं विष्णुमाया च
<>कीर्त्तिता ॥”
<>इति ब्रह्मवैवर्त्ते प्रकृतिखण्डे ५४ अध्यायः ॥
<>अपि च ।
<>ब्रह्मोवाच ।
<>“विष्णुमायामृते दक्ष महामायां जगन्मयीम् ।
<>नान्या संमोहकर्त्री स्यात् सन्ध्या सावित्र्यु-
<>पासिका ॥
<>तस्मादहं विष्णुमायां योगनिद्रां जगत्प्रसूम् ।
<>स्तौमि सा चारुरूपेण शङ्करं मोहयिष्यति ॥
<>भवांश्च दक्ष तामेव यजतां विश्वरूपिणीम् ।
<>यथा तव सुता भूत्वा हरजाया भविष्यति ॥”
<>इति कालिकापुराणे ५ अध्यायः ॥
<LEND>
