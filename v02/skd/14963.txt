<L>14963<pc>2-624<k1>तीक्ष्णं<k2>तीक्ष्णं
तीक्ष्णं¦, क्ली, (तेजयति तेज्यतेऽनेन वा । तिज
निशाने + “तिजेर्दीर्घश्च ।” उणां । ३ । १८ ।
इति क्स्नः दीर्घश्च ।) खरम् । विषम् । लौहम् ।
(यथास्य पर्य्यायाः वैद्यकरत्नमालायाम् ।
“कृष्णायसं काललोहं रुक्मं तत्तीक्ष्णमन्यथा ॥”)
युद्धम् । इत्यमरः । ३ । ३ । ५३ ॥ मरणम् ।
शस्त्रम् । शीघ्रम् । इति तट्टीकासारसुन्दरी ॥
सामुद्रलवणम् । मुष्ककः । इति मेदिनी । णे,
१५ ॥ चव्यकम् । इति राजनिर्घण्टः ॥ मरकम् ।
इति हेमचन्द्रः ॥ * ॥ तीक्ष्णवस्तूनि यथा ।
प्रतिभा १ हीरकम् २ कटाक्षः ३ दुर्व्वाक्यम् ४
नखः ५ लवणम् ६ रविकरः ७ । इति कवि-
कल्पलता ॥
<LEND>
