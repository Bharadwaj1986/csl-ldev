<L>13103<pc>2-503<k1>जटायुः<k2>जटायुः
जटायुः¦, पुं, (जटां याति प्राप्नोतीति । या + मृग-
<>य्वादित्वात् कुः । सान्तपक्षे जटं संहतमायुर्यस्य ।)
<>स्वनामख्यातपक्षी । स तु अरुणपुत्त्रः सम्पातेर-
<>नुजः दशरथराजसखः सीताहरणसमये राव-
<>णेन हतः । इति रामायणम् ॥ (यथा, च
<>महाभारते । ३ । २७८ । १ -- ७ ।
<>“सखा दशरथस्यासीत् जटायुररुणात्मजः ।
<>ग्रध्रराजो महावीरः सम्पातिर्यस्य सोदरः ॥
<>स ददर्श तदा सीतां रावणाङ्कगतां स्नुषाम् ।
<>सक्रोधोऽभ्यद्रवत् पक्षी रावणं राक्षसेश्वरम् ॥
<>अथैनमब्रवीद्गृध्रो मुञ्च मुञ्चस्व मैथिलीम् ।
<>ध्रियमाणे मयि कथं हरिष्यसि निशाचर ! ॥
<>नहि मे मोक्ष्यसे जीवन् यदि नोत्सृजसे बधूम् ।
<>उक्त्वैवं राक्षसेन्द्रं तं चकर्त्त नखरैर्भृशम् ॥”
<>“स वध्यमानो गृध्रेण रामप्रियहितैषिणा ।
<>खड्गमादाय चिच्छेद भुजौ तस्य पतत्रिणः ॥
<>निहत्य गृध्रराजं स भिन्नाभ्रशिखरोपमम् ।
<>ऊर्द्ध्वमाचक्रमे सीतां गृहीत्वाङ्केन राक्षसः ॥”)
<>गुग्गुलु । इति मेदिनी । ये, ८४ ॥
<>(“गुग्गुलुर्देवधूपश्च जटायुः कौशिकः पुरः ।
<>कुम्भोलूखलकं क्लीवे महिषाक्षः पलङ्कषः ॥”
<>इति भावप्रकाशस्य पूर्व्वखण्डे प्रथमे भागे ॥
<>“जटायुः कालनिर्य्यासः कौशिको गुग्गुलुः पुरः ॥”
<>इति वैद्यकरत्नमालायाम् ॥)
<>सान्तोऽप्ययम् । इति द्बिरूपकोषः ॥ (यथा,
<>महाभारते । १ । ६६ । ७० ।
<>“अरुणस्य भार्य्या श्येनी तु वीर्य्यवन्तौ महाबलौ ।
<>सम्पातिं जनयामास वीर्य्यवन्तं जटायुषम् ॥”)
<LEND>
