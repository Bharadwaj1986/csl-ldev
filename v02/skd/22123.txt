<L>22123<pc>3-211<k1>पूजनी<k2>पूजनी
पूजनी¦, स्त्री, (पूज्यते इति । पूज + कर्म्मणि ल्युट् ।
ङीप् ।) चटका । इति भरतः ॥ (ब्रह्मदत्तगृह-
स्थितशकुनिविहङ्गमस्त्रीविशेषः । यथा, महा-
भारते । १२ । १३९ । ४ -- १० ।
“शृणुष्व राजन् ! यद्वृत्तं ब्रह्मदत्तनिवेशने ।
पूजन्या सह संवादं ब्रह्मदत्तस्य भूपतेः ॥
[Page3-211-c+ 52]
काम्पिल्ये ब्रह्मदत्तस्य अन्तःपुरनिवासिनी ।
पूजनी नाम शकुनिर्दीर्घकालं सहोषिता ॥
रुतज्ञा सर्व्वभूतानां यथा वे जीवजीवकः ।
सर्व्वज्ञा सर्व्वतत्त्वज्ञा तिर्य्यग्योनिं गतापि सा ॥
अभिप्रजाता सा तत्र पुत्त्रमेकं सुवर्च्चसम् ।
समकालञ्च राज्ञोऽपि देव्यां पुत्त्रो व्यजायत ॥
तयोरर्थे कृतज्ञा सा खेचरी पूजनी सदा ।
समुद्रतीरं सा गत्वा आजहार फलद्बयम् ॥
पुष्टार्थञ्च स्वपुत्त्रस्य राजपुत्त्रस्य चैव ह ॥
फलमेकं सुतायादाद्राजपुत्त्राय चापरम् ।
अमृतास्वादसदृशं बलतेजोऽभिवर्द्धनम् ॥
आदायादाय सैवाशु तयोः प्रादात् पुनःपुनः ।
ततोऽगच्छत् परां वृद्धिं राजपुत्त्रः फला-
शनात् ॥”
इत्यादि तत्रैवाध्याये विस्तरशो द्रष्टव्यम् ॥)
<LEND>
