<L>26543<pc>3-651<k1>मस्करी<k2>मस्करी
मस्करी¦, [न्] पुं, (मस्कते इतस्ततो गच्छत्यनेनेति ।
मस्क + बाहुलकादरः । मस्करो दण्डः सोऽ-
स्त्यस्येति । मस्कर + इनिः । यद्वा, मा कर्त्तुं
कर्म्म निषेद्धुं शीलमस्य । “मस्करमस्करिणौ
वेणुपरिव्राजकयोः ।” ६ । १ । १५४ । इति
इनिर्निपात्यते ।) भिक्षुः । इत्यमरः । २ । ७ ।
४७ ॥ (यथा, भट्टिकाव्ये । ५ । ६३ ।
“अधीयन्नात्मविद्विद्यां धारयन् मस्करिव्रतम् ।
वदन् बह्वङ्गुलिस्फोटं भ्रूक्षेपञ्च विलोकयन् ॥”)
चन्द्रः । इति शब्दचन्द्रिका ॥
<LEND>
