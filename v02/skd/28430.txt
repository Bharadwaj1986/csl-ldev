<L>28430<pc>4-022<k1>यमुना<k2>यमुना
यमुना¦, स्त्री, (यमयतीति । यमि + “अजियमि
<>शीङ्भ्यश्च ।” उणा ० ३ । ६१ । इति उनन् ।
<>टाप् ।) दुर्गा । यथा, --
<>“सर्व्वाणि हृदयस्थानि मङ्गलानि शुभानि च ।
<>ददाति चेप्सितान् लोके तेन सा सर्व्वमङ्गला ॥
<>सङ्गमाद्गमनाद्गङ्गा लोके देवी विभाव्यते ।
<>यमस्य भगिनी जाता यमुना तेन सा मता ॥”
<>इति देवीपुराणे ४५ अध्यायः ॥ * ॥
<>यच्छति विरमति गङ्गायामिति । नदी-
<>विशेषः । सा तु हिमालयदक्षिणदेशान्नि-
<>र्गत्य प्रयागे गङ्गायां मिश्रिता । तत्पर्य्यायः ।
<>कालिन्दी २ सूर्य्यतनया ३ शमनस्वसा ४ ।
<>इत्यमरः । २ । १० । ३२ ॥ तपनतनूजा ५ कलिन्द-
<>कन्या ६ यमस्वसा ७ श्यामा ८ तापी ९ कलिन्द-
<>नन्दिनी १० यमनी ११ यमी १२ । इति
<>शब्दरत्नावली ॥ कलिन्दशैलजा १३ सूर्य्य-
<>सुता १४ । इति जटाधरः ॥ (यथा, --
<>“गङ्गा सरस्वती शोणयमुना सरयूः सची ।
<>वेणा इरावती नीला उत्तरात् पूर्व्ववाहिनी ॥”
<>इति हारीते प्रथमे स्थाने अप्तमेऽध्याये ॥)
[Page4-022-b+ 52]
<>अस्या जलगुणाः । पित्तदाहवमनश्रमापहत्वम् ।
<>स्वादुत्वम् । वातजननत्वम् । पावनत्वम् । वह्नि-
<>दीपनकरत्वम् । रोचनत्वम् । बलप्रदत्वञ्च ।
<>इति राजनिर्घण्टः ॥ * ॥ सा यमस्य भगिनी ।
<>यथा, --
<>“सावर्णिर्मेरुपृष्ठे तु तपो घोरं चकार ह ।
<>अद्यादि भविता लोके मनुः सावर्णिकेऽन्तरे ॥
<>भ्राता शनैश्चरश्चास्य ग्रहत्वं स तु लब्धवान् ।
<>तयोर्यवीयसी या तु यमस्वसा यशस्विनी ।
<>अभवत् सा सरिच्छ्रेष्ठा यमुना लोकपावनी ॥”
<>इति बह्निपुराणे सागरोपाख्यानम् ॥ * ॥
<>सा च वृन्दावने सुषुम्नाख्या परा शक्तिः । यथा,
<>श्रीभगवानुवाच ।
<>“इदं वृन्दावनं रम्यं मम धामैव केवलम् ।
<>तत्र ये पशवः साक्षाद्वृक्षाः कीटा नराधमाः ।
<>ये वसन्ति ममाधिष्ठं मृता यान्ति ममान्तिकम् ॥
<>तत्र या गोपपत्न्यश्च निवसन्ति ममालये ।
<>योगिन्यस्तात ! एवं हि मम देवाः परायणाः ॥
<>पञ्चयोजनमेवं हि वनं मे देहरूपकम् ।
<>कालिन्दीयं सुषुम्नाख्या परमामृतवाहिनी ॥”
<>इति पाद्मे पातालखण्डे ७ अध्यायः ॥ * ॥
<>अस्या जलस्य कृष्णवर्णत्वकारणं यथा, --
<>पुलस्त्य उवाच ।
<>“यदा दक्षसुता ब्रह्मन् ! सती याता यमक्षयम् ।
<>विनाश्य दक्षयज्ञं तं विचचार त्रिलोचनः ॥
<>ततो वृषध्वजं दृष्ट्वा कन्दर्पः कुसुमायुधः ।
<>अपत्नीकं तदास्त्रेण औन्मादेनाभ्यताडयत् ॥
<>ततो हरः शरेणाथ औन्मादेनाभिताडितः ।
<>विवचार तदोन्मत्तः काननानि सरांसि च ॥
<>स्मरन् सतीं महादेवस्तथोन्मादेन ताडितः ।
<>न शर्म्म लेभे देवर्षे वाणबिद्ध इव द्बिपः ॥
<>ततः पपात देवेशः कालिन्दीसरिते मुने ।
<>निमग्ने शङ्करे चापे दग्धा कृष्णत्वमागता ॥
<>तदाप्रभृति कालिन्द्या दृगञ्जननिभं जलम् ॥”
<>इति वामने ६ अध्यायः ॥ * ॥
<>ज्यैष्ठशुक्लद्वादश्यादिष्वस्यां स्नानपिण्डदानफलं
<>यथा, --
<>“यज्ज्यैष्ठशुक्लद्वादश्यां स्नात्वा वै यमुनाजले ।
<>मथुरायां हरिं दृष्ट्वा प्राप्नोति परमां गतिम् ॥
<>यमुनासलिले स्नातः पुरुषो मुनिसत्तम ! ।
<>ज्येष्ठामूलामले पक्षे द्वादश्यामुपवासकृत् ॥
<>समभ्यर्च्च्याच्युतं सम्यक् मथुरायां समाहितः ।
<>अश्वमेधस्य यज्ञस्य प्राप्नोत्यविकलं फलम् ॥
<>ज्येष्ठामूले सिते पक्षे समभ्यर्च्च्य जनार्द्दनम् ।
<>धन्यो नः पिण्डनिर्व्वापं यमुनायां प्रदास्यति ॥”
<>इति विष्णुपुराणे ६ अंशे ८ अध्यायः ॥
<LEND>
