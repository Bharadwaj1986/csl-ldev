<L>7620<pc>2-120<k1>काष्ठा<k2>काष्ठा
काष्ठा¦, स्त्री, (काशते प्रकाशते । काश् दीप्तौ ।
<>“हनिकुषिनीरमिकाशिभ्यःक्थन्” । उणां २ । २ ।
<>इति क्थन् । व्रश्चेति षत्वं ततः टाप् ।) दिक् ।
<>(यथा, माघे ११ । १२ ।
<>“स्फुरति विशदमेषा पूर्व्वकाष्ठाङ्गनायाः” ॥)
<>स्थितिः । सीमा । उत्कर्षः । (यथा, कठश्रुतौ ।
<>“इन्द्रियाणि पराण्याहुरिन्द्रियेभ्यः परं मनः ।
<>मनसस्तु परा बुद्धिः बुद्धेरात्मा महान् परः ॥
<>महतः परमव्यक्तं अव्यक्तात् पुरुषः परः ।
<>पुरुषान्न परं किञ्चित् सा काष्ठा सा परा गतिः” ॥
<>अष्टादशनिमेषात्मककालः । इत्यमरः । १ । ४ । ११ ॥
<>(यथा मनुः १ । ६४ ।
<>“निमेषा दश चाष्टौ च काष्टा त्रिंशत्तु ताः कला” ॥
<>विष्णुपुराणमते पञ्चदशनिमेषात्मकः कालः ।
<>यदुक्तं, तत्रैव १ । ३ । ७ ।
<>“काष्ठा पञ्चदश ख्याता निमेषा मुनिसत्तम ! ॥)
<>दारुहरिद्रा । इति मेदिनी ॥ (कश्यपपत्नीभेदः ।
<>यथा, भागवते ६ । ६ । २५ ।
<>“अदितिर्दितिर्दनुः काष्ठा अरिष्टा सुरसा इला” ॥)
<LEND>
