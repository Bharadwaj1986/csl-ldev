<L>33631<pc>4-470<k1>वीतिः<k2>वीतिः
वीतिः¦, स्त्री (वयनमिति । वी + क्तिन् ।) गतिः ।
दीप्तिः । (यथा, गो० रामायणे । २ । १०० ।
४७ ।
“सुवर्णवीतिप्रतिमाः पद्मकिञ्जल्कसप्रभाः ।
दिव्या विंशति साहस्राः कुवेरप्रहिताः स्त्रियः ॥”)
प्रजनम् । अशनम् । धावनम् । इति मेदिनी ।
ते, ५९ ॥ (पानम् । यथा, ऋग्वेदे । ७ । ६८ । २ ।
“प्रवामन्धांसि मद्यान्यस्थुररं गन्तं हविषो
वीतये मे ॥”
“हविषो वीतये पानाय ।” इति तद्भाष्ये सायणः ॥
प्राप्तिः । यथा, ऋग्वेदे । ३ । १३ । ४ ।
“स नः शर्म्माणि वीतयेऽग्निर्यच्छतु शन्तमा ॥”
“वीतये सम्भजनाय अग्निहोत्रादिकर्म्म प्राप्त्य-
[Page4-470-b+ 52]
र्थम् ।” इति तद्भाष्ये सायणः ॥ यज्ञः । यथा,
ऋग्वेदे । ९ । १ । ४ ।
“अभ्यर्षमहानां देवानां वीतिमन्धसा ॥”
“वीतिं यज्ञं अन्धसा धानाद्यन्नेन सह अभ्यर्ष
अभिगच्छ ।” इति तद्भाष्ये सायणः ॥)
<LEND>
