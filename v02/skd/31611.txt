<L>31611<pc>4-305<k1>वसन्तपञ्चमी<k2>वसन्तपञ्चमी
वसन्तपञ्चमी¦, स्त्री, (वसन्तस्य पञ्चमी ।)
<>श्रीपञ्चमी । यथा, --
<>“मकरस्थे सहस्रांशौ शुक्लपक्षे यशस्विनि ! ।”
<>इत्यारभ्य ।
<>“पञ्चम्याञ्च जगद्धात्रीं प्रातरेव नदीजलैः ।
<>स्नापयित्वा सलक्ष्मीकां कुम्भैर्मारकतैरपि ॥
<>वसन्तपञ्चमी नाम सर्व्वपापप्रमोचनी ।
<>वसन्तञ्च समभ्यर्च्च्य कन्दर्पं सरतिं प्रिये ! ॥
<>वसन्तरागश्रवणात् श्रियमाप्नोत्यभीप्सिताम् ।
<>श्रीपञ्चमीन्तु केचित्तां मुनयः प्रवदन्ति वै ।
<>वर्त्तयेदेकभक्तेन श्रियो न विच्युतिर्भवेत् ॥”
<>इति मत्स्यसूक्ते ५५ पटलः ॥
<>अन्यच्च ।
<>“माघस्य शुक्लपञ्चम्यां महापूजां समाचरेत् ।
<>नवैः प्रवालैः कुसुमैरनुलेपैर्व्विशेषतः ॥
<>नीराजनोत्सवं कृत्वा भक्त्या संमान्य वैष्णवान् ।
<>वसन्तरागं जनयन् गीतनृत्यादि कारयेत् ॥”
<>तदुक्तम् ।
<>“श्रीपञ्चमीं समारभ्य यावत् स्याच्छयनं हरेः ।
<>वसन्तरागः कर्त्तव्यो नान्यदा तु कदाचनेति ॥
<>कृत्वा वसन्तपञ्चम्यां श्रीकृष्णस्यार्च्चनोत्सवम् ।
<>स्याद्बसन्त इव प्रेयान् वृन्दावनविहारिणः ॥”
<>इति हरिभक्तिविलासे १४ विलासः ॥
<LEND>
