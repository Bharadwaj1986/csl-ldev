<L>19891<pc>3-010<k1>पञ्चमः<k2>पञ्चमः
पञ्चमः¦, पुं, पञ्चानां स्वराणां पूरणः । तन्त्री-
<>कण्ठोत्थितस्वरविशेषः । इत्यमरः ॥ स तु षड्-
[Page3-010-c+ 52]
<>जादिसप्तस्वराणां पञ्चमः स्वरः । तस्योत्-
<>पत्तिर्यथा, --
<>“वायुः समुद्गतो नाभेरुरोहृत्कण्ठमूर्द्धसु ।
<>विचरन् पञ्चमस्थानप्राप्त्या पञ्चम उच्यते ॥”
<>इति तट्टीकायां भरतः ॥ अपि च ।
<>“प्राणोऽपानः समानश्च उदानो व्यान एव च ।
<>एतेषां समवायेन जायते पञ्चमः स्वरः ॥”
<>इति सङ्गीतदामोदरः ॥ अस्य जातिः औडवः ।
<>पञ्चस्वरमिलित इति यावत् । अस्य कूटतानाः
<>विंशत्यधिकशतम् १२० प्रत्येकताने चत्वारिंशत्
<>४० । समुदायेन चतुःसहस्राष्टशतानि ४८००
<>ताना भवन्ति । अस्योच्चारणजातिः पिकः ।
<>उच्चारणस्थानं उरः गलः शिरश्च । व्याकरण-
<>मते अधरः । अयं विप्रवर्णः । इति शुद्ध-
<>तानविवेकलक्षणम् ॥ अस्य रूपं इन्द्ररूप-
<>तुल्यम् । वर्णः श्यामः । स्थानं क्रौञ्चद्वीपम् ।
<>देवता महादेवः । वारो बृहस्पतेः । समय-
<>श्चतुस्त्रिंशत्पलाधिकाष्टौ घटिकाः । श्रुतय-
<>श्चत्वारः क्षितिः रक्ता सन्दीपनी आलापिनी
<>च । मूर्च्छनास्तिस्रः यमली निर्म्मली कोमली
<>च । इति नादपुराणम् ॥ * ॥ रागभेदः । इति
<>मेदिनी ॥ अयं कल्लिनाथमते सोमेश्वरमते च
<>षड्रागाणां मध्ये तृतीयरागः । सोमेश्वरमते
<>अस्य गानसमयः शरदृतुः प्रातःकालश्च । कल्लि-
<>नाथमते अस्य रागिण्यः षट् । यथा, त्रिवेणी
<>१ स्तम्भतीर्था २ आभीरी ३ कुकभ् ४ वरारी
<>५ सावीरी ६ । सोमेश्वरमते तु विभासा १
<>भूपाली २ कार्णाटी ३ वडहंसिका ४ मालश्रीः
<>५ पटमञ्जरी ६ । अस्मिन्रागे गान्धार-
<>स्वरस्तीव्रः । ॠषभपञ्चमौ स्वरौ लुप्तौ । षड्ज-
<>स्वरः गृहांशन्यासाः । स च हनूमन्मते भरत-
<>मते च भैरवरागस्याष्टमपुत्त्रः । इति सङ्गीत-
<>शास्त्रम् ॥
<LEND>
