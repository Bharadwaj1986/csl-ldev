<L>19983<pc>3-018<k1>पटलं<k2>पटलं
पटलं¦, क्ली, (पटं विस्तृतं लाति । पट् + ला +
<>“आतोनुपेति” । ३ । २ । ३ । कः । यद्बा पटतीति ।
<>पट + “कृषादिभ्यश्चित् ।” उणां । १ । १०८ । इति
<>कलच् ।) छदिः । चाल इति भाषा । नेत्ररोगः ।
<>इत्यमरः । ३ । ३ । २०० ॥ पिटकः । परिच्छदः ।
<>तिलकः । (यथा, कलाविलासे । १ । २५ ।
<>“अस्तमिते दिवसकरे तिमिरभरद्विरदसंसक्ता ।
<>सिन्दूरपटलपाटलकान्तिरिवाग्रे बभौ सन्ध्या ॥”)
<>समूहे क्ली स्त्री । इति मेदिनी ॥ (यथा, भाग-
<>वते । ३ । १४ । २६ ।
<>“यस्यानवद्याचरितं मनीषिणो
<>गृणन्त्यविद्यापटलं बिभित्सवः ।
<>निरस्तसाम्यातिशयोऽपि यत् स्वयं
<>पिशाचचर्य्यामचरत् गतिः सताम् ॥”)
<>दृष्टेरावरकम् । चक्षुर परदा इति भाषा ।
<>यथाह माधवकरः ।
<>“प्रथमे पटले दोषो यस्य दृष्ट्या व्यवस्थितः ।
<>अव्यक्तानि सरूपाणि कदाचिदथ पश्यति ॥”
<>दृष्ट्यां चत्वारि पटलानि । रसरक्ताश्रयं वाह्यं
<>द्वितीयं माससंश्रयं तृतीयं मेदःसंश्रितं चतुर्थं
<>कालकास्थिसंश्रितम् । तथा च सुश्रुतः ।
<>“तेजोजलाश्रितं वाह्यं तेष्वन्यत् पिशिताश्रितम् ।
<>मेदस्तृतीयं पटलमाश्रितं त्वस्थि चापरम् ।
<>पञ्चमाशसमं दृष्टेस्तेषां बाहुल्यमिष्यते ॥”
<>इति । अत्र तेजःशब्देन रक्तं जलशब्देन रसो
<>व्याख्यातः । तेषु पटलेषु वाह्यादिभेदेनाधिष्ठान-
<>विशषप्रभावात् दोषाणां लिङ्गविशेषमाह प्रथमे
<>पटले इत्यादि । प्रथमे पटले सर्व्वाभ्यन्तरे न तु
<>वाह्ये । इति विजयरक्षितः ॥
<LEND>
