<L>6832<pc>2-058<k1>कला<k2>कला
कला¦, स्त्री, (कलयति वृद्धितो धनं संगृह्णाति सञ्चि-
नोतीत्यर्थः । कल + अच् + टाप् ।) मूलधनवृद्धिः ।
सुद् इति भाषा । शिल्पादि । (यथा रामायणे
१ । ९ । ८ ।
“गीतवादित्रकुशला नृत्येषु कुशलास्तथा ।
उपायज्ञाः कलाज्ञाश्च वैशिके परिनिष्ठिताः” ॥)
अंशमात्रम् । चन्द्रस्य षोडशांशः । (यथा, वक्रोक्ति-
पञ्चाशिकायाम् । “सालङ्कारतया त्वया मम
कथं नेन्दोः कला दृश्यते, पश्यामीन्दुकलां स्फुटं
पुनरिदं लङ्कारता नास्मि यत्” ॥) कालमानः ।
स तु त्रिंशत्काष्ठात्मकः । इति मेदिनी ॥ (“त्रिं-
शत् काष्ठाः कलाः” । इति सुश्रुते सूत्रे ६ अः ॥
शरीरस्यांशविशेषो यथा, --
“मांसासृङ्मेदसां तिस्रो यकृत्प्लीह्नोश्चतुर्थिका ।
पञ्चमी च तथान्नानां षष्ठीचाग्निधरा मता ।
रेतोधरा सप्तमी म्यादिति सप्तकलाः स्मृताः” ॥
इति पूर्व्वखण्डे पञ्चमेऽध्याये शार्ङ्गधरेणोक्तम् ॥)
स्त्रोरजः । नौका । कपटः । इति विश्वः ।
राशेष्त्रं शद्भागोऽशस्तस्य षष्टिभागः । यथा, --
“षिकलानां कला षष्ट्या तत्षष्ट्या भाग उच्यते ।
[Page2-058-b+ 52]
तत्त्रिंशता भवेद्राशिर्भगणो द्वादशैव ते” ॥
इति सूर्य्यसिद्धान्तः ॥ अथ शैवतन्त्रोक्ताश्चतुः-
षष्टिकला लिख्यन्ते । गीतम् १ वाद्यम् २ नृत्यम्
३ नाठ्यम् ४ आलेख्यम् ५ विशेषकच्छेद्यम् ६
तण्डुलकुसुमबलिविकाराः ७ पुष्पास्तरणम् ८ द-
शनवसनाङ्गरागाः ९ मणिभूमिकाकर्म्म १० शयन-
रचनम् ११ उदकवाद्यम् १२ उदकघातः १३
चित्रायोगाः १४ माल्यग्रथनविकल्पाः १५ शेख-
रापीडयोजनम् १६ नेपथ्ययोगाः १७ कर्णपत्र-
भङ्गाः १८ गन्धयुक्तिः १९ भूषणयोजनम् २०
ऐन्द्रजालम् २१ कौचुमारयोगाः २२ हस्तलाघ-
वम् २३ चित्रशाकपूपभक्ष्यविकारक्रिया २४ पान-
करसरागासवयोजनम् २५ सूचीवापकर्म्माणि २६
सूत्रक्रीडा २७ प्रहेलिका २८ प्रतिमाला २९
दुव्वचकयोगाः ३० पुस्तकवाचनम् ३१ नाटिका-
ख्यायिकादर्शनम् ३२ काव्यसमस्यापूरणम् ३३
पट्टिकावेत्रवाणविकल्पाः ३४ तर्कुकर्म्माणि ३५
तक्षणम् ३६ वास्तुविद्या ३७ रूप्यरत्नपरीक्षा ३८
धातुवादः ३९ मणिरागज्ञानम् ४० आकरज्ञा-
नम् ४१ वृक्षायुर्व्वेदयोगाः ४२ मेषकुक्कुटलावक-
युद्धविधिः ४३ शुकशारिकाप्रलापनम् ४४ उत्सा-
दनम् ४५ केशमार्जनकौशलम् ४६ अक्षरमुष्टिका-
कथनम् ४७ म्लेच्छितकविकल्पाः ४८ देशभाषाज्ञा-
नम् ४९ पुष्पशकटिकानिमित्तज्ञानम् ५० यन्त्र-
मातृका ५१ धारणमातृका ५२ सम्पाट्यम् ५३ मान-
सीकाव्यक्रिया ५४ क्रियाविकल्पाः ५५ छलितक-
योगाः ५६ अभिधानकोषच्छन्दोज्ञानम् ५७ वस्त्रगो-
पनानि ५८ द्यूतविशेषः ५९ आकर्षक्रीडा ६० बा-
लकक्रीडनकानि ६१ वैनायिकीनां विद्यानां ज्ञानम्
६२ वैजयिकीनां विद्यानां ज्ञानम् ६३ वैतालिकीनां
विद्यानां ज्ञानम् ६४ । इति श्रीभागवतटीकायां
श्रीधरस्वामी ॥ क्वचित् पुस्तके सूचीवापकर्म्मसूत्र-
क्रीडा इत्येकं पदं तदुत्तरं वीणाडमरुकवाद्यानि-
वैतालिकीनामित्यत्र वैयासिकीनामिति च पाठः ॥
(जिह्वा । यथा हठयोगप्रदीपिकायाम् ३ । ३७ ।
“कलां पराङ्मुखीं कृत्वा त्रिपथे परियोजयेत्” ॥
“कलां जिह्वां पराङ्मखमास्यं यस्याः सा तथा तां
प्रत्यङ्मुखीं कृत्वा तिसृणां नाडीनां पन्थाः तस्मिन्
कपालकुहरे संयोजयेत्” । इति तट्टीका ॥ शिवः ।
यथा महाभारते १३ । १७ । १४० ।
‘कलाःकाष्ठा लवा मात्रा मुहूर्त्ताहः क्षपाःक्षणाः’ ॥)
<LEND>
