<L>4908<pc>1-254<k1>उपदेशः<k2>उपदेशः
उपदेशः¦, पुं, (उप + दिश् + घञ् ।) मन्त्रकथनम् ।
<>तत्पर्य्यायः । दीक्षा २ । यथा ।
<>“चन्द्रसूर्य्यग्रहे तीर्थे सिद्धक्षेत्रे शिवालये ।
<>मन्त्रमात्रप्रकथनमुपदेशः स उच्यते” ॥
<>इति रामार्च्चनचन्द्रिका ॥ कलावत्यादिदीक्षाया-
<>मसामर्थ्ये संक्षेपो यथा ।
<>“तत्राप्यशक्तः कश्चिच्चेदब्जमभ्यर्च्च्य साक्षतम् ।
<>तदम्बुनाभिषिच्याष्टवारं मूलेन केकरम् ॥
<>निधायाष्टौ जपेत् कण उपदेशे त्वयं विधिः” ॥
<>इति विश्वसारतन्त्रम् ॥ हितकथनम् ।
<>(यथा, हितोपदेशे विग्रहे उक्तम् ।
<>“उपदेशो हि मूर्खाणां प्रकोपाय न शान्तये” ॥)
<>शिक्षणम् ॥ (यथा, मनुः ८ । २७२ ।
<>“धर्म्मोपदेशं दर्पण विप्राणामस्य कुर्व्वतः” ।
<>“एवमित्युपदेशः । यथा । तथा न जागृयात्
<>रात्रौ दिवास्वप्नञ्च वर्जयेदनेन कारणेनेत्युपदे शः ॥
<>अथोपदिश्यते मधुरेण श्लेष्माभिवर्द्धत इति” ।
<>इति सुश्रुते उत्तरतन्त्रे ६५ अध्यायः ॥)
<LEND>
