<L>40622<pc>5-449<k1>स्थितिः<k2>स्थितिः
स्थितिः¦, स्त्री, (स्था + क्तिन् ।) न्याय्यपथस्थितिः ।
तत्पर्य्यायः । संस्था २ मर्य्यादा ३ धारणा ४ ।
इति क्षत्त्रियवर्गे अमरः । २ । ८ । २६ ॥
संस्थितिः ५ । इति शब्दरत्नावली ॥ (यथा,
कुमारे । १ । १८ ।
“स मानस्ॐ मेरुसखः पितॄणां
कन्यां कुलस्य स्थितये स्थितिज्ञः
मेनां मुनीनामपि माननीया-
मात्मानुरूपां विधिनोपयेमे ॥”)
अवस्थानम् । तत्पर्य्यायः । आस्या २ आसना ३ ।
इति सङ्कीर्णवर्गे अमरः । ३ । २ । २१ ॥
(यथा, रघुः । १ । ८९ ।
“प्रस्थितायां प्रतिष्ठेथाः स्थितायां स्थिति-
माचरेः ॥”)
सीमा । इति मेदिनी ॥ * ॥ (नियमः । यथा,
महाभारते । ३ । १३१ । २० ।
“श्येनः कपोतानत्तीति स्थितिरेषा सनातनी ।
मा राजन् सारमज्ञात्वा कदलीस्कन्धमासजः ॥”)
द्रव्यविशेषे स्थितिनिषेधो यथा, --
“नास्थिभस्मकपालानि न केशान् वा कथञ्चन ।
तुषाङ्गारकविष्ठानामधितिष्ठेत् कदाचन ॥
इति कौर्म्मे उपविभागे । १६ । ७९ ॥
<LEND>
