<L>40418<pc>5-431<k1>स्तनः<k2>स्तनः
स्तनः¦, पुं, (स्तन्यते शब्द्यते कामुकैः स्तनयति
कथयति वक्षःशोभामिति वा । स्तन शब्दे +
घञ् ।) अवयवविशेषः । माइ इति चूँची इति
च भाषा ॥ तत्पर्य्यायः । कुचः २ । इत्यमरः ।
२ । ६ । ७७ ॥ कूचः ३ उरोजः ४ वक्षोजः ५
पयोधरः ६ वक्षोरुहः ७ उरसिजः ८ । तस्याग्रं
[Page5-431-c+ 52]
चूचुकम् । इति शब्दरत्नावली । तस्य शुभ-
लक्षणं यथा, गारुडे । ५६ । ९५ ।
“अरोमशौ स्तनौ पीनौ घनावविषमौ
शुभौ ।
कठिनावरोममुरो मृदुग्रीवा च कम्बुभा ॥”
तस्य मनोहरत्वकारकौषधं यथा, तत्रैव ।
१९४ । ४ ।
“कुष्ठनागबलाचूर्णं नवनीतसमन्वितम् ।
तल्लेपो युवतीनाञ्च कुर्य्यान्मनोहरं स्तनम् ॥”
अधस्तनरोगस्य संप्राप्तिमाह ।
“सक्षीरौ वाप्यदुग्धौ वा दोषः प्राप्य स्तनौ स्त्रियः
रक्तं मांसञ्च संदूष्य स्तनरोगाय कल्प्यते ॥”
अदुग्धावपि स्तनौ प्रसूताया गर्भिण्याश्च
स्त्रिया बोद्धव्यौ । यत आह सुश्रुतः
“धमन्यः संवृतद्वाराः कन्यानां स्तनसंश्रिताः ।
दोषाविसरणास्तासां न भवन्ति स्तनामयाः ॥”
दोषाविसरणाः संवृतद्वारत्वेन दोषाणाम-
विसरणमसञ्चारो यासु ताः ।
“तासामेव प्रसूतानां गर्भिणीनाञ्च ताः पुनः ।
स्वभावादेव विवृता जायन्ते सम्भवन्त्यतः ॥” * ॥
स्तनरोगाणामतिदेशेन लक्षणान्याह ।
“पञ्चानामपि तेषान्तु हित्वा शोणितविद्रधिम् ।
लक्षणानि समानानि बाह्यविद्रधिलक्षणैः ॥”
पञ्चानां वातपित्तकफसन्निपातागन्तुजानाम् ।
आगन्तुजस्तनरोगाभिघातेन शल्येन च बोद्धव्यः ॥
रक्तजस्यासम्भवः । स्वभावात् ॥ * ॥
अथ स्तनरोगस्य चिकित्सा ।
“शोथं स्तनोत्थितमवेक्ष्य भिषग्विदध्यात्
यद्विद्रधावभिहितं बहुथा विधानम् ।
आमे विदाहिनि तथैव च तस्य पाके
तस्याः स्तनौ सततमेव च निर्गृहीतौ ॥
पित्तघ्नानि तु शीताति द्रव्याण्यत्र प्रयोजयेत् ।
जलौकाभिर्हरेद्रक्तं न स्तनावुपनाहयेत् ॥”
उपनाहयेत् स्वेदयेत् ।
“लेपो विशालामूलेन हन्ति पीडां स्तनो-
त्थिताम् ।
निशाकनककल्काभ्यां लेपः प्रोक्तः स्तना-
र्क्षिहा ॥”
विशाला इन्द्रवारुणी । कनकस्य धत्तूरस्य पत्रं
ग्राह्यम् ।
“लेपान्निहन्ति मूलं स्तनरोगं वन्ध्यकर्कोट्याः ।
निर्वाप्य तप्तलोहं सलिले तद्वा पिबेत्तत्र ॥”
इति भावप्रकाशः ॥
<LEND>
