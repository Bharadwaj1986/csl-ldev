<L>1312<pc>1-057<k1>अन्नं<k2>अन्नं
अन्नं¦, क्ली, (अद् + कर्म्मणि क्तः ।) स्विन्नतण्डुलं ।
<>यथा, --
<>“शस्यं क्षेत्रगतं प्राहुः सतुषं धान्यमुच्यते ।
<>आमं वितुषमित्युक्तं स्विन्नमन्नमुदाहृतं” ॥
[Page1-057-c+ 52]
<>इति श्राद्धतत्त्वधृतवशिष्ठवचनं ॥ तत्पर्य्यायः ।
<>भक्तं २ अन्धः ३ भिस्मा ४ ओदनं ५ दीदिविः ६ ।
<>इत्यमरः ॥ भिस्सा ७ । इति तट्टीका ॥ क्रूरं ८ ।
<>इति राजनिर्घण्टः ॥ अट्टं ९ कसिपुः १० जीवातुः
<>११ । इति जटाधरः ॥ कूरं १२ आपूपिकं १३
<>जीवन्तिः १४ प्रसादनं १५ । इति शब्दरत्ना-
<>वली ॥ * ॥ अस्य गुणाः । बुद्धिशुक्रप्रीतिपुष्टि-
<>धात्विन्द्रियबलकारित्वं । गुरुत्वं । क्षुधाक्षयरोग-
<>श्रमकार्श्यनाशित्वञ्च ॥ * ॥ नवान्नगुणाः । श्लेष्म-
<>कारित्वं । स्वादुत्वं । सुस्निग्धत्वं । वृंहणत्वं । गुरु-
<>त्वञ्च ॥ * ॥ पुराणान्नगुणाः । विरसत्वं । रूक्षत्वं ।
<>पथ्यत्वं । अग्निकारित्वञ्च ॥ * ॥ उष्णान्नगुणाः ।
<>प्रशंसनीयत्वं । हृद्यत्वं । अग्निकारित्वं । वायुश्लेष्म-
<>नाशित्वं । रक्तपित्तप्रकोपकारित्वञ्च ॥ * ॥ अत्यु-
<>ष्णान्नगुणः । बलनाशित्वं ॥ * ॥ शीतशुष्कान्नयो-
<>र्गुणः । दुर्ज्जरत्वं ॥ * ॥ अतिक्लिन्नान्नगुणः । ग्लानि-
<>कारित्वं ॥ * ॥ तण्डुलान्वितान्नगुणः । दुर्जरत्वं ॥ * ॥
<>जलधौतसद्योऽन्नगुणाः । शीघ्रपाकित्वं । हिमत्वं ।
<>लघुत्वञ्च ॥ * ॥ रात्रिस्थितजलयुक्तान्नगुणौ । त्रि-
<>दोषकोपकारित्वं । रूक्षत्वञ्च ॥ * ॥ भृष्टतण्डुलान्न-
<>गुणौ । लघुत्वं । अग्निप्रदीपनत्वञ्च । इति राज-
<>वल्लभः ॥ * ॥ धान्यं । इति राजनिर्घण्टः ॥ विष्णुः ।
<>इति तस्य सहस्रनामभध्ये पठितं ॥ अदनीयद्रव्य-
<>मात्रं ॥ अन्नसाधनं यथा, --
<>“सुधौतांस्तण्डुलान् स्फीतांस्तोये पञ्चगुणे पचेत् ।
<>तद्भक्तं प्रसृतं चोष्णं विषदं गुणवन्मतं” ॥
<>तद्गुणाः ।
<>“भक्तं वह्निकरं पथ्यं तर्पणं रोचनं लघु ।
<>अधौतमस्रुतं शीतं गुर्व्वरुच्यं कफप्रदं” ॥
<>इति भावप्रकाशः ॥ * ॥ तद्दानफलं यथा, --
<>“वारिदस्तृप्तिमायाति सुखमक्षय्यमन्नदः” ॥
<>अन्नस्य प्रजापतिर्द्देवता । अक्षयसुखप्राप्तिः फलं ।
<>प्रतिग्रहे मुष्टिग्रहणं । इति शुद्धितत्त्वं ॥ अपि च,
<>“ब्रह्महत्याकृतं पापं अन्नदानात् प्रणश्यति ।
<>अन्नदः पापकर्म्मापि पूतः स्वर्गे महीयते” ॥
<>इति प्रायश्चित्ततत्त्वं ॥ * ॥ अथ प्रजापतिदैवतान्न-
<>दानावर्त्तः । तत्र अन्नदानस्तुतिः । ब्रह्मपुराणे ।
<>“अन्ने प्रतिष्ठिता लोका अन्नमाश्वक्षयं परं ।
<>तस्मादन्नं प्रशंसन्ति सदैव पितृमानवाः ॥
<>अन्नस्य हि प्रदानेन नरो याति परां गतिं ।
<>सर्व्वकामसमायुक्तः प्रेत्य चेहाधिकं शुभं” ॥
<>तथा, --
<>“अन्नमूर्ज्जस्वलं लोके दत्त्वोर्ज्जस्वी भवेन्नरः ।
<>सतां पन्थानमाश्रित्य सर्व्वपापैः प्रमुच्यते” ॥
<>महाभारते ।
<>“अन्नदः पशुमान् पुत्त्री धनवान् भोगवानपि ।
<>प्राणवांश्चापि भवति रूपवांश्च तथा नृप” ॥
<>तथा, --
<>“अन्नदस्य मनुष्यस्य बलमोजो यशांसि च ।
<>कीर्त्तिश्च वर्द्धते शश्वत्त्रिषु लोकेषु पाण्डव” ॥
<>आग्नेयपुराणे । अन्नस्तुत्यनन्तरं ।
<>“तस्मादन्नं सदा देहि श्रद्धया नृपसत्तम ।
[Page1-058-a+ 52]
<>ब्रह्महत्यादिकं पापं अन्नदस्य प्रणश्यति” ॥
<>तथा, --
<>“अन्नदानात् परं दानं न भूतं न भविष्यति ।
<>पुण्यं यशस्यमायुध्यं बलपुष्टिविवर्द्धनं ॥
<>सर्व्वमन्नस्य दानेन भवतीति विनिश्चयः ।
<>महाकाञ्चनचित्राणि सेवितान्यप्सरोगणैः ॥
<>अन्नदस्योपतिष्ठन्ति विमानानि सुरालये ।
<>भक्ष्यभोज्यमयाः शैला दिव्यरूपाद्यलङ्कृताः ॥
<>हृष्टपुष्टजना नित्यमुपतिष्ठन्ति चाग्रतः ।
<>हस्त्यश्वरथयानैश्च क्रीडमानाश्च ते नराः” ॥
<>पद्मपुराणे ।
<>“आपर्ब्बतनदी वापी पृथिवी सर्व्वकामदा ।
<>विधिना तेन सा दत्ता योऽन्नं ददाति सर्व्वदा ।
<>क्षुधिते यः प्रयच्छेत अन्नं श्रद्धासमन्वितः ।
<>ब्रह्मणो भवने स वै ब्रह्मणा सह मोदते ॥
<>चान्द्रवारुणलोकाश्च याम्याः कौवेरकास्तथा ।
<>गोलोको ब्रह्मलोकश्च सर्व्वे चान्ने प्रतिष्ठिताः ॥
<>ददत् कन्यामलङ्कृत्य हस्त्यश्वञ्च महाधनं ।
<>अन्नदानस्य चैतानि कलां नार्हन्ति षोडशीं” ॥
<>विष्णुधर्म्मात्तरे ।
<>“यावतो ग्रसते ग्रासान् विद्वान् विप्रः सुसंस्कृतः ।
<>अन्नप्रदस्य तावन्तः क्रतवः परिकीर्त्तिताः” ॥ * ॥
<>अथान्नदानधर्म्माः । यमः ।
<>“आदरेण च भक्त्या च यदन्नमुपदीयते ।
<>तत् प्रीणयति पात्राणि मामृतं मानवर्ज्जितं ॥
<>दुर्लभस्तु मुदा दाता मुदा भोक्ता च दुर्लभः ।
<>मुदा दाता च भोक्ता च तावुभौ स्वर्गगामिनौ ॥
<>योऽन्नं बहुमतं भुङ्क्ते यश्चान्नं नावमन्यते ।
<>यश्चान्नं प्रीतितो दद्यात् तस्यान्नमुपतिष्ठते ॥
<>प्रीतितोऽन्नञ्च यो दद्यात् गृह्नीयात्योऽभिपूज्य च ।
<>प्रीतितोऽक्षयमश्राति पूजितः स्वर्गमश्नुते ॥
<>यो दद्याद्विप्रियेणान्नं यश्चान्नं नाभिनन्दति ।
<>तावुभौ नरके मग्नौ वसेतां शरदां शतं” ॥ * ॥
<>अथान्नदानविशेषफलविशेषपरिभाषा ।
<>कूर्म्मपुराणे ।
<>“गृहस्थायान्नदानेन फलं नाप्नोति मानवः ।
<>आममेवास्य दातव्यं दत्त्वाप्नोति परां गतिं” ॥
<>अन्नदानेन पक्वान्नदानेन फलं नाप्नोति ।
<>इति गृहस्थायामान्नदानेन यादृशं फलं तादृशं
<>पक्वान्नदानेन नाप्नोतीत्यर्थः । गृहस्थस्यामान्नदाने
<>सति तस्य पञ्चयज्ञनिष्पत्तेः ॥ * ॥
<>अथ सामान्यान्नदानं नन्दिपुराणे ।
<>“अन्नाद्भुतानि जातानि देवा ह्यन्नाद्यकाङ्क्षिणः ।
<>न तस्य पात्रादिविधिर्व्विना श्राद्धं प्रकीर्त्तितः” ॥
<>तथा, --
<>“अपि कीटपतङ्गानां शुनां चाण्डालयोनिनां ।
<>दत्त्वान्नं लोकमाप्नोति प्राजापत्यं समासतः ॥
<>बान्धवेभ्योऽतिथिभ्योऽन्नं पुत्त्रेभ्योऽन्नं प्रयच्छतः ।
<>दीनान्धकृपणानाञ्च स्वर्गः स्यादन्नदायिनां ॥
<>ग्रासमात्रं नरो दत्त्वा अन्नानामन्नगृध्नवे ।
<>स्वर्गे वसेत् समानान्तु शतं भोगैर्म्मनोरमैः ॥
<>ग्रासे ग्रासे फलं ह्येतद्विधिवत् परिकीर्त्तितं ।
[Page1-058-b+ 52]
<>एतदेवायने प्रोक्तं द्विगुणं पुण्यगौरवं ॥
<>अन्नं विना कृशाङ्गस्य दत्त्वान्नं देशकालतः ।
<>फलं पञ्चगुणं प्रोक्तं सर्व्वभावसमन्वित” ॥
<>सर्व्वभावसमन्वित इति सम्बोधनं । अत्र यज-
<>मानः प्राणिमात्रेभ्यो गृहीतोदपूर्णताम्रपात्रः
<>उदङ्मुखः सङ्कल्प्य यथेष्टकालावधि अन्नं दद्यात् ।
<>तद्यथा । ओँ नन्दिपुराणोक्तप्राणिमात्रान्नदान-
<>फलप्राप्तिकामोऽहं प्राणिभ्योऽन्नं दास्ये । तदवधि
<>यथासम्भवं प्राणिमात्रेभ्यः स्वगृहे अन्यत्र वा
<>भक्तशालां कृत्वा अविच्छिन्नमन्नं देयं । अतएव
<>धार्म्मिकास्ताम्रपट्टविलिखितां भूमिं समुपकल्प्य
<>आचन्द्रार्कस्थायिनीं भक्तशालां ददाति ॥ * ॥
<>वायुपुराणे ।
<>“क्षिप्रमत्युष्णमक्लिष्टं दद्यादन्नं बुभुक्षिते ।
<>सव्यञ्जनं सदा स्निग्धं भक्ष्यं सत्कृत्य यत्नतः” ॥
<>क्षिप्रमतिथिप्राप्त्यनन्तरमेव । अक्लिष्टमनुपहतं ।
<>भक्ष्यमप्रतिषिद्धं ।
<>“तरुणादित्यसङ्काशं विमानं हंसवाहनं ।
<>अन्नदो लभते तिस्रः कल्पकोटीस्तथैव च ॥
<>अन्नदानात् परं दानं न भूतं न भविष्यति ।
<>अन्नाद्भूतानि जायन्ते जीवन्ति च न संशयः ॥
<>जीवदानात् परं दानं न किञ्चिदपि विद्यते ।
<>अन्नाज्जीवति त्रैलोक्यं त्रैलोक्यस्येह तत्फलं” ॥
<>बुभुक्षितेभ्योऽन्नं पूर्व्ववत् संकल्प्य दद्यात् ।
<>ओँ वायुपुराणोक्तान्नदानफलप्राप्तिकामोऽहं बुभु-
<>क्षितेभ्यः सव्यञ्जनं स्निग्धमन्नं दास्ये । एवं सङ्कल्प्य
<>बुभुक्षितानन्विष्य तेभ्यो यथोक्तमन्नं दद्यात् ॥ * ॥
<>महाभांरते ।
<>“श्रान्ताय क्षुधितायान्नं यः प्रयच्छति भूमिप ।
<>स्वायम्भुवं महत् स्थानं स गच्छति नराधिप” ॥
<>श्रान्ताय क्षुधितायान्नं पूर्व्ववत् सङ्कल्प्य दद्यात् ।
<>ओँ स्वायम्भुवस्थानप्राप्तिकामोऽहं श्रान्ताय क्षुधि-
<>तायान्नं दास्ये । इति सङ्कल्प्य यथाकाले श्रान्तं
<>क्षुधितमनुसन्धायान्नं तस्मै दद्यात् ॥ * ॥ तथा, --
<>“सद्भ्यो ददाति यश्चान्नं सदैकाग्रमना नरः ।
<>न स दुर्गाण्यवाप्नोति ह्येवमाह पराशरः” ॥
<>अभीष्टसमये सद्ब्राह्मणक्षत्त्रियवैश्यशूद्रेभ्योऽन्नं
<>पूर्व्ववत् सङ्कल्प्य दद्यात् । ओँ महाभारतोक्तस-
<>द्गोचरान्नदानफलप्राप्तिकामोऽहं सद्भ्योऽन्नं दास्ये ।
<>ततः प्रभृति अभिमतकाले सद्भ्यो ब्राह्मणादि-
<>भ्योऽन्नं दद्यात् ॥ * ॥ तथा, --
<>“यो दद्यादपरिक्लिष्टमन्नमध्वनि वर्त्तते ।
<>श्रान्तायादृष्टपूर्व्वाय तस्य पुण्यफलं महत्” ॥
<>अपरिक्लिष्टमनुपहतं । यथोक्तप्राणिनेऽन्नं पूर्व्व-
<>वत् सङ्कल्पयेत् । ओँ महापुण्यफलप्राप्तिकामोऽहं
<>श्रान्तायाध्वगाय अदृष्टपूर्व्वायान्नं दास्ये । इति
<>सङ्कल्प्य यथाकालमध्वगमन्विष्य यथोक्तमन्नं तस्मै
<>दद्यात् । अत्राध्वनि वर्त्तते इति शतृनिर्द्देशात्
<>पथि गच्छते पथिकाय वर्त्मनि कुटीं कृत्वा तरु-
<>तले चान्नं दद्यात् ॥ * ॥ विष्णुधर्म्मोत्तरे ।
<>“मृष्टान्नं मानवो दत्त्वा मृष्टान्नार्थिनि काङ्क्षितं ।
<>अक्षयं फलमाप्नोति स्वर्गलोकञ्च गच्छति” ॥
[Page1-058-c+ 52]
<>मृष्टं संस्कृतं । सव्यञ्जनमन्नं पूर्व्ववत् सङ्कल्प्य तद-
<>र्थिभ्यो दद्यात् । विष्णुधर्म्मोत्तरोक्तमृष्टान्नाकाङ्क्षि-
<>गोचरमृष्टान्नदानफलप्राप्तिकामोऽहं यथाशक्ति
<>मृष्टान्नार्थिभ्यो मृष्टमन्नं दास्ये । इति सङ्कल्प्य
<>मृष्टान्नार्थिनोऽनुसन्धाय तेभ्यो यथाशक्ति मृष्टान्नं
<>दद्यात् ॥ * ॥ तथान्नदानप्रकरणे ।
<>“सहस्रपरिवेशस्तु नरकन्तु न गच्छति ।
<>विमानेनार्कवर्णेन स्वर्गलोके महीयते” ॥
<>सहस्रपरिवेशः सहस्रायमनुष्येभ्योऽन्नप्रदः ॥ यथा-
<>सम्भवं सहस्राय मनुष्येभ्यो नित्यमन्नं पूर्व्ववत्
<>सङ्कल्प्य दद्यात् । ओँ विष्णुधर्म्मोत्तरोक्तसहस्र-
<>परिवेशनफलप्राप्तिकामोऽहं यथासम्भवं सहस्राय
<>मनुष्येभ्यो व्यञ्जनादिसहितमन्नं दास्ये । इति
<>सङ्कल्प्य यथाशक्ति नानादिनैः सहस्रं मनुष्यान्
<>भोजयेत् । देवलः ।
<>“कृत्वापि पातकं कर्म्म यो दद्यादन्नमीप्सितं ।
<>ब्राह्मणानां विशेषेण स निहन्त्यात्मनस्तमः” ॥
<>विशेषेण इत्यभिधानात् अब्राह्मणेऽपि फलमेतद्-
<>भवत्येव । एवञ्च सामान्येनान्नदानमिदं । ईप्सित-
<>मित्यर्थिनं स्पृष्ट्वा यथायथमभिमतमन्नमुत्पाद्य
<>तेभ्यःपूर्व्ववत् सङ्कल्प्य दद्यात् । ओँ ब्राह्मणप्रमुख-
<>नानावर्णेभ्य आत्मीयतमःक्षयकामोऽहं यथासम्भवं
<>ईप्सितमन्नं दास्ये । ततः प्रभृति यथायथमुप-
<>स्थितेभ्य ईप्सितमन्नं दद्यात् । इत्यादि वल्लालसेन-
<>कृतदानसागरे अन्नदानावर्त्तः ॥
<LEND>
