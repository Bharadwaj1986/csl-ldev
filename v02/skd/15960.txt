<L>15960<pc>2-684<k1>दन्ती<k2>दन्ती
दन्ती¦, स्त्री, (दाम्यत्यनयेति । दम + “हसि-
मृग्रिण्वेति ।” उणां । ३ । ८६ । इति तन् । ततो
गौरादित्वात् ङीष् ।) स्वनामख्यातवृक्षः । तत्-
पर्य्यायः । शीघ्रा २ श्येनघण्टा ३ निकुम्भी ४
नागस्फोता ५ दन्तिनी ६ उपचित्रा ७ भद्रा ८
रूक्षा ९ रेचनी १० अनुकूला ११ निःशल्या १२
चक्रदन्ती १३ विशल्या १४ मधुपुष्पा १५ एरण्ड-
फला १६ तरुणी १७ एरण्डपत्रिका १८ अणु-
रेवती १९ विशोधनी २० कुम्भी २१ उडुम्बर-
दला २२ । इति राजनिर्घण्टः ॥ निकुम्भः २३ ।
दन्तिका २४ प्रत्यक्पर्णी २५ उदूम्बरपर्णी २६ ।
इत्यमरः । २ । ८ । ३४ ॥ अस्या गुणाः । कटु-
त्वम् । उष्णत्वम् । शूलामत्वग्दोषार्शोव्रणाश्मरी-
शल्यशोधनत्वम् । दीपनत्वञ्च । इति राज-
निर्घण्टः ॥ अष्ठीलिकाध्मानगुल्मोदरनाशित्वम् ।
सारकत्वञ्च । इति राजवल्लभः ॥ अथ लघुदन्ती ।
“लघ्वी दन्ती विशल्या च स्यादुडम्बरपर्ण्यपि ।
अथैरण्डफला शीघ्रा श्येनघण्टा घुणप्रिया ॥
वाराहाङ्गी च कथिता निकुम्भश्च मकूलकः ॥”
अथ बृहद्दन्ती ।
“एरण्डपत्रविठपा द्रवन्ती सम्बरी वृषा ।
चित्रोपचित्रा न्यग्रोधी प्रत्यक्पर्णाखुकर्ण्यपि ॥ * ॥
दन्तीद्वयं सरं पाके रसे च कटु दीपनम् ।
गुदाङ्कुराश्मशूलास्रकण्डूकुष्ठविदाहनुत् ॥
तीक्ष्णोष्णं हन्ति पित्तास्रकफशोथोदरक्रिमीन् ॥
लघुदन्तीफलगुणाः ।
क्षुद्रदन्तीफलं तु स्यान्मघुरं रसपाकयोः ।
शीतलं सृष्टविण्मूत्रगरशोथकफापहम् ॥”
इति भावप्रकाशः ॥
<LEND>
