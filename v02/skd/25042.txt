<L>25042<pc>3-510<k1>भिक्षा<k2>भिक्षा
भिक्षा¦, स्त्री, (भिक्ष याचनादौ + “गुरोश्च हलः ।”
<>३ । ३ । १०२ । इति अः । ततष्टाप् ।) लोभ-
<>याचनम् । चाओया इति मागा इति च
<>भाषा । तत्पर्य्यायः । याच्ञा २ अर्थना ३
<>अर्द्दना ४ । इत्यमरः । ३ । २ । ६ ॥ प्रार्थनम् ५
<>याचना ६ । इति शब्दरत्नावली ॥ (तदुक्तम् ।
<>“बाणिज्ये वसते लक्ष्मीस्तदर्द्धं कृषिकर्म्मणि ।
<>तदर्द्धं राजसेवायां भिक्षायां नैव नैव च ॥”)
<>सेवा । भृतिः । इति नानार्थे अमरः ॥
<>भिक्षितवस्तु । इति मेदिनी ॥ (सा च ग्रास-
<>प्रमाणा । ग्रासमात्रा भवेद्भिक्षेति शातातप-
<>वचनात् ॥ यथा, मनुः । ३ । ९४ ।
<>“कृत्वैतद्बलिकर्म्मैवमतिथिं पूर्व्वमाशयेत् ।
<>भिक्षाञ्च भिक्षवे दद्याद्बिधिवद् ब्रह्मचारिणे ॥”)
<>उपनीतस्य भिक्षाविधिर्यथा, --
<>“भिक्षामाहृत्य शिष्टानां गृहेभ्यः प्रयतो-
<>ऽन्वहम् ।
<>निवेद्य गुरवेऽश्नीयाद्वाग्यतस्तदनुज्ञया ॥
<>भवत्पूर्व्वञ्चरेद्भैक्षमुपनीतो द्विजोत्तमः ।
<>भवन्मध्यन्तु राजन्यो वैश्यस्तु भवदुत्तरम् ॥
<>मातरं वा स्वसारं वा मातुर्व्वा भगिनीं निजाम् ।
<>भिक्षेत भिक्षां प्रथमं या चैनं नावमानयेत् ॥
<>सजातीयगृहेष्वेव सार्व्ववर्णिकमेव वा ।
<>भैक्षस्याचरणं प्रोक्तं पतितादिविवर्जितम् ॥
<>वेदयज्ञैरहीनानां प्रशस्तानां स्वकर्म्मसु ।
<>ब्रह्मचार्य्याहरेद्भैक्षं गृहेभ्यः प्रयतोऽन्वहम् ॥
<>गुरोः कुले न भिक्षेत न ज्ञातिकुलबन्धुषु ।
<>अलाभे त्वन्यगेहानां पूर्व्वं पूर्व्वं विवर्जयेत् ॥
<>सर्व्वद्वारि चरेद्भैक्षं पूब्बोक्तानामसम्भवे ।
<>नियम्य प्रयतो वाचं दिशन्त्वनवलोकयन् ॥
<>समाहृत्य तु तद्भैक्षं यावदर्थममायया ।
<>भुञ्जीत प्रयतो नित्यं वाग्यतोऽनन्यमानसः ॥
<>भैक्षेण वर्त्तयेन्नित्यं नैकान्नादी भवेद्व्रती ।
<>भैक्षेण व्रतिनो वृत्तिरुपवाससमा स्मृता ॥”
<>इति कूर्म्मपुराणे उपविभागे १२ अध्यायः ॥ * ॥
<>सायं प्रातर्भिंक्षाटनाभावो यथा, --
<>“कारयित्वा तु कर्म्माणि कारुम्पश्चान्न वञ्चयेत् ।
<>सायं प्रातर्गहद्वारान् भिक्षार्थं नावघट्टयेत् ॥”
<>इति तत्रैव १५ अध्यायः ॥ * ॥
<>सा त्रिविधा यथा, --
<>“हन्तकारमथाग्रं वा भिक्षां वा शक्तितो द्विजः ।
<>दद्यादतिथये नित्यं बुद्ध्वैतं परमेश्वरम् ॥
<>भिक्षामाहुर्ग्रासमात्रमग्रन्तस्माच्चतुर्गुणम् ।
<>पुष्कलं हन्तकारान्तं तच्चतुर्गुणमुच्यत ॥
<>गोदोहमात्रं कालं वै प्रतीक्षेदतिथिः स्वयम् ।
<>अभ्यागतान् यथाशक्ति पूजयेदतिथिं यथा ॥
<>भिक्षां वै भिक्षवे दद्याद्बिधिवद्ब्रह्मचारिणे ।
<>दद्यादन्नं यथाशक्ति त्वर्थिभ्यो लोभवर्जितः ॥
<>सर्व्वेषामप्यलाभे तु अन्नं गोभ्यो निवेदयेत् ॥”
<>इति तत्रैव १७ अध्यायः ॥
<LEND>
