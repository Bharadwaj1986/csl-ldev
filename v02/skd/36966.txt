<L>36966<pc>5-189<k1>षड्भुजा<k2>षड्भुजा
षड्भुजा¦, स्त्री, (षट् भुजा इव रेखा यस्याम् ।)
<>फललताविशेषः । खरवुजा इति भाषा । (अस्मि-
<>न्नर्थे क्लीवलिङ्गेऽपि दृश्यते ॥) तत्पर्य्यायः । मधु
<>फला २ षड्रेखा ३ वृत्तकर्कटी ४ तिक्ता ५
<>तिक्तफला ६ मधुपाका ७ वृत्तेर्व्वारुः ८
<>षण्मुखा ९ । अस्याः फलगुणाः ।
<>“तिक्तं बाल्ये तदनु मधुरं किञ्चिदम्लञ्च पाके
<>निष्पक्वञ्चेत् तदमृतसमं तर्पणं पुष्टिदायि ।
<>वृष्यं दाहश्रमविशमनं मूत्रशुद्धं विधत्ते
<>पित्तोन्मादापहरकफदं षड्भुजं वीर्य्यकारि ॥”
<>इति राजनिर्घण्टः ॥ * ॥
<>चण्डिका । यथा । पूर्व्वदले चण्डिकां पीन-
<>वक्षःस्थलरुहां अग्निप्रभां षड्भुजां दक्षिणे
<>गदाभयवज्रधरां वामे शक्तिशूलपरशुधरां देवी-
<>मिती ॥ * ॥ रुद्रचण्डा । यथा । दक्षिणदले रुद्र-
<>चण्डां कृष्णवर्णां दिव्याभरणभूषितां प्रसन्नवदनां
<>षड्भुजा दक्षिणे वज्रशूलपरशुधरां वामे पाशा-
<>ङ्कुशकेशधरां देवीमिति ॥ * ॥ चण्डवती । यथा ।
<>वायुदले चण्डवतीं धूम्रवर्णां प्रसन्नवदनां सर्व्वा-
<>लङ्कारभूषितां षड्भुजां दक्षिणे अङ्कुशपाशाक्ष-
<>सूत्रधरां वामे दण्डशूलडमरुधरां देवीमिति ॥
<>इति बृहन्नन्दिकेश्वरपुराणोक्तदुर्गापूजापद्धतिः ॥
<LEND>
