<L>41475<pc>5-516<k1>हरिद्रा<k2>हरिद्रा
हरिद्रा¦, स्त्री, (हरितं पीतवर्णं रातीति । हरित्
+ रा + कः । टाप् ।) ओषधिविशेषः । हलुद
इति भाषा । तत्पर्य्यायः । निशाह्वा २ काञ्चनी
३ पीता ४ वरवर्णिनी ५ । इत्यमरः । २ । ९ । ४१ ॥
कावेरी ६ उमा ७ वर्णवती ८ गौरी ९ पीञ्जा
१० । इति जटाधरः ॥ पीतवालुका ११ हेम-
नाशा १२ भङ्गवासा १३ घर्षिणी १४ । इति
शब्दरत्नावली ॥ पीतिका १५ रजनी १६
[Page5-516-b+ 52]
निशा १७ मेहघ्नी १८ बहुला १९ वर्णिनी २०
रात्रिनामिका २१ । इति रत्नमाला ॥ हरित्
२२ रञ्जनी २३ स्वर्णवर्णा २४ सुवर्णा २५
शिवा २६ दीर्घरागा २७ हलद्दी २८ वराङ्गी
२९ जनेष्टा ३० वरा ३१ वर्णदात्री ३२ पवित्रा
३३ हरिता ३४ विषघ्नी ३५ पिङ्गा ३६ मङ्गल्या
३७ मङ्गला ३८ लक्ष्मीः ३९ भद्रा ४० शिफा
४१ शोभा ४२ शोभना ४३ सुभगाह्वया ४४
श्यामा ४५ जयन्तिका ४६ । अस्य गुणाः ।
कटुत्वम् । तिक्तत्वम् । उष्णत्वम् । कफवातास्र-
कुष्ठमेहकण्डुव्रणनाशित्वम् । देहवर्णविधायि-
त्वञ्च । इति राजनिर्घण्टः ॥ * ॥ अन्यच्च ।
“हरिद्रा कफपित्तास्नशोथकण्डुव्रणापहा ।”
इति राजवल्लभः ॥
अपि च ।
“हरिद्रा काञ्जनी पीता निशाख्या वर-
वर्णिनी ।
कृमिघ्ना हलदी योषित्प्रिया हरिविलासिनी ॥
हरिद्रा कटुका तिक्ता रूक्षोष्णा कफपित्तनुत् ।
वर्ण्यात्वग्दोषमेहास्रशोथपाण्डुव्रणापहा ॥” * ॥
अथ वनहरिद्रा ।
“अरण्यहलदीकन्दः कुष्ठवातास्रनाशनः ।” * ।
अथ कर्पूरहरिद्रा ।
“दार्व्वी भेदाम्रगन्धा च सुरभिश्चारु दारु च ।
कर्पूरा पद्मपत्रा स्यात् सुरभिः सुरनायिका ॥
आम्रगन्धिहरिद्रा या सा शीता वातला
मता ।
पित्तहृन्मधुरा तिक्ता सर्व्वकण्डविनाशिनी ॥”
इति भावप्रकाशः ॥
<LEND>
