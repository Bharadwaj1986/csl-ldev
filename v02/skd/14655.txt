<L>14655<pc>2-604<k1>तापी<k2>तापी
तापी¦, स्त्री, (तापयतीति । तप + णिच् + अच् ।
गौरादित्वात् ङीष् ।) तापिनी नदी । सा
पश्चिमवाहिनी बिन्ध्याचले प्रसिद्धा । इति राज-
निर्घण्टः ॥ (यथा, मात्स्ये । ११३ । २७ ।
[Page2-604-b+ 58]
“तापी पयोष्णी निर्व्विन्ध्या क्षिप्रा च ऋषभा
नदी ।
बिन्ध्यपादप्रसूतास्ताः सर्व्वाः शीतजलाः
शुभाः ॥”
इयं सह्यपादोद्भवा इति विष्णुपुराणम् । २ ।
३ । ११ ॥
“तापी तापा च गोलोमी गोमती शालिता
मही ।
सरस्वती युता नद्यो नर्म्मदा पश्चिमानुगाः ॥
आसां जलं घनं शीतं पित्तघ्नं कफकृत्तथा ।
वातदोषहरं हृद्यं कण्डुकुष्ठविनाशनम् ॥”
इति हारीते प्रथमे स्थाने सप्तमेऽध्याये ॥)
यमुना । इति त्रिकाण्डशेषः ॥
<LEND>
