<L>30185<pc>4-204<k1>लता<k2>लता
लता¦, स्त्री, (लतति वेष्टयते यान्यमिति । लत + पचा-
<>द्यच् । टाप् ।) शाखादिरहिता गुडूच्यादिः ।
<>तत्पर्य्यायः । वल्ली २ व्रततिः ३ । इत्यमरः ॥
<>वल्लिः ४ वेल्लिः ५ प्रततिः ६ । सा शाखापत्र-
<>समायुक्ता चेत्प्रतानिनी । इति शब्दरत्नावली ॥
<>तत्पर्य्यायः । वीरुत् २ गुल्मिनी ३ उलपः ४ ।
<>इत्यमरः ॥ * ॥ अमायां वीरुधां छेदकर्त्तुर्निन्दा
[Page4-205-a+ 52]
<>यथा, --
<>“अप्सु तस्मिन्नहोरात्रे पूर्व्वं विशति चन्द्रमाः
<>ततो वीरुत्सु वसति प्रयात्यर्कं ततः क्रमात् ॥
<>छिनत्ति वीरुधो यस्तु वीरुत्संस्थे निशाकरे ।
<>पत्रं वा पातयत्येकं ब्रह्महत्यां स विन्दति ॥”
<>इति श्रीविष्णुपुराणे २ अंशे १२ अध्यायः ॥ * ॥
<>आश्रमे रोपणीया शुभदा लतादिर्यथा, --
<>“अलावुश्चापि कुष्माण्डं मायाम्बुश्च सुकामुकः ।
<>खर्ज्जुरी कर्कटी चापि शिविरे मङ्गलप्रदा ॥
<>वास्तूकः कारवेल्लश्च वार्त्ताकुश्च शुभप्रदा ।
<>लताफलञ्च शुभदं सर्व्वं सर्व्वत्र निश्चितम् ॥”
<>इति व्रह्मवैवर्त्ते श्रींकृष्णजन्मखण्डे १०२ अध्यायः ॥
<>शाखा । प्रियङ्गुः । (अस्याः पर्य्यायो यथा, --
<>“प्रियङ्गुः फलिनी कान्ता लता च महिलाह्वया ।
<>गुन्द्रा गुन्द्रफला श्यामा विष्वक् सेनाङ्गना-
<>प्रिया ॥”
<>इति भावप्रकाशस्य पूर्व्वखण्डे प्रथमे भागे ॥)
<>पृक्का । (यथास्याः पर्य्यायः ।
<>“तस्करोच्चारकश्चण्डो देवी पृक्का लता लघुः ॥”
<>इति वैद्यकरत्नमालायाम् ॥)
<>अशनपर्णी । इत्यमरः ॥ ज्योतिष्मती । (अस्याः
<>पर्य्यायो यथा, --
<>“ज्योतिष्मती स्यात् कटभी ज्योतिष्का कङ्गीनी-
<>ति च ।
<>पारावतपदी पण्या लता प्रोक्ता ककुन्दनी ॥”
<>इति भावप्रकाशस्य पूर्व्वखण्डे प्रथमे भागे ॥)
<>लताकस्तूरिका । माधवी । दूर्व्वा । इति मेदिनी ।
<>ते, ५१-५२ ॥ कैवर्त्तिका । सारिवा । इति राज-
<>निर्घण्टः ॥ (बृहती । तत्पर्य्यायो यथा, --
<>“भण्डाकी बृहती सिंही वार्त्ताकी राष्ट्रिका-
<>कुली ।
<>प्रसहा रक्तपाका च लता वृहतिका परा ॥”)
<>नारी । यथा, --
<>“नग्नां परलतां पश्यन् अयुतं यस्तु साधकः ।
<>प्रजपेत् स भवेत् शीघ्रं विद्याया वल्लभः स्वयम् ॥”
<>इति तन्त्रसारे श्यामासाधनम् ॥
<>(तथा च नैषधे । १ । ८५ ।
<>“नवा लता गन्धवहेन चुम्बिता
<>करम्बिताङ्गी मकरन्दशीकरैः ।
<>दृशा नृपेण स्मितशोभिकुड्मला
<>दरादराभ्यां दरकम्पिनी पपे ॥”
<>“नवा नवीना तला माधवीलता पक्षे नवा
<>रम्या लता स्त्री ।” इति तट्टीका ॥ * ॥ अप्सरो-
<>विशेषः । यथा, महाभारते । १ । २१७ । २० ।
<>“अहञ्च सौरभेयी च समीची वुद्वुदा लता ।
<>यौगपद्येन तं विप्रमभ्यगच्छाम भारत ! ॥”)
<LEND>
