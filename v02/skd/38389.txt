<L>38389<pc>5-307<k1>सर्व्वमङ्गला<k2>सर्व्वमङ्गला
सर्व्वमङ्गला¦, स्त्री, (सर्व्वाणि मङ्गलानि अस्याः ।)
दुर्गा । इत्यमरः ॥ अस्या व्युत्पत्तिर्यथा, --
“मङ्गलं मोक्षवचनं चाशब्दो दातृवाचकः ।
सर्व्वान्मोक्षान् या ददाति सा एव सर्व्वमङ्गला ॥
हर्षे सम्पदि कल्याणे मङ्गलं परिकीर्त्तितम् ।
तान् ददाति च या देवी सा एव सर्व्वमङ्गला ॥”
इति ब्रह्मवैवर्त्ते प्रकृतिखण्डे ५४ अध्यायः ॥
अपि च ।
“सर्व्वमङ्गलशब्दश्च सम्पूर्णाश्चर्य्यवाचकः ।
आकारो दातृवचनस्तस्मात् सा सर्व्वमङ्गला ॥”
इति ब्रह्मवैवर्त्ते श्रीकृष्णजन्मखण्डे सर्व्वमङ्गला-
स्तोत्रं २७ अध्यायः ॥ अन्यच्च ।
“सर्व्वाणि हृदयस्थानि मङ्गलानि शुभानि च ।
ददाति चेप्सितान् लोके तेन सा सर्व्वमङ्गला ॥”
इति देवीपुराणे ४५ अध्यायः ॥
<LEND>
