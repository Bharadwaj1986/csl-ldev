<L>20525<pc>3-060<k1>परिधिः<k2>परिधिः
परिधिः¦, पुं, (परिधीयतेऽनेन । परि + धा +
<>“उपसर्गे धोः किः ।” ३ । ३ । ९२ । इति
<>किः ।) परिवेशः । चन्द्रसूर्य्यसमीपमण्डलम् ।
<>(यथा, रघुः । ८ । ३० ।
<>“अनृणत्वमुपेयिवान् बभौ
<>परिधेर्मुक्त इवोष्णदीधितिः ॥”)
<>यज्ञियतरुशाखा । यज्ञियतरोः पलाशादेर्यज्ञ
<>पशुबन्धनार्थं या शाखा निखायते तस्याम् ।
<>इत्यमरभरतौ ॥ (यथाह आपस्तम्बः । “खादिरं
<>पालाशं वैकविंशतिदारुकमिध्वं करोति त्रयः
[Page3-061-a+ 52]
<>परिधयः पालाशकाष्ठकाः खादिरौदुम्बरबिल्व-
<>रोहितकविकङ्कतानां ये वा यज्ञिया वृक्षा
<>आर्द्राः श्रुष्करसत्वच्काः ॥” इति ॥ * ॥)
<>भूगोलादेर्वेष्टनम् । यथा, --
<>“व्यासेभनन्दाग्निहते विभक्ते
<>खवाणसूर्य्यैः परिधिस्तु सूक्ष्मः ॥”
<>इति लीलावती ॥
<>(क्ली, परिधीयते यदिति । परि + धा +
<>कर्म्मणि किः । परिधेयवस्त्रम् । यथा, भाग-
<>वते । ८ । ७ । १७ ।
<>“मेघश्यामः कनकपरिधिः कर्णविद्योतविद्यु-
<>न्मूर्ध्नि भ्राजद्बिलुलितकचः स्रग्धरो रक्तनेत्रः ॥”
<>“कनकं सुवर्णमिव पीतं परिधि वस्त्रं यस्य”
<>इति तट्टीका ॥)
<LEND>
