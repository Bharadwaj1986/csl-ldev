<L>10626<pc>2-307<k1>गया<k2>गया
गया¦, स्त्री, (गयेन गयनाम्ना लोकप्रिसिद्धेना-
<>सुरेण पुराणान्तरमतभेदेन तन्नाम्ना राजर्षिणा
<>वा निर्म्मिता ।) गयराजर्षिपुरी । इति हेम-
<>चन्द्रः । ४ । ३९ ॥ सा तु तीर्थभेदः । तस्य
<>नामकरणं यथा, --
<>“यज्ञं चक्रे गयो राजा बह्वन्नं बहुदक्षिणम् ।
<>यत्र द्रव्यसमूहानां संख्या कर्त्तु न शक्यते ॥
<>गयं विष्ण्वादयस्तृप्ता वरं ब्रूहीति चाब्रुवन् ।
<>गयस्तान् प्रार्थयामास अभिशस्तास्तु ये पुरा ॥
<>ब्रह्मणा ते द्विजाः पूता भवन्तु क्रतुपूजिताः ।
<>गयापुरी तु मन्नाम्ना ख्यातु ब्रह्मपुरी तथा ॥
<>एवमस्तु वरं दत्त्वा ततश्चान्तर्दधुः सुराः ॥” * ॥
<>तस्योत्पत्तिकारणं यथा, --
<>“गयासुरोऽसुराणाञ्च महाबलपराक्रमः ।
<>योजनानां सपादञ्च शतं तस्योच्चयः स्मृतः ॥
<>स्थूलः षष्टिर्योजनानां श्रेष्ठोऽसौ वैष्णवः स्मृतः ।
<>कोलाहले गिरिवरे तपस्तेपे सुदारुणम् ॥
<>बहुवर्षसहस्राणि निरुच्छ्वासः स्थिरोऽभवत् ।
<>तत्तपस्तापिता देवाः संक्षोभं परमं गताः ॥
<>ब्रह्मलोकं गता देवाः प्रोवुस्तेऽथ पितामहम् ।
<>गयासुराद्रक्ष देव ! ब्रह्मा देवांस्तथाब्रवीत् ॥
<>व्रजामः शङ्करं देवा ब्रह्माद्याश्च गताः शिवम् ।
<>कैलासे चाब्रुवन्नत्वा रक्ष रक्ष महाऽसुरात् ॥
<>ब्रह्माद्यांश्चाब्रवीच्छम्भुर्व्रजामः शरणं हरिम् ।
<>क्षीराब्धौ देवदेवेशः स नः श्रेयो विधास्यति ॥
<>ब्रह्मा महेश्वरो देवा विष्णुं नत्वा प्रतुष्टुवुः ।
<>किमर्थमागता देवा विष्णुनोक्तास्तमब्रुवन् ॥
<>गयासुरभयाद्देव ! रक्षास्मानब्रवीद्धरिः ।
<>ब्रह्माद्या यान्तु तं दैत्यञ्चागमिष्याम्यहं ततः ॥” *
<>“ऊचुस्तं वासुदेवाद्याः किमर्थं तप्यते त्वया ।
<>सन्तुष्टाश्चागताः सर्व्वे वरं ब्रूहि गयासुर ! ॥”
<>“यदि तुष्टाः स्थ मे देवा ब्रह्मविष्णुमहेश्वराः ।
<>सर्व्वदेवद्विजातिभ्यो यज्ञतीर्थशिलोच्चयात् ॥
<>मन्त्रेभ्यो देवदेवीभ्यो योगिभ्यश्चापि सर्व्वशः ।
<>ज्ञातिभ्योऽतिपवित्रोऽहं पवित्रः स्यां सदा सुराः ॥
<>परित्रो भव तं देवा दैत्यमुक्त्वा ययुर्दिवम् ।
<>दृष्ट्वा दैत्यं ततः स्पृष्ट्वा सर्व्वे हरिपुरं ययुः ॥
<>शून्ये लोकत्रये जाते शून्या यमपुरी ह्यभूत् ।
<>यम इन्द्रादिभिः सार्द्धं ब्रह्मलोकं ततोऽगमत् ॥
<>ब्रह्माणमूचिरे देवा गयासुरविलोपिताः ।
<>त्वया दत्तो योऽधिकारस्तं गृहाण पितामह ! ॥
<>ब्रह्माब्रवीत्ततो देवा व्रजामो विष्णुमव्ययम् ।
<>ब्रह्मादयोऽब्रुवन् विष्णुं त्वया दत्तवरेऽसुरे ॥
<>तद्दर्शनाद्ययुः स्वर्गं शून्यं लोकत्रयं ह्यभूत् ।
<>देवैरुक्तो वासुदेवो ब्रह्माणं स वचोऽब्रवीत् ॥
<>गत्वासुरं प्रार्थयस्व यज्ञार्थं देहि देहकम् ।
<>विष्णूक्तः ससुरो ब्रह्मा गत्वाऽपश्यन्महासुरम् ॥
[Page2-307-c+ 52]
<>ब्रह्मोवाच ।
<>पृथिव्यां यानि तीर्थानि दृष्टानि भ्रमता मया ।
<>यज्ञार्थं न तु ते तानि पवित्राणि शरीरतः ॥
<>अतः पवित्रं देहं स्वं यज्ञार्थं देहि मेऽसुर ! ॥
<>गयासुर उवाच ।
<>धन्योऽहं देवदेवेश ! यद्देहः प्रार्थ्यते त्वया ।
<>त्वयैवोत्पादितो देहः पवित्रश्च त्वया कृतः ।
<>सर्व्वेषामुपकाराय यागोऽवश्यं भवत्विति ॥
<>इत्युक्त्वा सोऽपतद्भूमौ श्वेतकल्पे गयासुरः ।
<>नैरॄ तीं दिशमाश्रित्य तदा कोलाहले गिरौ ॥
<>शिरः कृत्वोत्तरे दैत्यः पादौ कृत्वा तु दक्षिणे ।
<>ब्रह्मा सम्भृतसम्भारो मानसानृत्विजोऽसृजत् ॥
<>चलितश्चकितो ब्रह्मा धर्म्मराजमभाषत ।
<>यास्ते गृहे तव शिला तामानीयात्र धारय ॥
<>दैत्यस्य शीघ्रं शिरसि तां धारय ममाज्ञया ।
<>निश्चलार्थं यमः श्रुत्वा धारयन्मस्तके शिलाम् ॥
<>शिलायां धारितायान्तु सशिलश्चासुरोऽचलत् ।
<>देवानूचेऽथ रुद्रादीन् शिलायां निश्चलाः किल ॥
<>तिष्ठन्तु देवाः सकलास्तथेत्युक्त्वा च ते स्थिताः ।
<>देवाः पादैर्लक्षयित्वा तथापि चलितोऽसुरः ॥
<>ब्रह्माथ व्याकुलो विष्णुं गतः क्षीराब्धिशायिनम् ।
<>अजमूचे हरिः कस्मादागतोऽसि वदस्व तत् ॥
<>ब्रह्मोवाच ।
<>देवदेव ! कृते यागे प्रचचाल गयासुरः ।
<>इदानीं निश्चलार्थं हि प्रसादं कुरु माधव ॥
<>ब्रह्मणो वचनं श्रुत्वा ह्याकृष्य स्वशरीरतः ।
<>मूर्त्तिं ददौ निश्चलार्थं ब्रह्मणे भगवान् हरिः ॥
<>आनीय मूर्त्तिं ब्रह्मापि शिलायां समधारयत् ।
<>तथापि चलितं वीक्ष्य पुनर्देवमिहाह्वयत् ॥
<>आगत्य विष्णुः क्षीराब्धेः शिलायां संस्थितो-
<>ऽभवत् ।
<>आद्यया गदया चासौ यस्माद्दैत्यः स्थिरीकृतः ॥
<>स्थित इत्येव हरिणा तस्मादादिगदाधरः ॥” * ॥
<>“ऊचे गयासुरो देवान् किमर्थं वञ्चितो ह्यहम् ।
<>यज्ञार्थं ब्रह्मणे दत्तं शरीरममलं मया ।
<>पीड्यश्च यद्यहं देवाः प्रसन्नाः सन्तु सर्व्वदा ॥”
<>“वरं ब्रूहि प्रसन्नाः स्मो देवैरूचे गयासुरः ॥”
<>“यावत् पृथ्वी पर्व्वताश्च यावच्चन्द्रार्कतारकाः ।
<>तावच्छिलायां तिष्ठन्तु ब्रह्मविष्णुमहेश्वराः ॥
<>गदाधरः स्वयं लोकान् पूयात् सर्व्वाधनाशनः ।
<>श्राद्धं सपिण्डकं येषां ब्रह्मलोकं प्रयान्तु ते ॥”
<>“किं बहूक्त्या सुरेशानां युष्माकमपि देवताः ।
<>चेन्न, तिष्ठाम्यहं बापि समयः प्रतिपाल्यताम् ॥”
<>“त्वया यत् प्रार्थितं वीर ! तद्भविष्यत्यसंशयम् ।
<>अस्मत्पादानर्च्चयित्वा यास्यन्ति परमां गतिम् ।
<>देवैर्दत्तवरो दैत्यो हर्षितो निश्चलोऽभवत् ॥”
<>अथ गयाशिरआदिपरिमाणम् ।
<>“नागाज्जनार्द्दनाद्ब्रह्मयूपाच्चोत्तरमानसात् ।
<>एतद्गयाशिरः प्रोक्तं फल्गुतीर्थं तदुच्यते ॥
<>पितामहं समासाद्य यावदुत्तरमानसम् ।
<>फलगुतीर्थन्तु विज्ञेयं देवानामपि दुर्लभम् ॥
<>क्रौञ्चपादात् फल्गुतीर्थं यावत् साक्षाद्गयाशिरः ।
[Page2-308-a+ 52]
<>मुखं गयासुरस्यैतत्तस्मात् श्राद्धमथाक्षयम् ॥
<>मुण्डपृष्ठाच्च पूर्व्वस्मिन् पश्चिमे दक्षिणोत्तरे ।
<>श्राद्धे क्रोशद्वयं मानं गयायां ब्रह्मणेरितम् ॥
<>पञ्चक्रोशं गयाक्षेत्रं क्रोशमेकं गयाशिरः ।
<>तन्मध्ये सर्व्वतीर्थानि त्रैलोक्ये यानि सन्ति वै ॥”
<>अथ गयामाहात्म्यादि ।
<>“गयायां न हि तत् स्थानं यत्र तीर्थं न विद्यते ।
<>सान्निध्यं सर्व्वतीर्थानां गयातीर्थं ततो वरम् ॥
<>ब्रह्मज्ञानेन किं साध्यं गोग्रहे मरणेन किम् ।
<>वासेन किं कुरुक्षेत्रे यदि पुत्त्रो गयां व्रजेत् ॥
<>श्राद्धकृद्यो गयाक्षेत्रे पितॄणामनृणोऽपि सः ।
<>शिरसि श्राद्धकृद्यस्तु कुलानां शतमुद्धरेत् ॥
<>गयाशिरसि यः पिण्डान् येषां नाम्ना तु निर्व्वपेत् ।
<>नरकस्था दिवं यान्ति स्वर्गस्था मोक्षमाप्नुयुः ॥
<>गत्वा बणिग्गयाशीर्षे प्रेतराजस्य पिण्डकम् ।
<>प्रददौ मनुजैः सार्द्धं स्वपितृभ्यस्ततो ददौ ॥
<>प्रेताः प्रेतत्वनिर्म्मुक्ता बणिक् च गृहमागतः ।
<>प्रेतराजः सह प्रेतैर्गयाश्राद्धाद्दिवं गतः ॥” * ॥
<>“गयायां सर्व्वकालेषु पिण्डं दद्याद्बिचक्षणः ।
<>अधिमासे जन्मदिने चास्तेऽपि गुरुशुक्रयोः ॥
<>न त्यक्तव्यं गयाश्राद्धं सिंहस्थेऽपि बृहस्पतौ ।
<>तथा दैवप्रमादेन प्रवहत्सु व्रणेषु च ॥
<>पूतः कर्म्माधिकारी च श्राद्धकृद्ब्रह्मलोकभाक् ॥
<>मीने मेषे स्थिते सूर्य्ये कन्यायां कार्म्मुके घटे ।
<>नारद ! त्रिषु लोकेषु गयाश्राद्धं सुदुर्लभम् ॥” * ॥
<>“मुण्डनञ्चोपवासश्च सर्व्वतीर्थेष्वयं विधिः ।
<>वर्ज्जयित्वा कुरुक्षेत्रं विशालां विरजां गयाम् ॥
<>दण्डं प्रदर्शयेद्भिक्षुर्गयां गत्वा न पिण्डदः ।
<>दण्डं न्यस्य विष्णुपदे पितृभिः सह मुच्यते ॥
<>गयागजो गयादित्यो गायत्त्री च गदाधरः ।
<>गया गयासुरश्चैव षड्गया मुक्तिदायिकाः ॥”
<>अथ पिण्डदानद्रव्याणि ।
<>“पायसेनाथ चरुणा सक्तुना पिष्टकेन वा ।
<>तण्डुलैः फलमूलाद्यैर्गयायां पिण्डपातनम् ॥
<>तिलकल्केन खण्डेन गुडेन सघृतेन वा ।
<>केवलेनैव दध्ना वा अन्नेन मधुनाथवा ॥
<>पिन्याकं सघृतं खण्डं पितृभ्योऽक्षयमित्युत ॥”
<>अथ गयास्थब्राह्मणपूजाविधिः ।
<>तत्रस्था ब्राह्मणा ब्रह्माणमूचुः ।
<>“त्वया यद्दत्तमखिलं तत् सर्व्वं शापतो गतम् ।
<>जीवनार्थं प्रसादं नो भगवन् ! कर्त्तुमर्हसि ॥
<>तन् श्रुत्वा ब्राह्मणान् ब्रह्मा प्रोवाचेदं दयान्वितः ।
<>तीर्थोपजीविका यूयमाचन्द्रार्कं भविष्यथ ॥
<>लोकाः पुण्यगयायां ये श्राद्धिनो ब्रह्मलोकगाः ।
<>युष्मान् ये पूजयिष्यन्ति तैरहं पूजितः सदा ॥”
<>अथ गयायां श्राद्धादिकरणार्थं तीर्थानि ।
<>प्रथमदिने गयाप्रवेपो फल्गुतीर्थे स्नानतर्पण-
<>श्राद्धानि १ प्रेतशिलायां ब्रह्मकुण्डे स्नानं श्राद्धं
<>षोडशपिण्डदानं प्रेतपर्व्वते तिलमिश्रितसक्तु-
<>निक्षेपश्च २ पञ्चतीर्थमध्ये उत्तरमानसे स्नानं
<>सपिण्डकं श्राद्धं सूर्य्यार्च्चनञ्च ३ दक्षिणमानसे
<>उदीव्यां उदीचीतीर्थे स्नानम् ४ तस्य मध्ये
[Page2-308-b+ 52]
<>कनखलतीर्थे स्नानम् ५ तस्य दक्षिणे दक्षिण-
<>मानसे तीर्थत्रये स्नानं श्राद्धं सूर्य्यार्च्चनञ्च ६
<>फल्गुतीर्थे स्नानं तर्पणं सपिण्डकं श्राद्धं ततो
<>गदाधरस्य दर्शनं पूजनञ्च ७ ॥ द्वितीयदिने
<>धर्म्मारण्ये गमनं धर्म्मेश्वरनमनं बोधितरु-
<>नमनञ्च ८ मतङ्गवाप्यां स्नानं तर्पणं श्राद्धं मत-
<>ङ्गेशनमनं यूपकूपयोर्मध्ये श्राद्धञ्च ९ ॥ तृतीय-
<>दिने ब्रह्मसरसि स्नानं सपिण्डकं श्राद्धं यूप-
<>प्रदक्षिणं ब्रह्मनमनञ्च १० गोप्रचारसमीपे
<>आम्रवृक्षसेचनम् ११ ततो यमकुक्कुरकाकबलि-
<>दानं पुनः स्नानञ्च १२ ॥ चतुर्थदिने फल्गुतीर्थे
<>स्नानादिकं ततो गयाशिरसि विष्णुपदस्य दर्शनं
<>स्पर्शनं पूजनं तत्र सपिण्डकं श्राद्धञ्च १३ रुद्रः १४
<>ब्रह्मा १५ दक्षिणाग्निः १६ गार्हपत्यः १७
<>आहवनीयः १८ सत्यः १९ आवसव्यः २०
<>शक्रः २१ अगस्त्यः २२ क्रौञ्चः २३ मातङ्गः २४
<>कार्त्तिकेयः २५ गणेशः २६ कश्यपः एषां पदेषु
<>श्राद्धम् २७ गजकर्णिकायां तर्पणम् २८
<>कनकेशकेदारनरसिंहवामनरथमार्गाणां पूज-
<>नम् २९ ॥ पञ्चमदिने गदालोले स्नानं सपि-
<>ण्डकं श्राद्धञ्च ३३ अक्षयवटे श्राद्धं ब्रह्मकल्पित-
<>विप्राणां पूजनं पुरोधसे षोडशदानञ्च ३४
<>गायत्त्र्यग्रे प्रातःसन्ध्याचरणं सपिण्डकं श्राद्धञ्च ३५
<>समुद्यततीर्थे स्नात्वा सावित्र्यग्रे मध्याह्नसन्ध्या-
<>चरणं पिण्डदानञ्च ३६ प्राचीसरस्वत्यां स्नात्वा
<>सायाह्नसन्ध्याचरणं ३७ विशाला ३८ लेलि-
<>हानम् ३९ भरताश्रमनामकरामतीर्थम् ४० पदा-
<>ङ्कितम् ४१ मुण्डपृष्ठस्थगदाधरसमीपम् ४२
<>आकाशगङ्गा ४३ गिरिकर्णमुखं एषु स्नानं
<>पिण्डदानञ्च ४४ वैतरण्यां स्नानं पिण्डदानं
<>श्राद्धं गोदानञ्च ४५ घृतकुल्या ४६ मधुकुल्या ४७
<>देविकानदी ४८ शिलासङ्गम ४९ मधुस्रवासु स्नानं
<>सपिण्डकं श्राद्धं पिण्डदानञ्च ५० दशाश्वमेधिकम् ५१
<>हंसतीर्थम् ५२ अमरकण्टकम् ५३ कोटितीर्थम् ५४
<>रुक्मिणीकुण्डं एषु पिण्डदानम् ५५ मार्कण्डेये-
<>श्वर-५६ कोटीश्वरयोर्दर्शनं नमनञ्च ५७ दिवौ-
<>कसां पुष्करिण्यां पितृभ्यो दानम् ५८ पङ्कजवने
<>पाण्डुशिलायां श्राद्धम् ५९ मुख्यतीर्थे स्नानं
<>तर्पणं पिण्डदानञ्च ६० गयाकूपे पिण्डदानं
<>६१ भस्मकूटे भस्मना स्नानम् ६२ सङ्गमतीर्थे
<>स्नानम् ६३ धेनुकारण्ये पिण्ड दानम् ६४ काम-
<>धेनुपदे स्नात्वा कामदुघानमनम् ६५ ॥ * ॥
<>“कर्द्दमाले गयानाभौ मुण्डपृष्ठसमीपतः ।
<>स्नात्वा श्राद्धादिकं कृत्वा पितॄणामनृणो भवेत् ॥
<>फल्गुचण्डीश्मशानाक्षीमङ्गलाद्याः समर्च्चयेत् ।
<>गयायाञ्च वृषोत्सर्गस्त्रिसप्तकुलमुद्धरेत् ॥”
<>इति वायुपुराणे गयामाहात्म्यम् ॥ * ॥
<>तत्र मरणे मुक्तिर्यथा, तत्रैव ३ अध्याये ।
<>“गदाधरोद्देश्यतीर्थं सर्व्वतीर्थोत्तमोत्तमम् ।
<>मुक्तिर्भवेत् पितॄणाञ्च कर्त्तॄणां श्राद्धतः सदा ॥
<>जरायुजा अण्डजा वा स्वेदजा वापि चोद्भिदः ।
<>त्यक्त्वादेहं शिलायां ते यान्ति विष्णस्वरूपताम् ॥”
[Page2-308-c+ 52]
<>तत्रस्थजनार्द्दनहस्ते जीवितस्य पिण्डदानविधि-
<>र्यथा, --
<>“जनार्द्दनो भस्मकूटे तस्य हस्ते तु पिण्डदः ।
<>आत्मनोऽप्यथवान्येषां सव्येनैव तिलैर्व्विना ॥
<>जीवतां दधिसंमिश्रं सर्व्वे ते विष्णुलोकगाः ।
<>यस्तु पिण्डो मया दत्तस्तव हस्ते जनार्द्दन ! ॥
<>यमुद्दिश्य त्वया देयस्तस्मिन् पिण्डो मृते प्रंभो ! ।
<>एष पिण्डो मया दत्तस्तव हस्ते जनार्द्दन ! ॥
<>अन्तकाले गते मह्यं त्वया देयो गया शिरे ।”
<>इति च वायुपुदाणे गयामाहात्म्ये ४ अध्यायः ॥
<LEND>
