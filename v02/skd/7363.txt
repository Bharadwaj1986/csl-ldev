<L>7363<pc>2-099<k1>कारणं<k2>कारणं
कारणं¦, क्ली, (कार्य्यतेऽनेन । णिजन्तात् कृञो ल्युट् ।)
येन विना यन्न भवति तत् । तत्पर्य्यायः । हेतुः २
वीजम् ३ । इत्यमरः । १ । ४ । २८ ॥ निमित्तम्
४ प्रत्ययः ५ । इति जटाधरः ॥ (यथा, विष्णु-
पुराणे । १ । १७ । ३० ।
“यतः प्रधानपुरुषौ यतश्चैतत् चराचरम् ।
कारणं सकलस्यास्य स नो विष्णुः प्रसीदतु” ॥)
कारणत्वमाह । अन्यथासिद्धिशून्यत्वे सति नियत-
पूर्व्ववर्त्तित्वम् । तत्रिविधम् । समवायिकारणत्वम्
१ असमवायिकारणत्वम् २ निमित्तकारणत्वम् ३
परमाणुपरिमाणभिन्नानां कारणत्वम् । इति
भाषापरिच्छेदः । १६-१७ ॥ अणुपरिमाणन्तु न
कस्यापि कारणम् । इति सिद्धान्तमुक्तावली
(यथा, हेः रामायणे । १ । ६४ । ११ ।
“बहुभिः कारणैर्देव ! विश्वामित्रो महामुनिः ।
लोभितः क्रोधितश्चैव तपसा चाभिवर्द्धते” ॥)
करणम् । (कृ वधे + स्वार्थे णिच् भावे ल्युट् ।)
बधः । इति मेदिनी ॥ (आदिः । मूलम् । यथा,
मनुः । ११ । ८४ ।
“ब्राह्मणः सम्भवेनैव देवानामपि दैवतम् ।
प्रमाणञ्चैव लोकस्य ब्रह्मात्रैव हि कारणम्” ॥
प्रमाणम् । यथा, मनुः । ८ । २०० ।
“सम्भोगो दृश्यते यत्र न दृश्येतागमः क्वचित् ।
आगमः कारणं तत्र न सम्भोग इति स्थितिः” ॥)
इन्द्रियम् । (यथा, गीतायाम् । १३ । २० ।
“कार्य्यकारणकर्त्तृत्वे हेतुः प्रकृतिरुच्यते ।
पुरुषः सुखदुःखानां भोक्तत्वे हेतुरुच्यते” ॥
<फ्>“कार्य्यं शरीरं कारणानि सुखदुःखसाधनानी-
न्द्रियाणि तेषां कर्त्तृत्वे तदाकारपरिणामे” ।
इति तट्टीकायां श्रीधरस्वामी ॥) देहः । (यथा,
शाङ्करात्मबोधे । १३ ।
“अनाद्यविद्याऽनिर्व्वाच्या कारणोपाधिरुच्यते ।
उपाधित्रितयादन्यमात्मानमवधारयेत्” ॥)
साधनम् । (करणमेव स्वार्थे अण् ।) कर्म्म ।
(यथा, चाणक्ये । २३ ।
“न कश्चित्कस्यचिन्मित्रं न कश्चित्कस्यचित् रिपुः ।
कारणेन हि जानाति मित्राणि च रिपूंस्तथा” ॥)
कायस्थः । (करणशब्देऽस्य विशेषो ज्ञेयः ॥) वाद्य-
प्रभेदः । गीतप्रभेदः । इति भरतधृतरत्नकोषः ॥
(आदिकारणत्वात् विष्णुः । यथा महाभारते ।
१३ । १४९ । ५४ ।
“करणं कारणं कर्त्ता विकर्त्ता गहनो गुहः” ॥
शिवः । यथा शङ्करकृते वेदसारशिवस्तवे ७ ।
“अजं शाश्वतं कारणं कारणानाम्
शिवं केवलं भासकं भासकानाम्” ॥)
<LEND>
