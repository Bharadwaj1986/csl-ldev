<L>40508<pc>5-435<k1>स्त्री<k2>स्त्री
स्त्री¦, स्त्री, (स्त्यायति गर्भो यस्यामिति । स्त्यै +
<>“स्त्यायतेः ड्रट् ।” उणा० ४ । १६५ । ड्रट् ।
<>डित्त्वात् टिलोपः । टित्त्वात् ङीप् ।) स्तन-
<>योन्यादिमती । तत्पर्य्यायः । योषित् २ अवला ३
<>योषा ४ नारी ५ सीमन्तिनी ६ बधूः ७ प्रतीप-
<>दर्शिनी ८ वामा ९ वनिता १० महिला ११
<>इत्यमरः । २ । ६ । २ ॥ प्रिया १२ रामा १३
<>जनिः १४ जनी १५ योषिता १६ जोषित् १७
<>जोषा १८ जोविता १९ वनिका २० महे-
<>लिका २१ महेला २२ । इति शब्दरत्नावली ॥
<>शर्व्वरी २३ सिन्दूरतिलका २४ सुभ्रूः २५ । इति
<>जटाधरः ॥ सुनयना २६ वामदृक् २७ अङ्गना २८
<>ललना २९ कान्ता ३० पुरन्ध्री ३१ वरवर्णिनी ३२
<>सुतनुः ३३ तन्वी ३४ तनुः ३५ कामिनी ३६
<>तन्वङ्गी ३७ रमणी ३८ कुरङ्गनयना ३९
<>भीरुः ४० भाविनी ४१ विलासिनी ४२ नित-
<>म्बिनी ४३ मत्तकासिनी ४४ सुनेत्रा ४५ प्रमदा
[Page5-436-a+ 52]
<>४६ सुन्दरी ४७ अञ्चितभ्रूः ४८ ललिता ४९
<>वासिता ५० भामिनी ५१ वरारोहा ५२
<>नताङ्गी ५३ त्रिनता ५४ वरा ५५ श्यामा ५६
<>चारुवर्द्धना ५७ । इति राजनिर्घण्टः ॥ * ॥
<>सा चतुर्व्विधा । पद्मिनी १ चित्रिणी २ शङ्खिनी
<>३ हस्तिनी ४ । तासां लक्षणानि यथा, --
<>“भवति कमलनेत्रा नासिकाक्षुद्ररन्ध्रा
<>अविरलकुचयुग्मा दीर्घकेशी कृशाङ्गी ।
<>मृदुवचनसुशीला नृत्यगीतानुरक्ता
<>सकलतनुसुवेशा पद्मिनी पद्मगन्धा ॥ १ ॥
<>भवति रतिरसज्ञा नातिदीर्घा न खर्व्वा
<>तिलकुसुमसुनासा स्निग्धदेहोत्पलाक्षी ।
<>कठिनघनकुचाढ्या सुन्दरी सा सुशीला
<>सकलगुणविचित्रा चित्रिणी चित्रवक्त्रा ॥ २ ॥
<>दीर्घा सुदीर्घनयना वरसुन्दरी या
<>कामोपभोगरसिका गुणशीलयुक्ता ।
<>रेखात्रयेण च विभूषितकण्ठदेशा
<>सम्भोगकेलिरसिका किल शङ्खिनी सा ॥ ३ ॥
<>स्थूलाधरा स्थूलनितम्बभागा
<>स्थूलाङ्गुली स्थूलकुचा सुशीला ।
<>कामोत्सुका गाढरतिप्रिया च
<>नितम्बखर्व्वा खलु हस्तिनी सा ॥ ४ ॥
<>पद्मिनी पद्मगन्धा च मीनगन्धा च चित्रिणी ।
<>शङ्क्षिनी क्षारगन्धा च मदगन्धा च हस्तिनी ॥
<>शशके पद्मिनी तुष्टा मृगे तुष्टा च चित्रिणी ।
<>वृषभे शङ्खिनी तुष्टा हये तुष्टा च हस्तिनी ॥
<>पद्मिनी शशयोर्योनिमेढ्रकौ चतुरङ्गुलौ ।
<>चित्रिणीमृगयोर्योनिमेढ्रकौ च तथाविधौ ॥
<>शङ्खिनीवृषयोरष्टाङ्गुलौ तावेव सम्मतौ ।
<>हस्तिनीवाजिनोरेव तावेव द्वादशाङ्गुलौ ॥” ॥
<>तस्या अवस्था यथा, --
<>“आ षोडशात् भवेद्बाला तरुणी त्रिंशता मता ।
<>पञ्चपञ्चाशतं यावत् प्रौढा वृद्धा ततः परम् ॥”
<>इति रसमञ्जरी ॥ * ॥
<>“बाला तु प्राणदा प्रोक्ता युवती प्राणधारिणी
<>प्रौढा करोति वृद्धत्वं वृद्धा मरणमादिशेत् ॥
<>निदाघशरदोर्ब्बाला प्रौढा वर्षावसन्तयोः ।
<>हेमन्ते शिशिरे योग्या न वृद्धा क्वापि शस्यते ॥
<>नार्त्तवे षोडशाद्वर्षात् सप्तत्याः परतो न च ।
<>आयुःकामो नरः स्त्रीभिः संयोगं कर्त्तुमर्हति ॥
<>त्रिभिस्त्रिभिरहोभिश्च सेवेत प्रमदां नरः ।
<>सर्व्वेष्वृतुषु ग्रीष्मेषु पक्षान्मासाद्व्रजेद्वुधः ॥
<>पञ्चपञ्चाशतो नारी सप्तसप्ततितः पुमान् ।
<>द्वावेतौ न प्रसूयेते प्रसूयेते विपर्य्ययात् ॥”
<>इति राजवल्लभे रात्रिकृत्यम् ॥ * ॥
<>स्त्रियाः शुभाशुभलक्षणानि यथा, --
<>श्रीहरिरुवाच ।
<>“यस्यास्तु कुञ्चिताः केशा मुखञ्च परिमण्डलम्
<>नाभिश्च दक्षिणावर्त्ता मा कन्या कुलवद्धिनी ॥
<>या च काञ्चनवर्णाभा रक्तहस्तसरोरुहा ।
<>सहस्राणान्तु नारीणां भवेत् सापि पतिव्रता ॥
<>वक्रकेशा च या कन्या मण्डलाक्षिई च या भवेत्
[Page5-436-b+ 52]
<>भर्त्ता च म्रियते तस्या नियतं दुःखभागिनी ॥
<>पूर्णचन्द्रमुखी कन्या बालसूर्य्यसमप्रभा ।
<>विशालनेत्रा विम्बौष्ठी सा कन्या लभते सुखम ॥
<>रेखाभिर्ब्ब हुभिः क्लेशं स्वल्पाभिर्धनहीनताम् ।
<>रक्ताभिः सुखमाप्नोति कृष्णाभिः प्रेष्यतां व्रजेत् ॥
<>कार्य्येऽपि मन्त्री पत्नी स्यात् सखी स्यात्
<>करणेषु च ।
<>स्नेहेषु भाय्या माता स्यात् वेश्या च शयने
<>शुभा ॥
<>अङ्कुशं कुण्डलं चक्रं यस्याः पाणितले भवेत् ।”
<>पुस्तकान्तरे चक्रं स्थाने छत्रमिति च पाठः ।
<>“पुत्त्रं प्रसूयते नारी नरेन्द्रं लभते पतिम् ॥
<>यस्यास्तु रोमशौ पार्श्वौ रोमशौ च पयोधरौ ।
<>उन्नतौ चाधरौष्ठौ च क्षिप्रं मारयते पतिम् ॥
<>यस्याः पाणितले रेखा प्राकारं तोरणं भवेत् ।
<>अपि दासकुले जाता राज्ञीत्वमुपगच्छति ॥
<>उद्वृत्तकपिला यस्या रोमराजी निरन्तरम् ।
<>अपि राजकुले जाता दासीत्वमुपजायते ॥
<>यस्या अनामिकाङ्गुष्ठौ पृथिव्यां नैव तिष्ठतः ।
<>पतिं मारयते क्षिप्रं स्वातन्त्य्रेणैव वर्त्तते ॥
<>यस्या गमनंमात्रेण भूमिकम्पः प्रजायते ।
<>पतिं मारयते क्षिप्रं म्ले च्छाचारेण वर्त्तते ॥
<>चक्षुःस्नेहेन सौभाग्यं दन्तस्नेहेन भोजनम् ।
<>त्वचः स्नेहेन शय्याञ्च पादस्नेहेन वाहनम् ॥
<>स्निग्धोन्नतौ ताम्रनखौ नार्य्याश्च चरणौ शुभौ ।
<>मत्स्याङ्कुशाब्जचिह्नौ च चक्रलाङ्गललक्षितौ ॥
<>अस्वेदिनौ मृदुतलौ प्रशस्तौ चरणौ स्त्रियाः ।
<>शुभे जङ्घे विरोमे च उरू हस्तिकरोपमौ ॥
<>अश्वत्थपत्रसदृशं विपुलं गुह्यमुत्तमम् ।
<>नाभिः प्रशस्ता गम्भीरा दक्षिणावर्त्तिका शुभा
<>अरोमा त्रिवली नार्य्या हृत्स्तनौ रोमवर्जितौ ॥
<>इति गारुडे नरस्त्रोलक्षणम् ६४ अध्यायः ॥
<>तस्याश्चरित्रं यथा, --
<>“विषकुम्भाकाररूपाममृतास्याञ्च सन्ततम् ।
<>हृदये क्षुरधाराभां शश्वन्मधुरभाषिणीम् ॥
<>स्वकार्य्यपरिनिष्पन्नतत्परां सततं सदा ।
<>स्वान्तर्मलिनरूपाञ्च प्रसन्नवदनेक्षणाम् ॥
<>श्रुतौ पुराणे यासाञ्च चरित्रमनिरूपितम् ।
<>तासु को विश्वसेत् प्राज्ञः अप्राज्ञाञ्च दुराशयाम् ॥
<>तासां को वा रिपुर्म्मित्रं प्रार्थयन्ती नवं नवम्”
<>दृष्ट्वा सुवेशं पुरुषमिच्छन्ती हृदये सदा ॥
<>बाह्ये स्वात्मसतीत्वञ्च पापयन्ती प्रयत्नतः ।
<>शश्वत्कामाञ्च वामाञ्च कामाधारां मनोहराम् ॥
<>बाह्ये भावं छादयन्तीं स्वान्तर्म्मैथुनमानसाम् ।
<>कान्तं ग्रसन्तीं रहसि वाह्येऽतीव सुलज्जिताम् ॥
<>मानिनीं मैथुनाभावे कोपनां कलहाङ्कुराम् ।
<>सुप्रीतां भूरिसंयोगात् स्वल्पमैथुनदुःखिताम् ॥
<>सुमिष्टान्नात् शौततोयादाकाङ्क्षन्तीञ्च मानसः ।
<>सुन्दरं रसिकं कान्तं युवानं गुणिनं सदा ॥
<>सुतात् परमपि स्नेहं कुर्व्वतीं रतिकर्त्तरि ।
<>प्राणाधिकं प्रियतमं सम्भोगकुशलं प्रियम् ।
<>पश्यन्तीं रिपुतुल्यञ्च वृद्धं वा मैथुनाक्षमम् ।
[Page5-436-c+ 52]
<>कलहं कुर्व्वतीं शश्वत् तेन सार्द्धं सुकोपनाम् ॥
<>चर्च्चया भक्षयन्तीं तं कीनाश इव गोजरम् ।
<>दुःसाहसस्वरूपाञ्च सर्व्वदोषाश्रयां सदा ॥
<>शश्वत् कपटरूपाञ्च दुःसाध्यमप्रतीतकाम् ।
<>ब्रह्मविष्णुशिवादीनां दुस्त्याज्यां मोहकारि-
<>णीम् ॥
<>तपोमार्गार्गलां शश्वत् मुक्तिमार्गकपाटिकाम् ।
<>हरेर्भक्तिव्यवहितां सर्व्वमायाकरण्डिकाम् ॥
<>संसारकारागारे च शश्वन्निगडरूपिणीम् ।
<>इन्द्रजालस्वरूपाञ्च मिथ्यातिस्वप्लरूपिणीम् ॥
<>बिभ्रतीं बाह्यसौन्दर्य्यमधोऽङ्गमतिकुत्सितम् ।
<>लालाविण्मूत्रपूयानामाधारं मलसंयुतम् ।
<>दुर्गन्धिदोषसंयुक्तं रक्ताक्तकमसंस्कृतम् ॥
<>मायारूपां मायिनाञ्च विधिना निर्म्मितां पुरा
<>विषरूपां मुमुक्षूणामदृश्यामप्यवाञ्छिताम् ॥”
<>इति ब्रह्मवैवर्त्ते प्रकृतिखण्डे १६ अध्यायः ॥ * ॥
<>तस्या निन्दा यथा, --
<>“दुर्निवार्य्यश्च सर्व्वेषां स्त्रीस्वभावश्च चापलः ।
<>दुस्त्याज्यं योगिभिः सिद्धै रस्माभिश्च तपस्विभिः ॥
<>जितेन्द्रियैर्जितक्रोधैः स्त्रीरूपं मोहकारणम् ।
<>सर्व्वमायाकरण्डञ्च कामवर्द्धनकारणम् ॥
<>ब्रह्मास्त्रं कामदेवस्य दुर्भेद्यं जयकारणम् ।
<>सुनिर्म्मितञ्च विधिना सर्व्वाद्यं ब्रह्मपूर्व्वजम् ॥
<>मोक्षद्वारकवाटञ्च हरिभक्तिविरोधनम् ।
<>संसारबन्धनस्तम्भरज्जुरूपमकृन्तनम् ॥
<>वैराग्यनाशबीजञ्च शश्वद्रागविवर्द्धनम् ।
<>पत्तनं साहसानाञ्च दोषाणामालयं सदा ॥
<>अप्रत्ययानां क्षेत्रञ्च स्वयं कपटमूर्त्तिमत् ।
<>अहङ्काराश्रयं शश्वद्विषकुम्भं सुधामुखम् ॥
<>सर्व्वैरसाध्यमानञ्च दुराराध्यञ्च सर्व्वदा ।
<>स्वकार्य्यसाध्यं चाराध्यं कलहाङ्कुरकारणम् ॥”
<>इति ब्रह्मवैवर्त्ते गणपतिखण्डे । ६ । ५५ -- ६१ ॥
<>स्त्रीससर्गयुक्तपुंदर्शननिषेधो यथा, --
<>“रहःस्थलनियुक्तश्च न दृश्यः स्त्रीयुतः पुमान् ।
<>स्त्रीसंसक्तञ्च पुरुषं य पश्यति नराधमः ॥
<>करोति रसभङ्गं वा कालसूत्रं व्रजेत् ध्रुवम् ।
<>तत्र तिष्ठति पापीयान् यावच्चन्द्रदिवाकरौ ॥
<>विशेषतश्च पितरं गुरुं वा भूमिपं द्विज ।
<>रहःसु रतिसंसक्तं न हि पश्येद्विचक्षणः ॥
<>कामतः कोपतो वापि यः पश्येत्सुरतोन्मुखम् ।
<>स्त्रीविच्छेदो भवेत्तस्य ध्रवं सप्तसु जन्मसु ॥
<>श्रीणीं वक्षःस्थलं वक्त्रं यः पश्यति परस्त्रियाः ।
<>कामतो वापि मूढश्च पण्डो भवति निश्चितम् ॥”
<>इति ब्रह्मवैवर्त्ते गणपतिखण्डे । ४२ । १० -- १४ ॥
<>सा च त्रिभी रक्षितव्या यथा, --
<>“स्त्रीजातिरवला शश्वद्रक्षणीया स्वबन्धुभिः ।
<>जनकस्वामिपुत्त्रैश्च गर्हितान्यैश्च निश्चितम् ॥”
<>इति ब्रह्मवैवर्त्ते श्रीकृष्णजन्मखण्डे । ४ । १९ ॥ * ॥
<>अपि च ।
<>“पिता रक्षति कौमारे भर्त्ता रक्षति यौवने ।
<>पुत्त्रश्च स्याविरे रक्षेत् न स्त्री स्वातन्त्र्यमर्हति ॥”
<>इति दायतत्त्वम् ॥ * ॥
[Page5-437-a+ 52]
<>अन्यच्च ।
<>“कौमारे रक्षिता तातो दत्त्वा पात्राय सत्कृती
<>सर्व्वदा रक्षिता कान्तस्तदभावे च तत्सुतः ॥
<>त्रिष्ववस्थासु नारीणां रक्षितारस्त्रयः सदा ।
<>याः स्वतन्त्राश्च ता नष्टाः सर्व्वधर्म्मबहिस्कृताः ॥
<>असत्कुलप्रसूतास्ताः कुलटा दुष्टमानसाः ।
<>शतजन्मकृतं पुण्यं तासां नश्यति पद्मज ! ॥”
<>इति ब्रह्मवैवर्त्ते श्रीकृष्णजन्मखण्डे । १७ । ८२-८४
<>अपरञ्च ।
<>“रक्षेत् कन्यां पिता बाल्ये यौवने पतिरेव ताम् ।
<>वार्द्धके रक्षते पुत्त्रो ह्यनाथां ज्ञातयस्तथा ॥
<>पतिं विना न तिष्ठेत दिवा वा यदि वा निशि ॥”
<>इति गारुडे । ९५ । ३१ -- ३२ ॥ * ॥
<>सा सूर्य्यैरपि अदृश्या कर्त्तव्या । यथा, --
<>“परस्पृष्टा च या नारी या स्पृहां कुरुते परम् ।
<>सापि दुष्टा परित्याज्या चेत्याह कमलोद्भवः ॥
<>तस्मान्नारी परैर्यत्नाददृष्टा कृतिभिः कृता ।
<>असूर्य्यम्पश्या या रामाः शद्धास्ताश्च पतिव्रताः ॥
<>स्वच्छन्दगामिनी या च स्वतन्त्रः शूकरीसमा ।
<>अन्तर्दुष्टा सदा सैव निश्चितं परगामिनी ॥
<>स्वामिसाध्या च या नारीकुलधर्म्मभिया स्थित ॥
<>कान्तेन सार्द्धं सा कान्ता वैकुण्ठं याति
<>निश्चितम् ॥”
<>इतिब्रह्मवैवर्त्तेश्रीकृष्णजन्मखण्डे १८ । ११६-११९
<>तस्यामानावमानयोर्गुणदोषौ यथा, --
<>“पदे पदे शुभं तस्य यः स्त्रीमानञ्च रक्षति ।
<>अवमन्य स्त्रियं मूढो यो याति पुरुषाधमः ।
<>पदे पदे तदशुभं करोति पार्व्वती सती ॥”
<>इति ब्रह्मवैवर्त्तेश्रीकृष्णजन्मखण्डे ३२ अध्यायः ॥
<>उपयाचिकास्त्रीत्यागे दोषो यथा, --
<>मोहिन्युवाच ।
<>“इङ्गितेनैव नारीणां सद्यो मत्तो भवेत् पुमान्
<>करोत्याकृष्य सम्भोग यः स एवोत्तमो विभो ॥
<>ज्ञात्वा स्फुटमभिप्रायं नार्य्या संप्रेरितो हि यः
<>पश्चात् करोति शृङ्गारं पुरुषः स च मध्यमः ॥
<>पुनः पुनः प्रेरितश्च स्त्रिया कामार्त्तया च यः ॥
<>तया न लिप्तो रहसि स क्लीवो न पुमानहो ॥
<>गृही तपस्वी कामी वा त्यजेत् स्त्रियमुपस्थिताम्
<>व्रजेत् षरत्र नरकमपूज्यश्च भवेदिह ॥
<>भ्रष्टश्रीर्भ्रष्टरूपश्च भ्रष्टदर्पो भवेद्ध्रुवम् ।
<>स सद्यः क्लीवतां याति व्रह्मन् शापेन योषितः ॥
<>इति ब्रह्मवैवर्त्ते श्रीकृष्णजन्मखण्डे । ३३ । ३-७ ॥
<>परस्त्रीसङ्गदोषो यथा, --
<>“सदापकीर्त्ति र्व्वसति परस्त्रीषु च वस्तुषु ।
<>तस्मात्ते नैव गृह्णन्ति सन्तः स्वक्लेशकारणे ॥
<>स्मर मामन्तरे बाह्ये मदीयं विषयं कुरु ।
<>अतस्तेन मनो लोलं भविता परवस्तुषु ॥
<>योषिद्रुपा च मे माया सर्व्वेषां मोहकारिणी ।
<>लोलया कुरुते मोहं स्वात्मारामस्य सन्ततम् ॥
<>नृणां मूत्राश्रये देशे रागिणां सन्ततं रतिः ।
<>स्तनाभिधे मांसपिण्डेऽधरे लालालयेऽशुचौ ॥
<>मोणी वक्त्रं स्तनं तासां क्रामदेवालयं सदा ।
[Page5-437-b+ 52]
<>तस्मात्ता न हि पश्यन्ति सन्तो हि धर्म्मभीरवः ॥
<>को धर्म्मः किं यशस्तेषां का प्रतिष्ठा च किन्तपः ।
<>किं बुद्धिर्विद्या ज्ञानञ्च परस्त्रीषु च यन्मनः ॥
<>इहाप्यपयशो दुःखं नरकेषु परत्र च ।
<>वासः प्रहारस्तेषाञ्च ताडनैः कृमिभक्षणैः ॥
<>दुःखबीजं सुखं मत्वा मूढाश्च दैवदोषतः ।
<>परस्त्रीसेवणं प्रीत्या कुर्व्वन्ति सततं मुदा ॥
<>उत्तमा मत्पदाम्भोजं मत्कर्म्म मध्यमाः सदा ।
<>स्मरन्ति शश्वदधमाः परस्त्रोसेवनं मुदा ॥
<>विपत्तिः सन्ततं तस्य परवस्तुषु यम्मनः ।
<>विशेषतः परस्त्रोषु सुवर्णेषु च भूमिषु ॥
<>दैवाल् परस्त्रियं दृष्ट्वा विरमेद्यो हरिं स्मरन् ।
<>स्पृष्ट्वा परसुवर्णञ्च हस्तप्रक्षालनाच्छुचिः ॥
<>सन्ततं नातिसंसक्ताः सन्तः स्त्रीषु च कामन्तः ।
<>यक्ष्मव्याधिज्ञानहानिलोकनिन्दाभयेन च ॥”
<>इति ब्रह्मवैवर्त्ते श्रीकृष्णजन्मखन्दे । ३५ । ७८-८९ ॥
<>सभर्त्तृकायास्तु व्रतोपवासादिः पृथङ्निषिद्धो
<>मनुना यथा, --
<>“नास्ति स्त्रीणां पृथक् यज्ञो न व्रतं नाप्युपोषणम्
<>पतिं शुश्रूषते यत्तु तेन स्वर्गे महीयते ॥”
<>विष्णुनापि भर्त्तुः समानव्रतचारित्वमित्युक्तम् ।
<>समानव्रतचारित्वं भर्त्तृव्रताचरणे तदानुकूल्य-
<>कारित्वम् । यत्र तु सावित्रीव्रतादौ विशेषविधि
<>स्तत्र भर्त्रनुज्ञया पृथगपि । यथा शङ्कः ।
<>कामं भर्त्तुरनुज्ञया व्रतोपवासनियमेज्यादी-
<>नामभ्यासः स्त्रीधर्म्म इति । यत्तु ।
<>“पत्यौ जीवति या नारी उपोष्य व्रतमाचरेत् ।
<>आयुः संहरते पत्युः सा नारी नरकं व्रजेत् ॥
<>इति विष्णूक्तं तदनुज्ञातविषयम् । इत्येकादशी
<>तत्त्वम् ॥ * ॥ स्त्रीधर्म्मादि यथा, --
<>“या स्त्री भर्त्तुरसौभाग्या सा सौभाग्या च
<>सर्व्वतः ।
<>शयने भोजने तस्या न सुखं जीवनं वृथा ॥
<>यस्या नास्ति प्रियप्रेम तस्या जन्म निरर्थकम् ।
<>तत् किं पुत्त्रं धने रूपे सम्पत्तौ यौवनेऽथवा ॥
<>यद्भक्तिर्नास्ति कान्ते च सर्व्वप्रियतमे परे ।
<>साशुचिर्धर्म्महीना च सर्व्वकर्म्मविवर्ज्जिता ॥
<>पतिर्बन्धुर्गतिर्भर्त्ता दैवतं गुरुरेव च ।
<>सर्व्वस्माच्च गुरुः स्वामी न गुरुः स्वामिनः परः ॥
<>पिता माता सुतो भ्राता क्लिष्टो दातुमिदं धनम्
<>सर्व्वस्वदाता स्वामी च सूढानां योषितां सुराः
<>काचिदेव हि जानाति महासाध्वी च
<>स्वामिनम् ।
<>अतिसद्वंशजाता च सुशीला कुलपालिका ॥
<>असद्वंशप्रसूता या दुःशीला धर्म्मवर्ज्जिता ।
<>मुखदुष्टा योनिदुष्टा पतिं निन्दति कोपतः ॥
<>या स्त्री द्वेष्टि सर्व्वपरं पतिं विष्णुसमं गुरुम् ।
<>कुम्भीपाके पतति सा यावदिन्द्राश्चतुर्द्दश ॥
<>व्रतं चानशनं दानं सत्यं पुण्यं तपश्चिरम् ।
<>पतिभक्तिविहीनाया भस्मीभूतं निरर्थकम् ॥
<>अतः किञ्चिन्न वक्ष्यामि निष्ठुरं पतिमीश्वरम् ।
<>भृत्वापराधैर्दैवेन प्राणांस्त्यक्ष्यामि निश्चितम् ॥
[Page5-437-c+ 52]
<>पतिदोषे महासाध्वी पतिं न निष्ठुरं वदेत् ।
<>यदि सोढुमशक्ता च पाणां स्त्यजति धर्म्मतः ॥
<>पतिसेवा व्रतं स्त्रीणां पतिसेवा परं तपः ॥
<>पतिसेवा परो धर्म्मः पतिसेवा सुरार्च्चनम् ।
<>पतिसेवा परं सत्यं दानतीर्थानुतीर्थकम् ॥
<>सर्व्वदेवमयः स्वामी सर्व्वदेवमयः शुचिः ।
<>सर्व्वपुण्यस्वरूपश्च पतिरूपी जनार्द्दनः ॥
<>या सती भर्त्तुरुच्छिष्टं भुङ्क्ते पादोदकं सदा ।
<>तस्या दर्शमुपस्पर्शं नित्यं वाञ्छन्ति देवताः ॥”
<>इति ब्रह्मवैवर्त्ते श्रीकृष्णजन्मखण्डे । ४७ । ७-२० ॥
<>अपिच ।
<>“भर्त्ता हि दैवतं स्त्रीणां भर्त्ता च गतिरुच्यते ।
<>जीवपत्याः स्त्रियो भर्त्ता दैवतं प्रभुरेव च ॥
<>या धर्म्मचारिणी नारी पतिव्रता परायणा ।
<>नानुवर्त्तति भर्त्तारं सा सद्भिर्न प्रशस्यते ॥
<>पतिव्रता भर्त्तृपरा नारी भर्त्तृपरायणा ।
<>इह कीर्त्तिं परां प्राप्य प्रेत्य स्वर्गे महीयते ॥
<>भर्त्तुश्चितानुगामिन्या देवाराधनशीलया ।
<>गार्हस्थ्यधर्म्मरतया भर्त्ता सेव्यस्त्विह त्वया ॥”
<>इति वह्निपुराणम् ॥ * ॥
<>गृहिणीधर्म्मा यथा, --
<>“गृहिणीनां सदाचारं श्रूयतां यत् श्रुतौ श्रुतम् ।
<>गृहिणी पतिभक्ता च देवब्राह्मणपूजिता ॥
<>सा शुद्धा प्रातरुत्थाय नमस्कृत्य पतिं सुरम् ।
<>प्राङ्गणे मण्डलं दद्यात् गोमयेन जलेन च ॥
<>गृहकृत्यञ्च कृत्वा च स्नात्वागत्य गृहं सती ।
<>सुरं विप्रं पतिं नत्वा पूजयेत् गृहदेवताम् ॥
<>गृहकृत्यं सुनिव्वृत्य भोजयित्वा पतिं सती ।
<>अतिथिं पूजयित्वा च स्वयं भुङ्क्ते सुखं सती ॥”
<>इतिब्रह्मवैवर्त्ते श्रीकृष्णजन्मखण्डे । ८४ । १३-१६ ॥
<>स्त्रीणां त्रैविध्यं यथा, --
<>“उत्तमा पतिभक्ता सा किञ्चिद्वर्म्मसमन्विता ।
<>प्राणान्तेऽपि न कुरुते तं जारमयशस्करम् ॥
<>पूजयेत् सा यथा कान्तं तथा देवद्विजातिथिम् ।
<>व्रतानि चोपवासांश्च कुरुते सर्व्वपूजनम् ॥
<>गुरुणा रक्षिता यत्नात् जारञ्च न भजेत् भयात्
<>सा कृत्तिमा मध्यमा च यथाकिञ्चितपतिं व्रजेत्
<>स्थानं नास्ति क्षणं नास्ति नास्ति प्रार्थयिता नरः
<>तेन हे नन्द तासाञ्च सतीत्वमुपजायते ॥
<>अधमा परमा दुष्टात्यन्तासद्वंशजा तथा ॥
<>अधर्म्मशीला दुःशीला दुर्म्मुखा कलहप्रिया ॥
<>पतिं भर्त्सयते नित्यं जारञ्च सेवयेत् सदा ।
<>दुःखं ददाति कान्ताय विषतुल्यञ्च पश्यति ॥
<>जारद्वारमुपायेन हन्ति कान्त मनोहरम् ॥”
<>जारद्वारं स्थाने आयद्वारमिति पाठः ।
<>“ददाति भर्त्त्रे नाहारं विषोक्तिं वक्ति सन्ततम् ।
<>धर्म्मिष्ठञ्च वरिष्ठञ्च गरिष्ठञ्च महीतले ॥
<>कामदेवसमञ्चापि जारं पश्यति कामतः ।
<>शुभट्टष्ट्या कटाक्षेण शश्वत्पापीयसी मुदा ॥
<>सुवेशं पुरुषं दृष्ट्वा युवानं रतिशूरकम् ।
<>योनिः क्लिद्यति नारीणां कामुकीनां निरन्तरम्
<>अधर्म्मं चिन्तयेत् शश्वत् जारञ्च परमं मदा ॥
[Page5-438-a+ 52]
<>गुरुभिर्भर्त्सिता सा च रक्षिता च शतेन च ।
<>तथापि जारं कुरुते नापि साध्या नृपैरपि ॥
<>नास्ति तस्याः प्रियं किञ्चित् सर्व्व कार्य्यवशेन च
<>गावस्तृणमिवारण्ये प्रार्थयन्ती नबं नवम् ॥
<>विद्युद्भासा जले रेखा तस्याः प्रीतिस्तथैव च ।
<>अधर्म्मयुक्ता सततं कपटं वक्ति निश्चितम् ॥
<>व्रते तपसि धर्म्भे च न मनो गृहकर्म्मणि ।
<>न गुरौ न च देवेषु जारे म्निग्धञ्च चञ्चलम् ॥
<>स्त्रीजातित्रिविधानाञ्च कथा च कथिता मया ॥”
<>इति ब्रह्मवैवर्त्ते श्रीकृष्णजन्मखण्डे । ८४ । २६-४०
<>स्त्रीसंसर्गे दोषो यथा, --
<>सनत्कुमार उवाच ।
<>“अयि भ्रातः किं करोषि कुशलं युवतीपते ।
<>स्त्रीपुंसोर्व्वर्द्धते प्रेम नित्यं तन्नित्यनूतनम् ॥
<>अर्गलं ज्ञानमार्गस्य भक्तिद्बारकपाटकम् ।
<>मोक्षमार्गव्यवहितं चिरं वन्धनकारणम् ॥
<>गर्भ वासस्य बीजञ्च परं नरककारणम् ।
<>पीयूषबुद्ध्या गरलं भुङ्क्ते पापी नराधमः ॥”
<>इति च तत्रैव । १३० । ३१ -- ३३ ॥ * ॥
<>स्त्रीणां स्वभावा यथा, --
<>“स्त्रीस्वभावं चरित्रञ्च आश्चर्य्यं पापकारकम् ॥
<>क्षणं नास्ति रहो नास्ति नास्ति कृत्ये विभावना
<>तेन नारद नारीणां सतीत्वमुपजायते ॥
<>एकवासा तथा गौरी श्यामा वा वरवर्णिनी ।
<>मध्यगण्डा प्रगलभा च वयोऽतीतास्तथा स्त्रियः
<>सुरूपं पुरुषं दृष्ट्वा क्षरन्ति भुनिसत्तम ।
<>स्वभाव एष नारीणां शाम्बस्य शृणु कारणम् ॥”
<>इति वाराहे सूर्य्यप्रतिष्ठाननामाध्यायः ॥ * ॥
<>अपि च ।
<>“विद्याघातो ह्यनभ्यासः स्त्रीणां घातः कुचेलता
<>व्याधीनां भोजनं जीर्णं शत्रोर्घातः प्रगल्भता
<>तस्करस्य वधो दण्डः कुमित्रस्याल्पभाषणम् ।
<>पृथक् शय्या तु नारीणां ब्राह्मणस्यानिमन्त्रिता
<>दुर्ज्जनाः शिल्पिनो दासा दुष्टाश्च पटहाः
<>स्त्रियः ।
<>ताडिता मार्दवं यान्ति न ते सत्कारभाजनाः ॥
<>जानीयात् प्रेषणे भृत्यान् बान्धवान्व्यसनागमे ।
<>मित्रञ्चापदि काले च भार्य्याञ्च विभवक्षये ॥
<>स्त्रीणां द्विगुणमाहारः प्रज्ञा चैव चतुर्गुणा ।
<>षड्गुणो व्यवसायश्च कामाश्चाष्टगुणाः स्मृताः ॥
<>न स्वप्ने न जयेन्निद्रां न कामेन स्त्रियं जयेत् ।
<>न चेन्धनैर्ज्जयेद्वह्निं न मद्येन तृषां जयेत् ।
<>समांसभोजनैः स्निग्धैर्म्मद्यैः सीधुसुरासवैः ।
<>वस्त्रैर्म्मनोहरैर्म्माल्यैः कामः स्त्रीषु विजृम्भते ॥
<>ब्रह्मचार्य्येव वक्तव्यः प्राप्तं मन्मयचेष्टितम् ।
<>हृद्यं हि पुरुषं दृष्ट्वा योनिः प्रहृष्यते स्त्रियाः ॥
<>सुवेशं पुरुषं दृष्ट्वा भ्रातरं यदि वा सुतम् ।
<>मुरुं वा भिक्षुकं वाढ्यमिच्छन्ति सततं स्त्रियः ॥
<>नद्यश्च नार्य्यश्च समस्वभावाः
<>स्वतन्त्रता वेगबलाधिकञ्च ।
<>तोयैश्च दोषेश्च निपातयन्ति
<>नद्यो हि कूलानि कुलानि नार्य्यः ॥
[Page5-438-b+ 52]
<>नदी पातयते कूलं नारी पातयते कुलम् ।
<>नारीनाञ्च नदीनाञ्च स्वच्छन्दललिता गतिः ॥
<>नाग्निस्तृप्यति काष्ठानां नापगानां महोदधिः ।
<>नान्तकः सर्व्वभूतानां न पुंसां वामलोचना ॥
<>मनोऽनुकूलाः प्रमदा रूपवत्यः स्वलङ्कृताः ।
<>वासः प्रासादपृष्ठेषु स्वर्गः स्याच्छुभकर्म्मणः ॥
<>न दानेन न मानेन नार्ज्जवेन न सेवया ।
<>न शस्त्रेण न शास्त्रेण सर्व्वदा विषमाः स्त्रियः ॥
<>इति गारुडे १०९ अध्यायः ॥ * ॥
<>स्त्रीवधनिषेधो यथा, --
<>“अवध्याञ्च स्त्रियं प्राहुस्तिर्य्यग्योनिगतेष्वपि ।
<>स त्वं सुपृथिवोपाल न धर्म्मं त्यक्तुमर्हसि ॥”
<>इति वह्निपुराणे पृथोरुपाख्याननामाध्यायः ॥
<>स्त्रीणामात्मदाने अस्वातन्त्र्य यथा, --
<>“ततोऽब्रवीच्चाप्यवजा नाहंत्वां पार्थिवात्मज ।
<>दातुं शक्ता तथात्मानं स्वतन्त्रा न हि योषितः ॥”
<>इत्युपक्रम्य ॥
<>“विश्वकर्म्मसुता माध्वी नाम्ना चित्राङ्गदाभवत् ।
<>सा कदाचिन्महारण्यं सखीभिः परिवारिता ।
<>जगाम नैमिषं नाम स्नातुं कमललोचना ।
<>सा स्नातुमवतीर्णा च अथाभ्यागान्नरेश्वरः ॥
<>सुदेवतनयो धीमान् सुरथो नाम नामतः ।
<>तां ददर्श च तन्वङ्गीं शुभाङ्गीं मदनातुरः ॥
<>संवृत्तः सा सखीं प्राह वचनं सत्त्वसंयुता ।
<>असौ नराधिपसुतो मदनेन कदर्थ्यते ।
<>मदर्थञ्च क्षमं मेऽस्य स्वप्रदानं सुरूपिणः ॥
<>सख्यस्तामब्रुवन् बाले न प्रगल्भासि सुन्दरि ।
<>न स्वातन्त्र्यं तवास्तीह प्रदाने स्वात्मनोऽनघे ॥
<>पिता तवास्ति धर्म्मिष्ठः सर्व्वशिल्पविशारदः ।
<>न ते युक्तमिहात्मानं दातुं नरपते स्वयम् ॥”
<>इति वामनपुराणे ६० अध्यायः ॥ * ॥
<>स्त्रीणां मध्य गुरवो यथा, --
<>“मातामही मातुलानी तथा मातुश्च सहोदरा ।
<>श्वश्रूः पितामही ज्येष्ठा धात्री च गुरवः स्त्रीषु ॥
<>इत्युक्तो गुरुवर्गोऽयं मातृतः पितृतो द्विजाः ।
<>अनुवर्त्तनमेतासां मनोवाक्कायकर्म्मभिः ॥”
<>इत्यादि ॥
<>“गुरूणामपि सर्व्वेषां पूज्याः पञ्च विशेषतः ।
<>तेषामाद्यास्त्रयः श्रेष्ठास्तेषां माता सुपूजिता ॥
<>यावत् पिता च माता च द्वावेतौ निर्व्वि-
<>कारिणौ ।
<>तावत् सर्व्वं परित्यज्य पुत्त्रः स्यात्तत्परायणः ॥
<>माता पिता च सुप्रीतौ स्यातां पुत्त्रगुणैर्यदि ।
<>स पुत्त्रः सकलं धर्म्मं प्राप्नुयात्तेन कर्म्मणा ॥
<>नास्ति मातृसमं देवः नास्ति मातृसमं गुरुः ।
<>तयोः प्रत्युपकारोऽपि न कथञ्चन विद्यते ॥
<>तयोर्न्नित्यं प्रियं कुर्य्यात् कर्म्मणा मनसा गिरा ।
<>न ताभ्यामननुज्ञातो धर्म्ममन्यं समाश्रयेत् ॥”
<>इति कीर्म्मे उपविभागे । ११ । २७, ३१, ३४-३७ ॥
<>व्यभिचारिण्याः स्त्रिया निर्व्वास्यत्वं यथा, --
<>“हृताधिकारां मलिनां पिण्डमात्रोपसेविनीम्
<>परिभूतामधःशय्यां वासयेद्ब्यभिचारिणीम् ॥”
[Page5-438-c+ 52]
<>स्त्रीणां मेध्यत्वं त्याज्यत्वञ्च यथा,
<>“सोमः शौचं ददौ तासां गन्धर्व्वाश्च शुभां
<>गिंरम् ।
<>पावकः सर्व्वभक्षित्वं मेध्या वै योषितो ह्यतः ॥
<>व्यभिचारादृतौ शुद्धिर्गर्भे त्यागो विधीयते ।
<>गर्भभर्त्तृवधे तासां तथा महति पातके ॥
<>सुरापी व्याधिता द्वेष्ट्री विहर्त्तव्या ग्रियंवदा ।
<>भर्त्तव्या चान्यथा ह्येन ऋषयो हि भवेन्महत् ॥”
<>तस्याः प्रशंसा यथा; --
<>“यत्राविरुद्धं दम्पत्योस्यियर्गस्तत्र वर्द्धते ।
<>मृते जीवति वा पत्यौ या नान्यमुपगच्छति ॥
<>सेह कीर्त्तिमवाप्नोति मोदते चोमया सह ।
<>शुभां त्यजंस्तृतीयांशं दाप्यो ह्याभरणं स्त्रियाः ।
<>स्त्रीभिर्भर्त्तृवचः कार्य्यं एष धर्म्मः परः स्त्रियाः ॥”
<>स्त्रीगमनार्हकालो यथा, --
<>षोडशर्त्तुर्निशाः स्त्रीणां तासु युग्मासु
<>संविशेत् ।
<>ब्रह्मचार्य्येव पर्व्वण्याद्याश्चतस्रस्तु वर्ज्जयेत् ॥
<>एवं गच्छेत् स्त्रियं क्षामां मघां मूलञ्च वर्ज्जयेत्
<>लक्षण्यं जनयेदेव पुत्त्रं रोगविवर्ज्जितम् ॥
<>यदा कामी भवेद्वापि स्त्रीणाम्बरमनुस्मरन् ।
<>स्वदारनिरतश्चैव स्त्रियो रक्ष्या यतस्ततः ॥” * ॥
<>भूषणादिना भर्त्रादिभिः स्त्रियः पूज्या यथा, --
<>“भर्त्तृभ्रातृपितृज्ञातिश्वश्रूश्वशुरदेवरैः ।
<>बन्धुभिश्च स्त्रियः पूज्या भूषणाच्छादनाशनैः ॥
<>स्त्रीभिः श्वश्रूश्वशुरयोः पादवन्दनं सदा कार्य्यम्
<>यथा, --
<>“संयतोपस्करा दक्षा हृष्टा व्ययपराङ्मुखी ।
<>श्वश्रूश्वशुरयोः कुर्य्यात् पादयोर्वन्दनं सदा ॥”
<>प्रोषितभर्त्तृ कया क्रीडादिकं वर्ज्जनीयं यथा, --
<>“क्रीडां शरीरसंस्कारं समाजोत्सवदर्शनम् ।
<>हास्यं परगृहे यानं त्यजेत् प्रोषितभर्त्तृका ॥”
<>ज्येष्ठया स्त्रिया सह धर्म्मकर्म्मानुष्ठानं कर्त्तव्यम् ।
<>यथा, --
<>“ज्येष्ठां धर्म्मविधौ कुर्य्यान्न कनिष्ठां कदाचन ।
<>दाहयित्वाग्निहोत्रेण स्त्रियं वृत्तवतीं पतिः ॥
<>आहरेद्विधिवद्दारानग्निञ्चैवाविलम्बितः ।
<>हिता भर्त्तुर्द्दिवं गच्छेदिह कीर्त्तिमवाप्य च ॥”
<>इति गारुडे । ९५ । ३२ -- ३३ ॥
<>चञ्चलस्त्रीणां कुलनाशकत्वं यथा, --
<>“लवणजलान्ता नद्यः स्त्रीभेदान्तञ्च मैथ्वनम् ।
<>पैशुन्यं जनवार्त्तान्तं वित्तं दुःखत्रयान्तकम् ॥
<>राज्यश्रीर्ब्रह्मशापान्तं हालान्तं ब्रह्मवर्च्चसम् ।
<>आचारं घोषवासान्तं कुलस्यान्तं स्त्रियश्चलाः ॥
<>सर्व्वे क्षयान्ता निचयाः पतनान्ताः समु-
<>च्छ्रिताः ॥”
<>स्त्रीनायके वासनिषेधादि यथा, --
<>अनायके न वस्तव्यं वस्तव्यं बहुनायके ।
<>स्त्रीनायके न वस्तव्यं वस्तव्यं बालनायके ॥
<>त्यजेद्बन्ध्यामष्टमाब्दे नवमे तु गृतप्रजाम् ।
<>एकादशे स्त्रीजननीं सद्यश्चाप्रियवादिनीम् ॥
<>अनर्थित्वान्मनुष्याणां भिया परिजनस्य च ।
[Page5-439-a+ 52]
<>अर्थादपेतमर्य्यादाः स्त्रियस्तिष्ठन्ति भर्त्तृषु ॥”
<>इति गारुडे । ११५ । ५८ -- ५९; ६२ -- ६५ ॥
<>स्त्रियो धन्या यथा, --
<>“योषितः साधु धन्यास्तास्ताभ्यो धन्यतरोऽस्ति
<>कः ॥”
<>इत्युपक्रम्य ।
<>“कलिः साध्विति यत् प्रोक्तं शूद्रः साध्विति
<>योषितः ।
<>तच्चाह भगवान् साधुर्धन्याश्चेति पुनः पुनः ॥
<>तत् सर्व्वं श्रोतुमिच्छामो न चेद्गुह्यं महामुने
<>इत्युक्तो मुनिभिर्व्यासः प्रहस्येदमथाब्रवीत् ॥
<>योषिच्छुश्रूषणं भर्त्तुः कर्म्मणा मनसा गिरा ।
<>कुर्व्वती समवाप्नोति तत्सालोक्यं ततो द्बिजाः ॥
<>नातिक्लेशेन महता तानेव पुरुषो यथा ।
<>तृतीयं व्याहृतं तेन मया साध्विति योषिताम् ॥”
<>इति विष्णुपुराणे । ६ । २ । ८२ -- ८३ ॥
<>वेश्यास्त्रीणां धर्म्मा यथा, --
<>श्रीकृष्णमहिष्य ऊचुः ।
<>वेश्यानामपि यो धर्म्मस्तन्नो ब्रूहि तपोधन ।
<>दाल्भ्य उवाच ।
<>यः कश्चित् शुल्कमादाय गृहमेष्यति वः सदा ।
<>निश्छद्मनैवोपचर्य्यः स तदान्यत्र दाम्भिकात् ॥
<>देवतानां पितॄणाञ्च पुण्याहे समुपस्थिते ।
<>गोभूहिरण्यदानानि प्रदेयानि च शक्तितः ॥
<>ब्राह्मणेभ्यो वरारोहाः कार्य्याणि वचनानि च ।
<>यच्चाप्यन्यद्व्रतं सम्यगुपदेक्ष्यामि तत्त्वतः ॥
<>अविचारेण सर्व्वाभिरनुष्ठेयन्तु तत् पुनः ।
<>संसारोत्तारणायालमेतद्वे दविदो विदुः ॥
<>यदा सूर्य्यदिने हस्तः पुष्यो वाय पुनर्व्वसुः ।
<>भवेत् सर्व्वौषधिस्नानं सम्यङ्नारी समाचरेत् ।
<>तदा पञ्चशरस्याथ सन्निधातृत्वमिष्यते ॥
<>अर्च्चयेत् पुण्डरीकाक्षमनङ्गस्यानुकीर्त्तनैः ।
<>कामाय पादौ संपूज्य जङ्घे वै मोहकारिणे ॥
<>मेढ्रं कन्दर्पनिधये कटिं प्रीतिमते नमः ।
<>नाभिं सौख्यसमुद्राय रामाय च तथोदरम् ॥
<>हृदयं हृदयेशाय स्तनावाह्लादकारिणे ।
<>उत्कण्ठायेति वै कण्ठमास्यमानन्दकारिणे ॥
<>वामांसं पुष्पचापाय पुष्पबाणाय दक्षिणम् ।
<>नमोऽनङ्गाय वै मौलिं विलोलायेति च ध्वजम्
<>सर्व्वात्मने शिरस्तद्वद्देवदेवस्य पूजयेत् ।
<>नमः शिवाय शान्ताय पाशाङ्कुशधराय च ॥
<>गदिने पीतवस्त्राय शङ्खचक्रधराय च ॥
<>नमो नारायणायेति कामदेवात्मने नमः
<>नमः शान्त्यै नमः प्रीत्यै नमो रत्यै श्रिये नमः ।
<>नमः पुष्टै नमस्तुष्टै नमः सर्व्वार्थसम्पदे ॥
<>एवं संपूज्य गोविन्दमनङ्गात्मानमीश्वरम् ।
<>गन्धैर्म्माल्यैस्तथा धूपैर्नैवेद्येन च भामिनी ॥
<>तत आहूय धर्म्मज्ञं ब्राह्मणं वेदपारगम् ।
<>अव्यङ्गावयववं पूज्य गन्धधूपार्च्चनादिभिः ॥
<>शालेयतण्डुलप्रस्थं घृतपात्रण संयुतम् ।
<>तस्मै विप्राय सा दद्यान्माधव प्रीयतामिति ॥
<>यथेष्टाहारयुक्तं वै तमेव द्विजसत्तमम् ।
[Page5-439-b+ 52]
<>रत्यर्थं कामदेवोऽयमिति चित्तेन धार्य्यताम् ॥
<>यद्यदिच्छति विप्रेन्द्रस्तत्तत् कुर्य्यात् विलासिनी
<>एवमादित्यवारेण सदा तद्व्रतमाचरेत् ।
<>तण्डुलप्रस्थदानञ्च यावन्मासांस्त्रयोदश ॥
<>ततस्त्रयोदशे मासि सम्प्राप्ते तस्य भाविनी ।
<>विप्रस्योपकरैर्युक्तां शय्यां दद्याविलक्षणाम् ।
<>सोपधानकविश्रामां स्वास्तरावरणां शुभाम् ॥
<>दीपिकोपानहच्छत्रं पादुकासनसंयुताम् ।
<>सपत्नीकमलङ्कृत्य हेमसूत्राङ्गुलीयकैः ॥
<>सूक्ष्मवस्त्रैः सकटकैर्धूपमाल्यानुलेपनैः ।
<>कामदेवं संपत्नीकं गुडकुम्भोपरिस्थितम् ॥
<>ताम्रपात्रासनगतं हैमं नेत्रपटावृतम् ।
<>सकांस्यभाजनोपेतमिक्षुदण्डसमन्वितम् ।
<>दद्यादेतेन मन्त्रेण तथैकां गां पयस्विनीम् ॥
<>यथान्तरं न पश्यामि कामकेशवयोः सदा ।
<>तथैव सर्व्वकामाप्तिरस्तु विष्णो सदा मम ॥
<>यथा न कामिनी देहात् प्रयाति तव केशव ।
<>तथा ममापि देवेश शरीरे त्वं कुरु प्रभो ॥
<>तथा च काञ्चनं देवं प्रतिगृह्य द्विजोत्तमः ।
<>कोऽदात् कस्मा अदादिति वैदिकं मन्त्रमी-
<>रयेत् ॥
<>ततः प्रदक्षिणीकृत्य विसर्ज्य द्विजसत्तमम् ।
<>शय्यासनादिकं सर्व्वं ब्राह्मणस्य गृहं नयेत् ॥
<>ततः प्रभृति योऽन्योऽपि रत्यर्थं गेहमागतः ।
<>सामान्यं सूर्य्यवारे च स संपूज्यो भवेत्तदा ॥
<>एवं त्रयोदशं यावत् मासमेकं द्विजोत्तमम् ।
<>तर्पयीत यथाकालं प्रोषितेऽन्यं समाचरेत् ॥
<>तदनुज्ञारूपवन्तं यावदस्यागमो भवेत् ।
<>आत्मनोऽपि तथा विघ्नं गर्भसूतकराजसम् ॥
<>दैवं वा मानुषं वा स्यादुपरागेण वा ततः ।
<>साचारानिष्टयशसो यथाशक्त्या समाचरेत् ॥
<>एतद्वः कथितं सम्यग्भवतीनां विशेषतः ।
<>स्वधर्म्मोऽयं यतो भाव्यो वेश्यानामिह सर्व्वदा ॥
<>पुरहूतेन यत् प्रोक्तं दानवीषु पुरा मया ।
<>तदिदं साम्प्रतं सर्व्वं भवतीष्वपि युज्यते ॥
<>सर्व्वपापप्रशमनमनन्तफलदायकम् ।
<>कल्याणिनीनां कथितं कुरुध्वञ्च वरानना ॥
<>करोति याशेषमखण्डमेतत्
<>कल्याणिनी माधवलोकसस्था ।
<>सा पूजिता देवगणैरशेषै-
<>रानन्दकृत् स्थानमुपैति विष्णोः ॥
<>तपोधनः सोऽप्यभिधाय चैत-
<>दनङ्गदानव्रतमङ्गनानाम् ।
<>स्वस्थानमेष्यत्यनु ताः समस्त-
<>मित्थं करिष्यन्ति च वेदयोने ॥”
<>इति मत्स्यपुराणेऽनङ्गदानव्रतम् । ७० । ३० -- ६४
<>स्त्रीरोगनाशकाद्यौषधं यथा, --
<>द्धरिरुवाच ।
<>“एकं पुनर्नवामूलं अपामार्गस्य वा शिव ।
<>सरसं योनिविक्षिप्तं वराङ्गस्य व्यथां हरेत् ॥
<>प्रसूतिवेदनाञ्चै व तरुणीनां व्यथां हरेत् ॥
<>भूमिकुष्माण्डमूलं वै शालितण्डुलवारिणा ।
[Page5-439-c+ 52]
<>सप्ताहं दुग्धपीतं स्यात् स्त्रीणां बहुपयस्करम् ॥
<>रुद्रेन्द्रवारुणीमूललेपात् स्त्री स्तनवेदना ।
<>नस्येत् घृतविपक्वा च कार्य्यावल्यन्तु पालिका ।
<>भक्षिता सा महेशान योनिशूलं विनाशयेत् ॥
<>प्रलेपिता कारवेल्लमूलेनैव विनिर्गता ।
<>योनिः प्रवेशमायाति नात्र कार्य्या विचारणा ॥
<>नीलीपटोलमूलानि साज्यानि तिलवारिणा ।
<>पिष्टांन्येषां प्रलेपो वै ज्वालागर्भगरोगनुत् ॥
<>पाठामूलं रुद्रपीतं पिष्टं तण्डुलवारिणा ।
<>पापरोगहरं स्याच्च कुष्ठपानन्तथैव च ॥
<>वाप्योदकञ्च समधु पीतमन्तर्गतस्य वै ।
<>पापरोगस्य सन्तापनिवृत्तिं कुरुते शिव ॥
<>कदलीलिकुचं पीतं पिष्ट्वा तण्डुलवारिणा ।
<>स्त्रीणाञ्चै व महादेव रक्तसावं हि वारयेत् ॥
<>घृततुल्या रुद्र लाक्षा पीता क्षीरेण वै सह ।
<>प्रदरं हरते रोगं नात्र कार्य्या विचारणा ॥
<>द्विजयष्टीत्रिकटुकं चूर्णं पीतं हरेच्छिव ।
<>तिलक्वाघेन संयुक्तं रक्तगुल्मं स्त्रिया हर ॥
<>कुसुमस्य निवद्धञ्च तरुणीनां महेश्वर ।
<>रक्तोत्पलस्य वै कन्दं शर्करातिलसंयुतम् ॥
<>पीतं सशर्करं स्त्रीणां धारयेत् गर्भपातनम् ।
<>रक्तस्रावस्य नाशः स्यात् शीतोदकनिषेवणात् ॥
<>पीतन्तु काञ्जिकं रुद्र क्वथितं शरपुङ्खया ।
<>हिङ्गु सैन्धवसंयुक्तं शीध्रं स्त्रीणां प्रसूतिकृत् ॥
<>मातुलुङ्गस्य वै मूलं कटिबद्धं प्रसूतिकृत् ।
<>अपामार्गस्य वै मूलं योनिस्थञ्च प्रसूतिकृत् ॥
<>अपामार्गस्य वै मूले गर्भवत्यास्तु नामतः ।
<>उत्पाट्यमाने सकले पुत्त्रः स्यादन्यथा सुता ॥
<>अपामार्गस्य वै मूले नारीणां शिरसि स्थिते ।
<>गर्भशूलं विनश्येत नात्रं कार्य्या विचारणा ॥
<>कर्पूरमदनफलं मधुकैः पूरितः शिव ।
<>योनिः शुभः स्याद्वृद्धाया युवत्याः किं पुन-
<>र्हर ॥
<>माषस्य विदलान्येव वितुषाणि महेश्वर ।
<>घृतभावितशुष्काणि पयसा साधितानि वै ॥
<>समध्वाज्यपयोभिश्च भक्षयित्वा च कामयेत् ।
<>स्त्रीणां शतं महादेव तत्क्षणान्नात्र संशयः ॥
<>रसश्चै रण्डतैलेन गन्धकेन शुभो भवेत् ।
<>त्रिफलोदकसंघृष्टो बलकृद्भक्षणाद्भवेत् ॥
<>दुग्धं वितुषमाषैश्च शिम्बीवीजैश्च साधितम् ।
<>अपामार्गस्य तैलेन पीतं स्त्रीशतकामकृत् ॥”
<>इति गारुडे १९६ अध्यायः ॥
<>(स्त्रीसम्भूतेः कारणं यथा, --
<>“स्त्रीरेतसोऽधिकत्वेन हीनशुक्रेन्द्रियादपि ।
<>रजसोऽप्यधिकत्वेन स्त्रीसम्भूतिः प्रजायते ॥
<>सप्तधातुबलेनापि प्रकृत्या विकृतेः समे ।
<>ऋतुव्याप्तरजःस्त्रीणां या या भवति भावना ॥
<>सात्त्विकी राजसी वापि तामसी वापि सत्तम ।
<>तादृशं जनयेद्बालं गुणैर्वा तादृशैरपि ॥”
<>इति हारीते शारौरस्थाने प्रथमेऽध्याये ॥
<>द्व्यक्षरच्छन्दोविशेषः । यथा, छन्दोमञ्जर्य्याम् ।
<>“गौ स्त्री । गोपस्त्रीभिः कृष्णो रेमे ॥”)
<LEND>
