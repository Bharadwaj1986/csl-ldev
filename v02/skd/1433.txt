<L>1433<pc>1-065<k1>अपराह्णः<k2>अपराह्णः
अपराह्णः¦, पुं, (अह्नः अपरः एकदेशिसमासः,
समासान्तः टच्, अहःस्थाने अह्नादेशः ।) शेषं
अहः । दिनशेषभागः । इत्यमरः ।
(“रामाणां रमणीयतां विदधति ग्रीष्मापराह्णागमे”
इति अमरुशतके ।
“तथा श्राद्धस्य पूर्व्वाह्णादपराह्णो विशिष्यते” ।
इति मनुः ।) विकाल इति भाषा । तस्य भेदाः ।
द्विधा विभक्तदिनस्य शेषभागः ॥ त्रिधा विभ-
क्तदिनस्य तृतीयभागः ॥ स तु त्रिंशद्दण्डदिन-
माने विंशतिदण्डात् परं दशदण्डं यावत् । पञ्चधा
विभक्तदिनस्य चतुर्थभागः । स तु अष्टादश-
दण्डात् परं षड्दण्डं यावत् । इति श्रुतिस्मृती ॥
<LEND>
