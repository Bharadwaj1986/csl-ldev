<L>30134<pc>4-202<k1>लङ्का<k2>लङ्का
लङ्का¦, स्त्री, (रमन्तेऽस्यामिति । रम् + बाहु-
<>लकात् कः । रस्य लत्वम् । इत्युज्ज्वलः । ३ ।
<>४० ।) रक्षःपुरी । (यथा, नैषधे । ३ । ६७ ।
<>“चेतो न लङ्कामयते मदीयं
<>नान्यत्र कुत्रापि च साभिलाषम् ॥”)
<>ज्योतिःशास्त्रमते सा च पृथिव्या मध्यभागे
<>तिष्ठति । लङ्कोदयात् चरखण्डेभ्यः स्वदेशे लग्न-
<>प्रमाणं भवति । यथा, --
<>“लङ्का कुमध्ये यमकोटिरस्याः
<>प्राक् पश्चिमे रोमकपत्तनञ्च ।
[Page4-203-a+ 55]
<>अधस्ततः सिद्धपुरं सुमेरुः
<>सौम्येऽथ याम्ये वडवानलश्च ।
<>कुवृत्तपादान्तरितानि तानि
<>स्थानानि षड्गोलविदो वदन्ति ॥”
<>अपि च ।
<>“यल्लङ्कोज्जयनीपुरोपरिकुरुक्षेत्रादिदेशान्
<>स्पृशन्
<>सूत्रं मेरुगतं बुधैर्निगदिता सा मध्यरेखा भुवः ।
<>आदौ प्रागुदयोऽपरत्र विषये पश्चाद्धि रेखो-
<>दयात्
<>स्यात्तस्मात् क्रियते तदन्तरभुवं खेटेष्वृणं स्वं
<>फलम् ॥”
<>इति सिद्धान्तशिरोमणिः ॥ * ॥
<>अथ लङ्कापुरीवर्णनम् ।
<>त्वष्टोवाच ।
<>“त्रिंशद्योजनविस्तीर्णां स्वर्णप्राकारतोरणाम् ।
<>दक्षिणस्योदधेस्तीरे त्रिकूटो नाम पर्व्वतः ।
<>शिखरे तस्य शैलस्य मध्यमम्बुधिसन्निधौ ॥
<>पतत्रिभिश्च दुष्प्रापां टङ्कच्छिन्नां चतुर्द्दिशम् ।
<>शक्रार्थं मत्कृता पूर्व्वं प्रयत्नात् बहुवत्सरैः ॥
<>वसन्तु तत्र दुर्द्धर्षाः सुखं राक्षसपुङ्गवाः ।
<>अमरावतीं समासाद्य सेन्द्रा इव दिवौकसः ॥
<>लङ्कादुर्गं समासाद्य शत्रूणां शक्रसूदनाः ।
<>दुराधर्षा भविष्यन्ति राक्षसैर्ब्बहुभिर्व्वृताः ॥”
<>इति वह्रिपुराणे कपिलदर्शननामाध्यायः ॥ * ॥
<>शाखा । शाकिनी । कुलटा । इति मेदिनी । के,
<>३३ ॥ धान्यविशेषः । तत्पर्य्यायः । करालत्रि-
<>पुटा २ काण्डिका ३ रूक्षणात्मिका ४ । अस्या
<>गुणाः । रुच्यव्यम् । हिमत्वम् । गौल्यत्वम् ।
<>पित्तनाशित्वम् । वातकारित्वम् । गुरुत्वञ्च ।
<>इति राजनिर्घण्टः ॥
<LEND>
