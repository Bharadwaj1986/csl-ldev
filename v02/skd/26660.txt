<L>26660<pc>3-660<k1>महान्<k2>महान्
महान्¦, पुं, (मह्यते सेव्यते आश्रीयते गमना-
येति । मह् + अतिः ।) उष्ट्रः । इति राज-
निर्घण्टः ॥ दुर्गा । यथा, --
“महान् व्याप्य स्थिता सर्व्वं महा वा प्रकृति-
र्म्मता ।
स्मृतिः संस्मरणाद्देवी नियती च नियामता ॥”
इति देवीपुराणे ४५ अध्यायः ॥
महत्तत्त्वम् । यथा --
“सविकारात् प्रधानात्तु महत्तत्त्वं प्रजायते ।
महानिति यतः ख्यातिर्लोकानां जायते सदा ॥”
इति मात्स्ये ३ अध्यायः ॥
(महादेवः । यथा, महाभारते । १३ । १७ । ४२ ।
“अशनी शतघ्नी खड्गी पट्टिशी चायुधी
महान् ॥”)
महच्छब्दप्रयोगनिषेधो यथा, --
“शङ्खे तैले तथा मांसे वैद्ये ज्यौतिषिके द्बिजे ।
यात्रायां पथि निद्रायां महच्छब्दो न दीयते ॥”
इति भट्टिप्रथमसर्गीयचतुर्थश्लोकटीकायां भरतः ॥
<LEND>
