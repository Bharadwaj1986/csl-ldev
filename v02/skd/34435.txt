<L>34435<pc>4-546<k1>व्याघ्रः<k2>व्याघ्रः
व्याघ्रः¦, पुं, (व्याजिघ्रतीति । वि + आ + घ्रा +
कः ।) जन्तुविशेषः । वाघ इति भाषा ॥ (यथा,
छान्दोग्ये । ६ । ९ । ३ ।
“त इह व्याघ्रो वा सिंहो वा वृको वा वराहो
वा कीटो वा पतङ्गो वा दंशो वा मशको वा
यद्यद्भवन्ति तदा भवन्ति ॥”) तत्पर्य्यायः ।
शार्द्दूलः २ द्वीपी ३ । इत्यमरः ॥ पृदाकुः ४
वनश्वः ५ चित्रकः ६ पुण्डरीकः ७ । इति
जटाधरः ॥ हिंस्रपशुः ८ व्याडः ९ हिंस्रकः १०
हिंसारुः ११ श्वापदः १२ । इति शब्दरत्ना-
बली ॥ पञ्चनखः १३ व्यालः १४ गुहाशयः १५
[Page4-546-b+ 52]
तीक्ष्णदंष्ट्रः १६ भीरुः १७ नखायुधः १८ ।
अस्य मांसगुणाः ।
“शार्द्दूलसिंहसरभर्क्षतरक्षुमुख्या
येऽन्ये प्रसह्य विनिहन्त्यभिवर्त्तयन्ते ।
ते कीर्त्तिताः प्रहसनाः पललं तदीय-
मर्शःप्रमेहजठरामयजाड्यहारि ॥”
इति राजनिर्घण्टः ॥
स तु कश्यपभार्य्यादंष्ट्रासन्तानः । यथा, --
“दंष्ट्रा त्वजनयत् पुत्त्रान् व्याघ्रसिंहांश्च भाविनी ।
द्वीपिनश्च सुतास्तस्या व्याल्याद्याश्चामिष-
प्रियाः ॥”
इत्याद्ये वह्निपुराणे काश्यपीयवंशनामाध्यायः ॥
नरादिशब्दोत्तरस्थः श्रेष्ठार्थवाचकः ॥ (यथा,
महाभारते । १ । १५२ । २९ ।
“किन्नुदुःखतरं शक्यं मया द्रष्टुमतःपरम् ।
योऽहमद्य नरव्याघ्रान् सुप्तान् पश्यामि
भूतले ॥”)
रक्तैरण्डः । करञ्जः । इति मेदिनी ॥
<LEND>
