<L>3271<pc>1-166<k1>आर्घ्यं<k2>आर्घ्यं
आर्घ्यं¦, क्ली, पीतवर्णदीर्घतुण्डषट्पदसन्निभमाक्षि-
<>कोत्पन्नमधु । अस्य गुणाः । अतिशयचक्षुर्हित-
<>कारित्वं । कफपित्तरक्तदोषनाशित्वञ्च ॥ इति राज-
<>निर्घण्टः ॥ यथा, भावप्रकाशः ॥
<>“मधूकवृक्षा निर्यासं जरत्कार्य्व्याश्रमोद्भवाः ।
<>स्रवन्त्यार्ध्यं तदा ख्यातं श्वेतकं मालवे पुनः ॥
<>तीक्ष्णतुण्डास्तु याःपीता मक्षिकाः षट्पदोपमाः ।
<>आर्घ्यास्तास्तत्कृतं यत्तदार्घ्यमित्यपरे जगुः” ॥
<>(“आर्घ्यं मध्वतिचक्षुष्यं कफपित्तहरं परं ।
<>कषायं कटुपाके च बल्यं तिक्तमवातकृत्” ॥
<>इति सुश्रुतः ॥)
<LEND>
