<L>20480<pc>3-057<k1>परिग्रहः<k2>परिग्रहः
परिग्रहः¦, पुं, (परिग्रहणमिति । परि + ग्रह +
<>“ग्रह वृदृनिश्चिगमश्च ।” ३ । ३ । ५८ । इति
<>अप् ।) प्रतिग्रहः । (यथा, पञ्चतन्त्रे । ४ । ७ ।
<>“कण्ठाश्लेषपरिग्रहे शिथिलता यन्नादराच्चुम्बसे
<>तत्ते धूर्त्त ! हृदि स्थिता प्रियतमा काचिन्ममे-
<>वापरा ॥”)
<>सैन्यपश्चाद्भागः । पत्नी । भार्य्या । (यथा,
<>रघुः । ९ । १४ ।
<>“समनुकम्प्य सपत्नपरिग्रहा-
<>ननलकानलकानवमां पुरीम् ॥”)
<>परिजनः । परिवारः । आदानम् । (यथा,
<>रघुः । ९ । ४६ ।
<>“अनुभवन्नवदोलमृतूत्सवं
<>पटुरपि प्रियकण्ठजिघृक्षया ।
<>अनयदासनरज्जुपरिग्रहे
<>भुजलताजलतामवलाजनः ॥”)
<>स्वीकारः । (यथा, रघुः । १८ । ३८ ।
[Page3-058-a+ 52]
<>“लोकेन भावी पितुरेव तुल्यः
<>सम्भावितो मौलिपरिग्रहात् सः ॥”)
<>मूलम् । कन्दः । शापः । शपथः । इत्यमरभरतौ ॥
<>राहुवक्त्रस्थभास्करः । इत्यजयः ॥ (पुत्त्रदारादि-
<>भर्त्तव्यपरिमाणम् । यथा, मनुः । १० । १२४ ।
<>“प्रकल्प्या तस्य तैर्वृत्तिः स्वकुटुम्बाद् यथार्हतः ।
<>शक्तिञ्चावेक्ष्य दाक्ष्यञ्च भूतानाञ्च परिग्रहम् ॥”
<>परिगृह्यतेऽनेनेति विग्रहे हस्तः ॥ विष्णुः । यथा,
<>महाभारते । १३ । १४९ । ५८ ।
<>“ऋतुः सुदर्शनः कालः परमेष्ठी परिग्रहः ॥”
<>“शरणार्थिभिः परितो गृह्यते सर्व्वगतत्वात्
<>परितो ज्ञायत इति वा । पुष्पादिभिर्भक्तैरर्च्चितं
<>परिगृह्णाति इति वा परिग्रहः ॥” इति शाङ्कर-
<>भाष्यम् ॥ साधनम् । यथा, रघुः । ९ । २१ ।
<>“अजिनदण्डभृतं कुशमेखलां
<>यतगिरं मृगशृङ्गपरिग्रहाम् ॥”
<>“मृगशृङ्गं परिग्रहः कण्डूयनसाधनं यस्यास्ताम् ॥”
<>इति तट्टीकायां मल्लिनाथः ॥)
<LEND>
