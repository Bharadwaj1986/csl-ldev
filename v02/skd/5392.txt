<L>5392<pc>1-285<k1>ऋतुः<k2>ऋतुः
ऋतुः¦, पुं, (ऋ + “अर्त्तेश्च तुः” । इति उणादिसूत्रेण
<>१ । ७२ । तुः चकारात् कित् च ।) कालविशेषः ।
<>स तु षड्विधः यथा । मार्गपौषौ हिमः १ माघ-
<>फाल्गुनौ शिशिरः २ चैत्रवैशाखौ वसन्तः ३
<>ज्यैष्ठाषाढौ ग्रीष्मः ४ श्रावणभाद्रौ वर्षाः ५ आ-
<>श्विनकार्त्तिकौ शरत् ६ । इत्यमरः ॥ स त्रिविधो-
<>ऽपि । कार्त्तिकाग्रहायणपौषमाघाः शीतः १
<>फाल्गुनचैत्रवैशाखज्यैष्ठाः ग्रीष्मः २ आषाढश्रावण-
<>भाद्राश्विनाः वर्षाः ३ । द्विविधोऽपि । कार्त्तिका-
<>दिषण्मासाः शीतः १ वैशाखादिषण्मासाः ग्रीष्मः
<>२ ॥ इति स्मृतिः ॥ * ॥
<>(यदुक्तम् ।
<>“मासद्वयात्मकः कालः ऋतुः प्रोक्तो विचक्षणैः” ।
<>यत्र तु “द्वादश मासाः पञ्चर्त्तवः” इति श्रुतं तत्र
[Page1-285-c+ 52]
<>हेमन्तशिशिरयोरेकत्रीकरणं विवक्षितम् ॥
<>“चयकोपसमा यस्मिन् दोषाणां सम्भवन्ति हि ।
<>ऋतुषट्कं तदाख्यातं रवेः राशिषु संक्रमात् ॥
<>ग्रीष्मो मेषवृषौ प्रोक्तः प्रावृड्मिथुनकर्कटौ ।
<>सिंहकन्ये स्मृता वर्षा तुलावृश्चिकयोः शरत् ॥
<>धनुर्ग्राहौ च हेमन्तौ वसन्तः कुम्भमीनयोः” ।
<>मेषवृषौ रविणा संक्रान्तौ । एवं मिथुनकर्कटा-
<>वित्यादि । अन्ये तु ।
<>“शिशिरः पुष्पसमयो ग्रीष्मो वर्षाशरद्धिमाः ।
<>माघादिमासयुग्मैः स्युरृतवः षट् क्रमादमी” ॥
<>इति भावप्रकाशस्य पूर्व्वखण्डे प्रथमभागे ।
<>“वर्षाः शरच्च हेमन्तः शिशिरश्च वसन्तकः ।
<>ग्रीष्मश्चेति क्रमादेते ऋतवः षट् प्रकीर्त्तिताः ॥
<>पृथक् पृथक प्रवक्ष्यामि रवेर्गतिविशेषतः” ।
<>इति प्रथमस्थाने चतुर्थेऽध्याये हारीतेनोक्तम् ॥
<>“मासैर्द्विसङ्ख्यैर्माघाद्यैः क्रमात् षडृतवः स्मृताः ।
<>शिशिरोऽथ वसन्तश्च ग्रीष्मवर्षा शरद्धिमाः” ॥
<>इति सूत्रस्थ ने तृतीयेऽध्याये वाभटेनोक्तम् ॥
<>“इह खलु संवत्सरं षडङ्गमृतुविभागेन विद्यात्” ।
<>इति सूत्रस्थाने षष्ठोऽध्यायः ।
<>“तत्र खलुतावत् षोढा प्रविभज्य कार्य्यमुपदेक्ष्यते ।
<>हेमन्तो ग्रीष्मो वर्षाश्चेति शीतोष्णवर्षलक्षणास्त्रयः
<>ऋतवो भवन्ति । तेषामन्तरेष्वितरे साधारण-
<>लक्षणास्त्रय ऋतवः प्रावृट्शरद्वसन्ता इति ।
<>प्रावृडिति प्रथमः प्रवृष्टेः कालस्तस्यानुबन्धो वर्षाः ।
<>एवमेते संशोधनमधिकृत्य षड् विभज्यन्ते
<>ऋतवः” ।
<>इति च विमानस्थानेऽष्टमेऽध्याये चरकेणोक्तम् ।
<>“तत्र माघादयो द्वादशमासा द्विमासिकमृतुं
<>कृत्वा षडृतवो भवन्ति । ते शिशिर-वसन्त-ग्रीष्म-
<>वर्षा-शरद्धेमन्ताः । तेषां तपस्तपस्यौ शिशिरः ।
<>मधुमाधवौ वसन्तः । शुचिशुक्रौ ग्रीष्मः । नभो-
<>नभस्यौ वर्षाः । इषर्जौ शरत् । सह सहस्यौ
<>हेमन्त इति ॥ तत्र ते शीतोष्णवर्ष्लक्षणाश्च-
<>न्द्रादित्ययोः कालविभागकरत्वादयने द्वे भवतो-
<>दक्षिणमुत्तरञ्च” ।
<>“इह तु वर्षा-शरद्धेमन्त-वसन्त-ग्रीष्म-प्रावृषः षडृ-
<>तवो भवन्ति दोषोपचय-प्रकोयोपशम-निमित्तम् ।
<>ते तु भाद्रपदाद्येन द्विमासिकेन व्याख्याताः । तद्-
<>यथा । भाद्रपदाश्वयुजौ वर्षाः । कार्त्तिकमार्गशीर्षौ
<>शरत् । पौषमाघौ हेमन्तः । फाल्गुन-चैत्रौ
<>वसन्तः । वैशाख-ज्यैष्ठौ ग्रीष्मः । आषाढ-श्रावणौ
<>प्रावृडिति” । इति सूत्रस्थाने ६ अध्याये सुश्रुते-
<>नोक्तम् ॥)
<>स्त्रीकुसुमम् । इति विश्वमेदिन्यौ ॥ तत्पर्य्यायः ।
<>रजः १ पुष्पम् २ आर्त्तव्यम् ३ । इत्यमरः ॥
<>यथाह मनुः । ३ । ४५-४९ ।
<>“ऋतुकालाभिगामी स्यात् स्वदारनिरतः सदा ।
<>पर्ब्बवर्ज्जं व्रजेच्चैनां तद्व्रतो रतिकाम्यया ॥
<>ऋतुः स्वाभाविकः स्त्रीणां रात्रयः षोडश स्मृताः ।
<>चतुर्भिरितरैः सार्द्धमहोमिः सद्विगर्हितैः ॥
<>तासामाद्याश्चतस्रस्तु निन्दितकादशी च या ।
[Page1-286-a+ 52]
<>त्रयोदशी च शेषास्तु प्रशस्ता दशरात्रयः ॥
<>युम्मासु पुत्त्रा जायन्ते स्त्रियोऽयुम्मासु रात्रिषु ।
<>तस्मात् युग्मासु पत्त्रार्थी संविशेदार्त्तवे स्त्रियम् ॥
<>पुमान् पुंसोऽधिके शुक्रे स्त्री भवत्यधिके स्त्रियाः ।
<>समेऽपुमान्पुंस्त्रियौ वा क्षीणेऽल्पे च विपर्य्ययः” ॥
<>“रजः सप्तदिनं यावत् ऋतुश्च भिषजां बर” ! ।
<>इति शारीरस्थाने प्रथमेऽध्याये हारीतेनोक्तम् ॥
<>“ऋतुस्तु द्वादशरात्रं भवति दृष्टार्त्तवम् ॥”
<>“नियतं दिवसेऽतीते सङ्कुचत्यम्बुजं यथा ।
<>ऋतौ व्यतीते नार्य्यास्तु योनिः संव्रियते तथा ॥
<>मासेनोपचितं काले धमनीभ्यान्तदार्त्तवम् ।
<>ईषत् कृष्णं विगन्धञ्च वायुर्योनिमुखं नयेत् ॥
<>तद्वर्षाद्द्वादशात्काले वर्त्तमानमसृक् पुनः ।
<>जरापक्वशरीराणां याति पञ्चाशतः क्षयम्” ॥
<>इति शारीरस्थाने तृतीयेऽध्याये सुश्रुतेनोक्तम् ॥
<>“द्वादशाद्वत्सरादूर्द्ध्व मापञ्चाशत् समाः स्त्रियः ।
<>मासि मासि भगद्वारा प्रकृत्यैवार्त्तवं स्रवेत् ॥
<>आर्त्तवस्रावदिवसात् ऋतुः षोडशरात्रयः ।
<>गर्भग्रहणयोग्यस्तु स एव समयः स्मृतः” ॥
<>“सर्व्वासामेव चतुर्वर्णस्त्रीणां सर्व्ववादिसम्मतः ।
<>पूर्व्वोक्तसमयः ग्रन्थान्तरेषु विषयः । तद्यथा ।
<>स्रानदिवसादूर्द्ध्वं द्वादशरात्रावधि ब्राह्मण्याः । दश-
<>रात्रावधि क्षत्त्रियायाः । अष्टरात्रावधि तैश्यायाः ।
<>षड्रात्रावधि शूद्रायाः गर्भधारणे शक्तिः” ॥
<>इति भावप्रकाशस्य पूर्व्वखण्डे प्रथमे भागे ॥
<>“पद्मं सङ्कोचमायाति दिनेऽतीते यथा तथा ।
<>ऋतावतीते योनिः सा शुक्रं नातः प्रतीच्छति ॥
<>मासेनोपचितं रक्तं धमनीभ्यामृतौ पुनः ।
<>ईषत्कृष्णं विगन्धञ्च वायुर्योनिमु खन्नुदेत्” ॥
<>“ऋतुस्तु द्वादशनिशाः पूर्व्वास्तिस्रश्च निन्दिताः” ॥
<>इति शारीरस्थाने प्रथमेऽध्याये वाभटेनोक्तम् ॥
<>शिवः । यथा महाभारते १३ । महादेवसहस्र-
<>नामकथने १७ । १३९ ।
<>“ऋतुः संवत्सरो मासः पक्षः संख्यासमापनः” ॥
<>विष्णुः । यथा, महाभारते १३ । विष्णुसहस्रनाम-
<>कथने १४९ । ५८ ।
<>“ऋतुः सुदर्शनः कालः परमेष्ठी परिग्रहः” ॥)
<>दीप्तिः । इति मेदिनी । मासः । सुवीरः । इति विश्वः ॥
<LEND>
