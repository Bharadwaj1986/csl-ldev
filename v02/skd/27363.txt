<L>27363<pc>3-723<k1>मिथिला<k2>मिथिला
मिथिला¦, स्त्री, (मथ्यन्ते शत्रवो यस्याम् । मथ् +
<>“मिथिलादयश्च” उणा० १ । ५८ । इति इलच्
<>अकारस्येत्वं निपात्यते ।) स्वनामख्यातनगरी ।
<>सा तु जनकराजपुरी । यथा । विदेहा मिथिला
<>प्रोक्ता । इति हलायुधः ॥ (यथा, महाभारते ।
<>१ । ११३ । २८ ।
<>“ततः कोषं समादाय वाहनानि च भूरिशः ।
<>पाण्डुना मिथिलां गत्वा विदेहाः समरे
<>जिताः ॥”)
<>अपिचास्य निरुक्त्यादिकं यथा, --
<>“गण्डकीतीरमारभ्य चम्पारण्यान्तकं शिवे ! ।
<>विदेहभूः समाख्याता तैरभुक्ताभिधः स तु ॥”
<>इति शक्तिसङ्गमतन्त्रे ७ पटलः । तैरभुक्ता
<>त्रिहुत इति ख्याता ॥ तन्नामकारणं यथा, --
<>“अराजकभयं नॄणां मन्यमाना महर्षयः ।
<>देहं ममन्थुः स्म निमेः कुमारः समजायत ॥
<>जन्मना जनकः सोऽभूद्वैदेहस्तु विदेहजः ।
<>मिथिलो मथनाज्जातो मिथिला येन निर्म्मिता ॥”
<>इति श्रीमद्भागवते ९ स्कन्धे १३ अध्यायः ॥
<>अपि च ।
<>“निमेः पुत्त्रस्तु तत्रैव मिथिर्नाम महान् स्मृतः ।
<>प्रथमं भुजबलैर्येन तैरहूतस्य पार्श्वतः ।
<>निर्म्मितं स्वीयनाम्ना च मिथिलापुरमुत्तमम् ॥
<>पुरीजननसामर्थ्यात् जनकः स च कीर्त्तितः ॥”
<>इति भविष्यपुराणम् ॥
<LEND>
