<L>40937<pc>5-463<k1>स्मृतिः<k2>स्मृतिः
स्मृतिः¦, स्त्री, (स्मृ + क्तिन् ।) अनुभूतविषय-
ज्ञानम् । इति चण्डीटीकायां नागोजीभट्टः ॥
स्वाम्याश्रितक्रियाजन्यसंस्कारजन्यज्ञानम् । इति
रसमञ्जरी ॥ अनुभव-संस्कार-जन्य-ज्ञानम् ।
यथा, --
“सम्बिद्भगवती द्वेधा स्मृत्यनुभवभेदिका ॥”
इति कविकल्पद्रुमटीकायां दुर्गादासः ॥
किञ्च ।
“विभुर्ब्बुद्ध्यादिगुणवान् बुद्धिस्तु द्विविधा
मता ।
अनुभूति स्मृतिश्च स्यादनुभूतिश्चतुर्व्विधा ॥”
इति भाषापरिच्छेदः ॥
[Page5-464-a+ 52]
अन्यच्च ।
“अनुभूतं प्रियादिनामर्थानां चिन्तनं स्मृतिः ।
तत्र कम्पाङ्गवैवश्यबास्पनिश्वसितादयः ॥”
इत्युज्ज्वलनीलमणिः ॥
तत्पर्य्यायः । चिन्ता २ आध्यानम् ३ । इत्य-
मरः । १ । ७ । २९ ॥ चिन्तिया ४ । इति
भरतधृतरभसः ॥ चिन्तः ५ । इति क्षोरस्वामी ॥
आध्या ६ । इति रामाश्रभः ॥ चिन्तितिः ७
ध्यानम् ८ । इति शब्दरत्नावली ॥ स्मरणम् ९
चर्च्चा १० । इति जटाधरः ॥ सा तु गर्भस्थस्य
अष्टभिर्म्मासैर्भवति । इति सुखबोधः ॥ * ॥
स्मृतिकारकौषधं यथा, --
“शङ्खपुष्पी वचा सोमा ब्राह्मी ब्रह्मसुवर्च्चला ।
अभया च गुडूची च अटरूषकवाकुची ॥
एतैरक्षसमैर्भागैर्घृतं प्रस्थं विपाचयेत् ।
कण्टकार्य्या रसं प्रस्थं वृहत्या च समन्वितम् ॥
एतद्ब्राह्मीघृतं नाभ स्मृतिमेधाकरं परम् ॥”
इति गारुडे १९८ अध्यायः ॥ * ॥
मन्वादिमुनिप्रणीतशास्त्रविशेषः । स्मरन्ति वेद-
मनया स्मृतिः । महर्षिभिर्वेदार्थचिन्तनं
स्मृतिः । तद्योगात् ग्रन्थोऽपि स्मृतिरिति
मुकुटः । स्मृतिकर्त्तॄणां नामानि धर्म्मशास्त्र-
शब्दे द्रष्टव्यानि । तत्र मनोः स्मृतेः प्राधा-
न्यम् । यथा, --
“वेदार्थोपनिबन्धृत्वात् प्राधान्यं हि मनोः
स्मृतम् ।
मन्वर्थविपरीता तु या स्मृतिः सा न शस्यते ॥”
इतिकुल्लूकभट्टधृतबृहस्पतिवचनम् ॥
तत्पर्य्यायः । धर्म्मसंहिता २ । इत्यमरः । १ ।
६ । ६ ॥ धर्म्मशास्त्रम् ३ । इति जटाधरः ॥
संहिता ४ श्रुतिजीविका ५ । इति शब्द-
रत्नावली ॥ स च सात्त्विकराजसतामसभेदेन
त्रिविधः । यथा, --
“तथैव स्मृतयः प्रोक्ता ऋषिभिस्त्रिगुणान्विताः ।
सात्त्विका राजसाश्चैव तामसाः शुभदर्शने ॥
वाशिष्ठं चैव हारीत्रं व्यासं पाराशरं तथा ।
भारद्वाजं काश्यपञ्च सात्त्विका मुक्तिदाः
शुभाः ॥
आवनं याज्ञवल्क्यञ्च आत्रेयं दाक्षमेव च ।
कात्यायनं वैष्णवञ्च राजसाः स्वर्गदा मताः ॥
गौतभं बार्हस्पत्यञ्च संवर्त्तञ्च यमं स्मृतम् ।
मांख्यं चौशनसं देवि तामसा निरयप्रदाः ॥
किमत्र बहुनोक्तेन पुराणेषु स्मृतिष्वपि ।
तामसा नरकायैव वर्जयेत्तान् विचक्षणः ॥
अतो हि राजमं कर्म्म तामसञ्च वरानने ।
प्राणान्ते नैव कुर्य्याद्वै विवेकी तत्त्वविन्नरः ॥
विना तु सात्त्विकं कर्म्म यत्रासाधारणं हरेः ।
कदाचिद्राजसं कार्य्यं मानमैस्तामसं न तु ॥
श्रुतिस्मृतिपुराणोपुराणेष्वागमेषु च ।
संहितातन्त्रशास्त्रेषु गिरिजे यामलादिषु ।
प्रञ्चरात्रादिष्वपीह मारो यः सात्त्विको सुतः ॥”
इति पाद्मोत्तरखण्डे ४३ अध्यायः ॥
<LEND>
