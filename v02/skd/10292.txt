<L>10292<pc>2-285<k1>गङ्गा<k2>गङ्गा
गङ्गा¦, स्त्री, (गमयति प्रापयति ज्ञापयति वा
<>भगवतपदं या शक्तिः यद्वा गम्यते प्राप्यते
<>ज्ञाप्यते मोक्षार्थिभिर्या । गम गतौ + “गन्
<>गम्यद्योः ।” उणां । १ । १२२ । इति गन् तत-
<>ष्टाप् ।) स्वनामख्यातनदी । तदधिष्ठात्री देवता च ।
<>तत्पर्य्यायः । विष्णुपदी २ जह्रुतनया ३
<>सुरनिम्नगा ४ भागीरथी ५ त्रिपथगा ६
<>तिस्रोताः ७ भीष्मसूः ८ । इत्यमरः । १ । १० । ३१ ॥
<>अर्घ्यतीर्थम् ९ तीर्थराजः १० । इति पद्मपुराणम् ॥
<>त्रिदशदीर्घिका ११ कुमारसूः १२ सरिद्वरा १३
<>सिद्धापगा १४ स्वरापगा १५ स्वर्ग्यापगा १६
<>खापगा १७ ऋषिकुल्या १८ हैमवती १९
<>स्वर्वापी २० हरशेखरा २१ । इति हेमचन्द्रः ॥
<>सुरापगा २२ धर्म्मद्रवी २३ सुधा २४ जह्न-
<>कन्या २५ गान्दिनी २६ रुद्रशेखरा २७
<>नन्दिनी २८ अलकनन्दा २९ सितसिन्धुः ३० ।
<>इति जटाधरः ॥ अध्वगा ३१ उग्रशेखरा ३२
<>सिद्धसिन्धः ३३ इति त्रिकाण्डशेषः ॥ स्वर्ग-
<>सरिद्वरा ३४ मन्दाकिनी ३५ जाह्नवी ३६
<>पुण्या ३७ समुद्रसुभगा ३८ स्वर्नदी ३९ सुर-
<>दीर्घिका ४० सुरनदी ४१ स्वर्धुनी ४२ ज्येष्ठा ४३
<>जह्नुसुता ४४ भीष्मजननी ४५ शुभ्रा ४६ शैले-
<>न्द्रजा ४७ भवायना ४८ । इति शब्दरत्ना-
<>वली ॥ अस्या जलस्य गुणाः । शीतत्वम् । स्वादु-
<>त्वम् । स्वच्छत्वम् । अत्यन्तरुच्यत्वम् । पथ्यत्वम् ।
<>पावनत्वम् । पापहारित्वम् । तृष्णामोहध्वंसन-
<>त्वम् । दीपनत्वम् । प्रज्ञाधारित्वञ्च । इति राज-
<>निर्घण्टः ॥ * ॥
<>(“गङ्गा सरस्वती कोनं यमुना सरयूः सची ।
<>वेणा इरावती नीला उत्तरात् पूर्व्ववाहिनी ॥
<>हिमवत्-प्रभवा ह्येता हिमसम्भवशीतलाः ।
<>समाः सर्व्वगुणैर्नद्यो वातश्लेष्महरा नृणाम् ॥
<>आसां नवशतैर्युक्ता गङ्गा पूर्व्वसमुद्रगा ॥”
<>इति हारीते प्रथमस्थाने सप्तमेऽध्याये ॥)
<>अस्या उत्पत्तिस्तु हिमालयात् सुमेरु-
<>दुहितरि मनोरमायाम् । हिमालयः प्रार्थितः
<>सन् देवेभ्य इमां दत्तवान् । तां नीत्वा
<>देवाः स्वर्गं गतवन्तः ॥ * ॥ पृथिव्यामस्या अव-
<>तरणकारणम् । सगरराजस्य सुतान् कपिल-
<>शापेन भस्मीभूतानुद्धर्त्तं भगीरथराजः पृथिव्यां
<>गङ्गानयनाय तपस्तेपे । ततो ब्रह्मा तुष्टस्तस्मै
<>तं वरं दत्त्वा गङ्गाधारणार्थं शिवाराधनं कर्त्तु-
<>मुक्तवान् । स शिवं पर्य्यतोषयत् । शिवोऽपि
<>हिमालयपर्व्वतं गत्वा जटा विकीर्य्य पतेति
<>गङ्गामब्रवीत् । सा तज्जटासु पतित्वा संवत्सर-
<>पर्य्यन्तं बभ्राम । ततः शिवो भगीरथप्रार्थनया
<>जटामेकामुत्क्षिप्य तामुत्ससर्ज्ज । साऽतिवेगेन
<>पृथिवीतलमागत्य भगीरथस्य पञ्चात् षश्चा-
<>दाजगाम । स सगरपुत्त्रकृतखातेन तां रसातल-
[Page2-286-a+ 52]
<>मानीय तज्जलेन सगरसुतान् तांस्तर्पयामास ।
<>ते पूताः स्वर्गं गतवन्तः । इति वाल्मीकिरामा-
<>यणमतम् ॥ * ॥ प्रकारान्तरम् । वामनदेवस्य
<>बलेः सकाशात्त्रिलोकहरणकाले ब्रह्माण्डोपरि-
<>गतवामपादाङ्गुष्ठनखजनितविवरेण ब्रह्माण्डोर्द्ध-
<>स्यिता या जलधारा तच्चरणस्पर्शेन समधिक-
<>पूता सती ध्रुवलोके पपात । ततो देवमार्गेण
<>सुमेरुपर्व्वतोपरि ब्रह्मसदने पतित्वा सीतालक-
<>नन्दा वंक्षुर्भद्रेति चतुर्द्ध्वा भूत्वा चतुर्दिशमाश्रित्य
<>लवणसमुद्रं प्रविष्टा । तत्र सीता ब्रह्मसदनात्
<>केशराचलशृङ्गेभ्योऽधोऽधः स्रवन्ती गन्धमादन-
<>मूर्द्धसु पतित्वा भद्राश्ववर्षमध्येन प्राच्यां दिशि
<>एवं वंक्षुर्माल्यवच्छिखरान्निपत्य केतुमालवर्ष-
<>मध्येन प्रतीच्यामपरं भद्रा गिरिशृङ्गाण्यतिक्रम्व
<>शृङ्गवतः शिखरान्निपत्य उत्तरकुरुवर्षमध्येनोदी-
<>च्यामतोऽलकनन्दा बहुपर्व्वतशृङ्गाण्यतिक्रम्य
<>हिमकूटान्निपत्य भारतवर्षमध्येन दक्षिणस्यां
<>दिश्येवंक्रमेण लवणसमुद्रं सर्व्वाः प्रविष्टाः । इति
<>भागतवमतम् ॥ * ॥ अस्याः पृथिव्यामवतरण-
<>कालस्तु आदित्यपुराणे ।
<>“वैशाखशुक्लपक्षे तु तृतीयायां युधिष्ठिर ! ।
<>यवानुत्पादयामास युगञ्चारब्धवान् कृतम् ॥
<>ब्रह्मलोकात् त्रिपथगां पृथिव्यामवतारयत् ।
<>तस्यां कार्य्यो यवैर्होमो यवैर्विष्णुं समर्च्चयेत् ॥” * ॥
<>अस्या हिमालयान्निर्गताया दशहरा संज्ञा ।
<>तथा च स्मृतिः ।
<>“ज्यैष्ठे मासि क्षितिसुतदिने शुक्लपक्षे दशम्यां
<>हस्ते शैलान्निरगमदियं जाह्नवी मर्त्यलोकम् ।
<>पापान्यस्यां हरति च तिथौ सा दशेत्याहुरार्य्याः
<>पुण्यं दद्यादपि शतगुणं बाजिमेधायुतस्य ॥” * ॥
<>अथ गङ्गाध्यानम् । भविष्ये ।
<>“चतुर्भुजां त्रिनेत्राञ्च सर्व्वावयवभूषिताम् ।
<>रत्नकुम्भां सिताम्भोजां वरदामभयप्रदाम् ॥
<>श्वेतवस्त्रपरीधानां मुक्तामणिविभूषिताम् ।
<>ततो ध्यायेत् सुरूपाञ्च चन्द्रायुतसमप्रभाम् ॥
<>चामरैर्वीज्यमानाञ्च श्वेतच्छत्रोपशोभिताम् ।
<>सुप्रसन्नां सुवदनां करुणार्द्रनिजान्तराम् ॥
<>सुधाप्लावितभूपृष्ठामार्द्रगन्धानुलेपनाम् ।
<>त्रैलोक्यनमितां गङ्गां देवादिभिरभिष्टुताम् ॥
<>दिव्यरूपविभूषाञ्च दिव्यमाल्यानुलेपनाम् ॥”
<>अपि च ।
<>“सितमकरनिषण्णां शुक्लवर्णां त्रिनेत्रां
<>करधृतकमलोद्यत्सूत्पलाऽभीत्यभीष्टाम् ।
<>विधिहरहरिरूपां सेन्दुकोटीरचूडां
<>कलितसितदुकूलां जाह्नवीं तां नमामि ॥” * ॥
<>अथ गङ्गामाहात्म्यश्रवणपठनफलम् । यथा, --
<>भविष्ये ।
<>“माहात्म्यं ये च गङ्गायाः शृण्वन्ति च पठन्ति च ।
<>तेऽप्यसंख्यैर्महापापैर्मुच्यन्ते नात्र संशयः ॥”
<>अस्याः स्मरणफलम् ।
<>“गच्छंस्तिष्ठन् स्वपन् ध्यायन् जाग्रद्भुञ्जन् श्वसन् वदन् ।
<>यः स्मरेत् सततं गङ्गां स च मुच्येत बन्धनात् ॥
[Page2-286-b+ 52]
<>भवनानि विचित्राणि विचित्राभरणाः स्त्रियः ।
<>आरोग्यं वित्तसम्पत्तिर्गङ्गास्मरणजं फलम् ॥”
<>अस्या दर्शनादिफलम् । ब्रह्माण्डाग्नेययोः ।
<>“दृष्टा तु हरते पापं स्पृष्टा तु त्रिदिवं नयेत् ।
<>प्रसङ्गेनापि या गङ्गा मोक्षदा त्ववगाहिता ॥”
<>तथा भविष्ये ।
<>“यत् फलं जायते पुंसां दर्शनात् परमात्मनः ।
<>तद्भवेदेव गङ्गाया दर्शने भक्तिभावतः ॥”
<>अस्यां स्नानफलम् । ब्रह्माण्डपुराणे ।
<>“यैः पुण्यवाहिनी गङ्गा सकृद्भक्त्याऽवगाहिता ।
<>तेषां कुलानां लक्षन्तु भवात्तारयते शिवा ॥
<>अनेकजन्मसम्भूतं पापं पुंसां प्रणश्यति ।
<>स्नानमात्रेण गङ्गायां सद्यः पुण्यस्य भाजनम् ॥”
<>दानधर्म्मे ।
<>“अन्धाः क्लीवा जडा व्यङ्गाः पतिता रोगिणोऽन्त्यजाः ।
<>गङ्गां संसेव्य पुरुषा देवैर्गच्छन्ति तुल्यताम् ॥
<>स्नानन्तु भक्त्या गङ्गायां कर्त्तुकामस्य गच्छतः ।
<>पदे पदेऽश्वमेघस्य फलं मर्त्यस्य जायते ॥”
<>तथा, ब्रह्माण्डे ।
<>“ये गच्छन्ति स्वतो गङ्गां परांश्च प्रेरयन्ति ये ।
<>इह ते सर्व्वभोगानामन्ते ज्ञानस्य भाजनम् ॥”
<>अस्याः पूजायाः फलम् । आग्नेये ।
<>“गङ्गायां पूजितायान्तु पूजिताः सर्व्वदेवताः ।
<>तस्मात् सर्व्वप्रयत्नेन पूजयेदमरापगाम् ॥” * ॥
<>तस्यां यज्ञादिकरणफलम् । स्कान्दे ।
<>“यज्ञो दानं तपो जप्यं श्राद्धञ्च सुरपूजनम् ।
<>गङ्गायां यत् कृतं सर्व्वं कोटिकोटिगुणं भवेत् ॥”
<>तथा भविष्ये ।
<>“मुलभं सकलं पुण्यं यज्ञदानादिजं फलम् ।
<>गङ्गातोयैश्च सतिलैर्दुर्ल्लभं पितृतर्पणम् ॥
<>गयाश्राद्धं कृतं तेन उत्सृष्टस्तु वृषस्तथा ।
<>येन तद्वीचिसंसिक्ते तीरे श्राद्धमकारि च ॥” * ॥
<>तज्जलपानफलम् । भविष्ये ।
<>“गण्डूषमात्रपानेन अश्वमेधफलं लभेत् ।
<>स्वच्छन्दं यः पिबेदापस्तस्य मुक्तिः करे स्थिता ॥
<>त्रिभिः सारस्वतं तोयं सप्तभिस्त्वथ यामुनम् ।
<>नार्मदं दशभिर्मासैर्गाङ्गं वर्षेण जीर्य्यति ॥
<>नाभ्यन्तर्गततोयानां मृतानां क्वापि देहिनाम् ।
<>तत्तत्तीर्थफलप्राप्तिर्नात्र कार्य्या विचारणा ॥”
<>यमोक्तौ ।
<>“क्षेत्रस्थमुद्धृतं वापि शीतमुष्णमथापि वा ।
<>गाङ्गेयं हरते पापमाजन्ममरणान्तिकम् ॥” * ॥
<>अस्यां मरणफलम् । कूर्म्मपुराणे ।
<>“गङ्गायां ज्ञानतो मृत्वा मुक्तिमाप्नोति मानवः ।
<>अज्ञानाद्व्रह्मलोकञ्च याति नास्त्यत्र संशयः ॥
<>गङ्गायाञ्च जले मोक्षो वाराणस्यां जले स्थले ।
<>अन्तरीक्षे च गङ्गायां गङ्गासागरसङ्गमे ॥”
<>तथा च, स्मृतौ ।
<>“शुक्लपक्षे दिवा भूमौ गङ्गायामुत्तरायणे ।
<>धन्या देहं विमुञ्चन्ति हृदयस्थे जनार्द्दने ॥” * ॥
<>तत्रास्थिनिक्षेपफलम् ।
<>“दशाहाभ्यन्तरे यस्य गङ्गातोयेऽस्थि मज्जति ।
[Page2-286-c+ 52]
<>गङ्गायां मरणे यादृक् स तादृक् फलमाप्नुयात् ॥” *
<>तत्र त्रयोदशक्रियावर्जनं यथा, ब्रह्माण्डे ।
<>“गङ्गां पुण्यजलां प्राप्य त्रयोदश विवर्ज्जयेत् ।
<>शौचमाचमनं सेकं निर्माल्यं मलघर्षणम् ॥
<>गात्रसम्बाहनं क्रीडां प्रतिग्रहमथो रतिम् ।
<>अन्यतीर्थरतिञ्चैव अन्यतीर्थप्रशंसनम् ।
<>वस्त्रत्यागमथाघातं सन्तारञ्च विशेषतः ॥” * ॥
<>अथ नारायणक्षेत्रलक्षणम् । ब्रह्मपुराणे ।
<>“प्रवाहमवधिं कृत्वा यावद्धस्तचतुष्टयम् ।
<>अत्र नारायणः स्वामी नान्यः स्वामी कदाचन ॥”
<>अथ गर्भतीरयोर्लक्षणम् ।
<>“भाद्रकृष्णचतुर्द्दश्यां यावदाक्रमते जलम् ।
<>तावद्गर्भं विजानीयात् तदूर्द्ध्वं तीरमुच्यते ।
<>सार्द्धहस्तशतं यावद्गर्भतस्तीरमुच्यते ॥” * ॥
<>तीरे प्रतिग्रहादिनिषेधो यथा, --
<>“तीरे प्रतिग्रहस्त्याज्यस्त्याज्यो धर्म्मस्य विक्रयः ॥”
<>अथ गङ्गाक्षेत्रफलम् । स्कान्दे ।
<>“तीराद्गव्यूतिमात्रन्तु परितः क्षेत्रमुच्यत ।
<>अत्र यद्यत् कृतं कर्म्म गङ्गायां नात्र संशयः ।
<>अत्रस्थास्त्रिदिवं यान्ति ये मृतास्तेऽपुनर्भवाः ॥”
<>इति प्रायश्चित्ततत्त्वम् ॥ * ॥
<>(अस्या माहात्म्यं यथा, महाभारते । ३ । ८५ । ९४ ।
<>“न गङ्गा सदृशं तीर्थं न देवः केशवात् परः ।
<>ब्राह्मणेभ्यः परं नास्ति एवमाह पितामहः ॥”
<>अस्या श्च माहात्म्यवर्णने सहस्रनामकथनं यथा,
<>काशीखण्डे २९ अध्याये ।
<>अगस्त्य उवाच ।
<>“विना स्नानेन गङ्गायां नृणां जन्म निरर्थकम् ।
<>उपायान्तरमस्त्यन्यद् येन स्नानफलं लभेत् ॥
<>अशक्तानां च पङ्गूनामालस्योपहतात्मनाम् ।
<>दूरदेशान्तरस्थानां गङ्गास्नानं कथं भवेत् ॥
<>दानं वाथ व्रतं वाथ मन्त्रः स्तोत्रं जपोऽथवा ।
<>तीर्थान्तराभिषेको वा देवतोपासनन्तु वा ॥
<>यद्यस्ति किञ्चित् षड्वक्त्र ! गङ्गास्नानफलप्रदम् ।
<>विधानान्तरमात्रेण तद्वद प्रणताय मे ॥
<>त्वत्तो न वेद स्कन्दान्यो गङ्गागर्भसमुद्भव ! ।
<>परं स्वर्गतरङ्गिण्या महिमानं महामते ! ॥
<>स्कन्द उवाच ।
<>सन्ति पुण्यजलानीह सरांसि सरितो मुने ! ।
<>स्थाने स्थाने च तीर्थानि जितात्माध्युषितानि च ॥
<>दृष्टप्रत्ययकारीणि महामहिमभाञ्ज्यपि ।
<>परं स्वर्गतरङ्गिण्याः कोट्यंशोऽपि न तत्र वै ॥
<>अनेनैवानुमानेन बुध्यस्व कलशोद्भव ! ।
<>दध्रे गङ्गोत्तमाङ्गेन देवदेवेन शम्भुना ॥
<>स्नानकालेऽन्यतीर्थेषु जप्यते जाह्नवी जनैः ।
<>विना विष्णुपदीं क्वान्यत् समर्थमघमोचने ॥
<>गङ्गास्नानफलं ब्रह्मन् ! गङ्गायामेव लभ्यते ।
<>यथा द्राक्षाफलस्वादोद्राक्षायामेव नान्यतः ॥ १० ॥
<>अस्त्युपाय इह त्वेकः स्याद्येनाविकलं फलम् ।
<>स्नानस्य देवसरितो महागुह्यतमो मुने ! ॥
<>शिवभक्ताय शान्ताय विष्णुभक्तिपराय च ।
<>श्रद्धालवे त्वास्तिकाय गर्भवासमुमुक्षवे ॥
[Page2-287-a+ 52]
<>कथनीयं न चान्यस्य कस्यचित् केनचित् क्वचित् ।
<>इदं रहस्यं परमं महापातकनाशनम् ॥
<>महाश्रेयस्करं पुण्यं मनोरथकरं परम् ।
<>द्युनदीप्रीतिजनकं शिवसन्तोषसन्तति ॥
<>नाम्नां सहस्रं गङ्गायाः स्तवराजेषु शोभनम् ।
<>जप्यानां परमं जप्यं वेदोपनिषदा समम् ॥
<>जपनीयं प्रयत्नेन मौनिना वाचकं विना ।
<>शुचिस्थानेषु शुचिना सुस्पष्टाक्षरमेव च ॥
<>स्कन्द उवाच । ओँ नमो गङ्गादेव्यै ॥
<>ओँ काररूपिण्यजराऽतुलाऽनन्ताऽमृतस्रवा ।
<>अत्युदाराऽभयाऽशोकाऽलकनन्दाऽमृताऽमला ॥
<>अनाथवत्सलाऽमोवाऽपां योनिरमृतप्रदा ।
<>अव्यक्तलक्षणाऽक्षोभ्याऽनवच्छिन्नाऽपराजिता ॥
<>अनाथनाथाऽभीष्टार्थसिद्धिदानङ्गवर्द्धिनी ।
<>अणिमादिगुणाधाराऽग्रगण्याऽलीकहारिणी ॥
<>अचिन्त्यशक्तिरनघाऽद्भुतरूपाऽघहारिणी ।
<>अद्रिराजसुताऽष्टाङ्गयोगसिद्धिप्रदाऽच्युता ॥ २० ॥
<>अक्षुण्णशक्तिरसुदाऽनन्ततीर्थऽमृतोदका ।
<>अनन्तमहिमाऽपाराऽनन्तसौख्यप्रदाऽन्नदा ॥
<>अशेषदेवतामूर्त्तिरघोराऽमृतरूपिणी ।
<>अविद्याजालशमनी ह्यप्रतर्क्यगतिप्रदा ॥
<>अशेषविघ्नसंहर्त्री त्वशेषगुणगुम्फिता ।
<>अज्ञानतिमिरज्योतिरनुग्रहपरायणा ॥
<>अभिरामानवद्याङ्ग्यनन्तसाराऽकलङ्किनी ।
<>आरोम्यदानन्दवल्ली त्वापन्नार्त्तिविनाशिनी ॥
<>राश्चर्य्यमूर्त्तिरायुष्या ह्याढ्याद्याप्रार्य्यसेविता ।
<>आप्यायिन्याप्तविद्याख्या त्वानन्दाश्वासदायिनी ॥
<>आलस्यघ्न्यापदां हन्त्री ह्यानन्दामृतवर्षिणी ।
<>इरावतीष्टदात्रीष्टा त्विष्टापूर्त्तफलप्रदा ॥
<>इतिहासश्रुतीड्यार्था त्विहामुत्र शुभप्रदा ।
<>इज्या शीलसमिज्येष्टा त्विन्द्रादिपरिवन्दिता ॥
<>इलालङ्कारमालेद्धा त्विन्दिरा रम्यमन्दिरा ।
<>इदिन्दिरादिसंसेव्या त्वीश्वरीश्वरवल्लभा ॥
<>ईतिभीतिहरेड्या च त्वीडनीयचरित्रभृत् ।
<>उत्कृष्टशक्तिरुत्कृष्टोडुपमण्डलचारिणी ॥
<>उदिताम्बरमार्गोस्रोरगलोकविहारिणी ।
<>उक्षोर्वरोत्पलोत्कुम्भा उपेन्द्रचरणद्रवा ॥ ३० ॥
<>उदन्वत्पूर्त्तिहेतुश्चोदारोत्साहप्रवर्द्धिनी ।
<>उद्बेगघ्न्युष्णशमनी उष्णरश्मिसुता प्रिया ॥
<>उत्पत्तिस्थितिसंहारकारिण्युपरिचारिणी ।
<>ऊर्ज्जं वहन्त्यूर्ज्ज धरोर्ज्जावती चोर्म्मिमालिनी ॥
<>उर्द्ध्वरेतःप्रियोर्द्ध्वाध्वा ह्यूर्म्मिलोर्द्ध्वगतिप्रदा ।
<>ऋषिबृन्दस्तुतर्द्धिश्च ऋणत्रयविनाशिनी ॥
<>ऋतम्भरर्द्धिदात्री च ऋक्स्वरूपा ऋजुप्रिया ।
<>ऋक्षमार्गवहर्क्षार्च्चिरृ जुमार्गप्रदर्शिनी ॥
<>एधिताखिलधर्म्मार्था त्वेकैकामृतदायिनी ।
<>एधनीयस्वभावैज्या त्वेजिताशेषपातका ॥
<>ऐश्वर्य्यदैश्वर्य्यरूपा ह्यैतिह्यं ह्यैन्दवीद्युतिः ।
<>ओजस्विन्योषधीक्षेत्रमोजोदौदनदायिनी ॥
<>ओष्ठामृतौन्नत्यदात्री त्वौषधं भवरोगिणाम् ।
<>औदार्य्यचञ्चुरौपेन्द्री त्वौग्री ह्यौमेयरूपिणी ॥
<>अम्बराध्ववहाम्बष्ठाम्बरमालाम्बुजेक्षणा ।
[Page2-287-b+ 52]
<>अम्बिकाम्बुमहायोनिरन्धोदान्धकहारिणी ॥
<>अंशुमाला ह्यंशुमती त्वङ्गीकृतषडानना ।
<>अन्धतामिस्रहन्त्र्यन्धुरञ्जना ह्यञ्जनावती ॥
<>कल्याणकारिणी काम्या कमलोत्पलगन्धिनी ।
<>कुमुद्वती कमलिनी कान्तिः कल्पितदायिनी ॥
<>काञ्चनाक्षी कामधेनुः कीर्त्तिकृत् क्लेशनाशिनी ।
<>क्रतुश्रेष्ठा क्रतुफला कर्म्मबन्धविभेदिनी ॥ ४१ ॥
<>कमलाक्षी क्लमहरा कृशानुंतपनद्युतिः ।
<>करुणार्द्रा च कल्याणी कलिकल्मषनाशिनी ॥
<>कामरूपा क्रियाशक्तिः कमलोत्पलमालिनी ।
<>कूटस्था करुणा कान्ता कूर्म्मयाना कलावती ॥
<>कमला कल्पलतिका काली कलुषवैरिणी ।
<>कमनीयजला कम्रा कपर्दिसुकपर्दगा ॥
<>कालकूटप्रशमनी कदम्बकुसुमप्रिया ।
<>कालिन्दी केलिललिता कलकल्लोलमालिका ॥
<>कान्तलोकत्रया कण्डूः कण्डूतनयवत्सला ।
<>खड्गिणी खड्गधाराभा खगा खण्डेन्दुधारिणी ॥
<>खे खेलगामिनी स्वस्था खण्डेन्दुतिलकप्रिया ।
<>खेचरी खेचरीबन्द्या ख्यातिः ख्यातिप्रदायिनी ॥
<>खण्डितप्रणताघौघा खलबुद्धिविनाशिनी ।
<>खातैनःकन्दसन्दोहा खड्गखट्वाङ्गखेटिनी ॥
<>खरसन्तापशमनी खनिः पीयूषपाथसाम् ।
<>गङ्गा गन्धवती गौरी गन्धर्व्वनगरप्रिया ॥
<>गम्भीराङ्गी गुणमयी गतातङ्का गतिप्रिया ।
<>गणनाथाम्बिका गीता गद्यपद्यपरिष्टुता ॥ ५० ॥
<>गान्धारी गर्भशमनी गतिभ्रष्टगतिप्रदा ।
<>गोमती गुह्यविद्या गौर्गोप्त्री गगनगामिनी ॥
<>गोत्रप्रवर्द्धिनी गुण्या गुणातीता गुणाग्रणीः ।
<>गुहाम्बिका गिरिसुता गोविन्दाङ्घ्रिसमुद्भवा ॥
<>गुणनीयचरित्रा च गायत्री गिरिशप्रिया ।
<>गूढरूपा गुणवती गुर्व्वी गौरववर्द्धिनी ॥
<>ग्रहपीडाहरा गुन्द्रा गरघ्नी गानवत्सला ।
<>घर्म्महन्त्री घृतवती घृततुष्टिप्रदायिनी ॥
<>घण्टारवप्रिया घोराऽघौघविध्वंसकारिणी ।
<>घ्राणतुष्टिकरी घोषा घनानन्दा घनप्रिया ॥
<>घातुका घूर्णितजला घृष्टपातकसन्ततिः ।
<>घटकोटिप्रपीतापा घटिताशेषमङ्गला ॥
<>घृणावती घृणनिधिर्घस्मरा घूकनादिनी ।
<>घुसृणापिञ्जरतनुर्घर्घरा घर्घरस्वना ॥
<>चन्द्रिका चन्द्रकान्ताम्बुश्चञ्चदापा चलद्युतिः ।
<>चिन्मयी चितिरूपा च चन्द्रायुतशतानना ॥
<>चाम्पेयलोचना चारुश्चार्व्वङ्गी चारुगामिनी ।
<>चार्य्या चारित्रनिलया चित्रकृच्चित्ररूपिणी ॥
<>चम्पूश्चन्दनशुच्यम्बुश्चर्च्चनीया चिरस्थिरा ।
<>चारुचम्पकमालाढ्या चमिताऽशेषदुष्कृता ॥ ६० ॥
<>चिदाकाशवहाऽचिन्त्या चञ्चच्चामरवीजिता ।
<>चोरिता शेषवृजिना चरिताऽशेषमण्डला ॥
<>छेदिताऽखिलपापौघा छद्मघ्नी छलहारिणी ।
<>छन्नत्रिविष्टपतला छोटिताऽशेषबन्धना ॥
<>छुरिताऽमृतधारौघा छिन्नैनाश्छन्दगामिनी ।
<>छत्रीकृतमरालौघा छटीकृतनिजामृता ॥
<>जाह्नवीज्या जगन्माता जप्या जङ्घालवीचिका ।
[Page2-287-c+ 52]
<>जया जनार्द्दनप्रीता जुषणीया जगद्धिता ॥
<>जीवनं जीवणप्राणा जगज्ज्येष्ठा जगन्मयी ।
<>जीवजीवातुलतिका जन्मिजन्मनिवर्हिणी ॥
<>जाड्यविध्वंसनकरी जगद्योनिर्जलाविला ।
<>जगदानन्दजननी जलजा जलजेक्षणा ॥
<>जनलोचनपीयूषा जटातटविहारिणी ।
<>जयन्ती जन्तुपापघ्नी जनितज्ञानविग्रहा ॥
<>झल्लरीवाद्यकुशला झलज्झालजलावृता ।
<>झिण्टीशवन्द्या झाङ्कारकारिणी झर्झरावती ।
<>टीकिताऽशेषपाताला टङ्किकैनोऽद्रिपाटने ।
<>टङ्कारनृत्यत्कल्लोला टीकनीयमहातटा ॥
<>डम्बरप्रवहा डीनराजहंसकुलाकुला ।
<>डमड्डमरुहस्ता च डामरोक्तमहाण्डका ॥ ७० ॥
<>ढौकिताऽशेषनिर्व्वाणा ढक्कानादचलज्जला ।
<>ढुण्डिविघ्नेशजननी ढणड्ढुणितपातका ॥
<>तर्पणी तीर्थतीर्था च त्रिपथा त्रिदशेश्वरी ।
<>त्रिलोकगोप्त्री तोयेशी त्रैलोक्यपरिवन्दिता ॥
<>तापत्रितयसंहर्त्री तेजोबलविवर्द्ध्विनी ।
<>त्रिलक्षा तारणी तारा तारापतिकरार्च्चिता ॥
<>त्रैलोक्यपावनी पुण्या तुष्टिदा तुष्टिरूपिणी ।
<>तृष्णाच्छेत्त्री तीर्थमाता त्रिविक्रमपदोद्भवा ॥
<>तपोमयी तपोरूपा तपस्तोमफलप्रदा ।
<>त्रैलोक्यव्यापिनी तृप्तिस्तृप्तिकृत्तत्त्वरूपिणी ॥
<>त्रैलोक्यसुन्दरी तुर्य्या तुर्य्यातीतपदप्रदा ।
<>त्रैलोक्यलक्ष्मीस्त्रिपदी तथ्या तिमिरचन्द्रिका ॥
<>तेजोगर्भा तपःसारा त्रिपुरारिशिरोगृहा ।
<>त्रयीस्वरूपिणी तन्वी तपनाङ्गजभीतिनुत् ॥
<>तरिस्तरणिजामित्रं तर्पिताऽशेषपूर्व्वजा ।
<>तुलाविरहिता तीव्रपापतूलतनूनपात् ॥
<>दारिद्र्यदमनी दक्षा दुष्प्रेक्षा दिव्यमण्डना ।
<>दीक्षावती दुरावाप्या द्राक्षामधुरवारिभृत् ॥
<>दर्शिताऽनेककुतुका दुष्टदुर्ज्जयदुःखहृत् ।
<>दैन्यहृद्दुरितघ्नी च दानवारिपदाब्जजा ॥ ८० ॥
<>दन्दशूकविषघ्नी च दारिताऽघौघसन्ततिः ।
<>द्रुता देवद्रुमच्छन्ना दुर्व्वाराघविघातिनी ॥
<>दमग्राह्या देवमाता देवलोकप्रदर्शिनी ।
<>देवदेवप्रिया देवी दिक्पालपददायिनी ॥
<>दीर्घायुःकारिणी दीर्घा दोग्ध्री दूषणवर्ज्जिता ।
<>दुग्धाम्बुवाहिनी दोह्या दिव्या दिव्यगतिप्रदा ॥
<>द्युनदी दीनशरणं देहिदेहनिवारिणी ।
<>द्राघीयसी दाघहन्त्री दितपातकसन्ततिः ॥
<>दूरदेशान्तरचरी दुर्गमा देववल्लभा ।
<>दुर्वृत्तघ्नी दुर्विगाह्या दयाधारा दयावती ॥
<>दुरासदा दानशीला द्राविणी द्रुहिणस्तुता ।
<>दैत्यदानवसंशुद्धिकर्त्त्री दुर्बुद्धिहारिणी ॥
<>दानसारा दयासारा द्यावाभूमिविगाहिनी ।
<>दृष्टादृष्टफलप्राप्तिर्देवताबृन्दवन्दिता ॥
<>दीर्घव्रता दीर्घदृष्टिर्दीप्ततोया दुरालभा ।
<>दण्डयित्री दण्डनीतिर्दुष्टदण्डधरार्च्चिता ॥
<>दुरोदरघ्नी दावार्च्चिर्द्रवद्द्रव्यैकशेवधिः ।
<>दीनसन्तापशमनी दात्री दवथुवैरिणी ॥
<>दरीविदारणपरा दान्ता दान्तजनप्रिया ।
[Page2-288-a+ 52]
<>दारिताद्रितटा दुर्गा दुर्गारण्यप्रचारिणी ॥ ९० ॥
<>धर्म्मद्रवा धर्म्मधुरा धेनुर्धीरा धृतिर्ध्रुवा ।
<>धेनुदानफलस्पर्शा धर्म्मकामार्थमोक्षदा ॥
<>धर्म्मोर्म्मिवाहिनीधुर्य्या धात्री धात्रीविभूषणम् ।
<>धर्म्मिणी धर्म्मशीला च धन्विकोटिकृतावना ॥
<>ध्यातृपापहरा ध्येया धावनी धूतकल्मषा ।
<>धर्म्मधारा धर्म्मसारा धनदा धनवर्द्धिनी ॥
<>धर्म्माधर्म्मगुणच्छेत्री धत्तूरकुसुमप्रिया ।
<>धर्म्मेशी धर्म्मशास्त्रज्ञा धनधान्यसमृद्धिकृत् ॥
<>धर्म्मलभ्या धर्म्मजला धर्म्मप्रसवधर्म्मिणी ।
<>ध्यानगम्यस्वरूपा च धरणी धातृपूजिता ॥
<>धूर्धूर्जटिजटासंस्था धन्या धीर्धारणावती ।
<>नन्दा निर्व्वाणजननी नन्दिनी नुन्नपातका ॥
<>निषिद्धविघ्ननिचया निजानन्दप्रकाशिनी ।
<>नभोऽङ्गनचरी नूतिर्नम्या नारायणी नुता ॥
<>निर्म्मला निर्म्मलाख्याना नाशिनी तापसम्पदाम् ।
<>नियता नित्यसुखदा नानाश्चर्य्यमहानिधिः ॥
<>नदीनदसरोमाता नायिका नाकदीर्घिका ।
<>नष्टोद्धारणधीरा च नन्दनानन्ददायिनी ॥
<>निर्णिक्ताशेषभुवना निःसङ्गा निरुपद्रवा ।
<>निरालम्बा निष्प्रपञ्चा निर्णाशितमहामला ॥ १०० ॥
<>निर्म्मलज्ञानजननी निःशेषप्राणितापहृत् ।
<>नित्योत्सवा नित्यतृप्ता नमस्कार्य्या निरञ्जना ॥
<>निष्ठावती निरातङ्का निर्लेपा निश्चयात्मिका ।
<>निरवद्या निरीहा च नीललोहितमूर्द्धगा ॥
<>नन्दिभृङ्गिगणस्तुत्या नागानन्दा नगात्मजा ।
<>निष्प्रत्यूहा नाकनदी निरयार्णवदीर्घनौः ॥
<>पुण्यप्रदा पुण्यगर्भा पुण्यापुण्यतरङ्गिणी ।
<>पृथुः पृथुफला पूर्णा प्रणतार्त्तिप्रभञ्जिनी ॥
<>प्राणदा प्राणिजननी प्राणेशी प्राणरूपिणी ।
<>पद्मालया पराशक्तिः पुरजित्परमप्रिया ॥
<>परापरफलप्राप्तिः पावनी च पयस्विनी ।
<>परानन्दा प्रकृष्टार्था प्रतिष्ठा पालनी परा ॥
<>पुराणपठिता प्रीता प्रणवाक्षररूपिणी ।
<>पार्व्वती प्रेमसम्पन्ना पशुपाशविमोचनी ॥
<>परमात्मस्वरूपा च परब्रह्मप्रकाशिनी ।
<>परमानन्दनिष्पन्दा प्रायश्चित्तस्वरूपिणी ॥
<>पानीयरूपनिर्व्वाणा परित्राणपरायणा ।
<>पापेन्धनदवज्याला पापारिः पापनामनुत् ॥
<>परमैश्वर्य्यजननी प्रज्ञा प्राज्ञा परापरा ।
<>प्रत्यक्षलक्ष्मीः पद्माक्षी परव्योमामृतस्रवा ॥ ११० ॥
<>प्रसन्नरूपा प्रणिधिः पूता प्रत्यक्षदेवता ।
<>पिनाकिपरमप्रीता परमेष्ठिकमण्डलुः ॥
<>पद्मनाभपदार्घेण प्रसूता पद्ममालिनी ।
<>परर्द्धिदा पुष्टिकरी पथ्या पूर्त्तिः प्रभावती ॥
<>पुनाना पीतगर्भघ्नी पापपर्व्वतनाशिनी ।
<>फलिनी फलहस्ता च फुल्लाम्बुजविलोचना ॥
<>फालितैनोमहाक्षेत्रा फणिलोकविभूषणम् ।
<>फेनच्छलप्रणुन्नैनाः फुल्लकैरवगन्धिनी ॥
<>फेनिलाच्छाम्बुधाराभा फुडुच्चाटितपातका ।
<>फाणितस्वादुसलिला फाण्टपथ्यजलाविला ॥
<>विश्वमाता च विश्वेशी विश्वा विश्वेश्वरप्रिया ।
[Page2-288-b+ 52]
<>ब्रह्मण्या ब्रह्मकृद् ब्राह्मी ब्रह्मिष्ठा विमलोदका ॥
<>विभावरी च विरजा विक्रान्तानेकविष्टपा ।
<>विश्वमित्रं विष्णुपदी वैष्णवी वैष्णवप्रिया ॥
<>विरूपाक्षप्रियकरी विभूतिर्विश्वतोमुखी ।
<>विपाशा वैबुधी वेद्या वेदाक्षररसस्रवा ॥
<>विद्या वेगवती वन्द्या बृंहणी ब्रह्मवादिनी ।
<>वरदा विप्रकृष्टा च वरिष्टा च विशोधनी ॥
<>विद्याधरी विशोका च वयोबृन्दनिषेविता ।
<>बहूदका बलवती व्योमस्था विबुधप्रिया ॥ १२० ॥
<>वाणी वेदवती वित्ता ब्रह्मविद्यातरङ्गिणी ।
<>ब्रह्माण्डकोटिव्याप्ताम्बुर्ब्रह्महत्यापहारिणी ॥
<>ब्रह्मेशविष्णुरूपा च बुद्धिर्विभववर्द्धिनी ।
<>विलासिसुखदा वैश्या व्यापिनी च वृषारणिः ॥
<>वृषाङ्कमौलिनिलया विपन्नार्त्तिप्रभञ्जिनी ।
<>विनीता विनता ब्रध्नतनया विनयान्विता ॥
<>विपञ्ची वाद्यकुशला वेणुश्रुतिविचक्षणा ।
<>वर्चस्करी बलकरी बलोन्मूलितकल्मषा ॥
<>विपाप्मा विगतातङ्का विकल्पपरिवर्ज्जिता ।
<>वृष्टिकर्त्री वृष्टिजला विधिर्विच्छिन्नबन्धना ॥
<>व्रतरूपा वित्तरूपा बहुविघ्नविनाशकृत् ।
<>वसुधारा वसुमती विचित्राङ्गी विभावसुः ॥
<>विजया विश्वबीजं च वामदेवी वरप्रदा ।
<>वृषाश्रिता विषघ्नी च विज्ञानोर्म्यंशुमालिनी ॥
<>भव्या भोगवती भद्रा भवानी भूतभाविनी ।
<>भूतधात्री भयहरा भक्तदारिद्र्यघातिनी ॥
<>भुक्तिमुक्तिप्रदा भेशी भक्तस्वर्गापवर्गदा ।
<>भागीरथी भानुमती भाग्यं भोगवती भृतिः ॥
<>भवप्रिया भवद्वेष्ट्री भूतिदा भूतिभूषणा ।
<>भाललोचनभावज्ञा भूतभव्यभवत्प्रभुः ॥ १३० ॥
<>भ्रान्तिज्ञानप्रशमनी भिन्नब्रह्माण्डमण्डपा ।
<>भूरिदा भक्तिसुलभा भाग्यवद्दृष्टिगोचरी ॥
<>भञ्जितोपप्लवकुला भक्ष्यभोज्यसुखप्रदा ।
<>भिक्षणीया भिक्षुमाता भावाभावस्वरूपिणी ॥
<>मन्दाकिनी महानन्दा माता मुक्तितरङ्गिणी ।
<>महोदया मधुमती महापुण्या मुदाकरी ॥
<>मुनिस्तुता मोहहन्त्री महातीर्था मधुस्रवा ।
<>माधवी मानिनी मान्या मनोरथपथातिगा ॥
<>मोक्षदा मतिदा मुख्या महाभाग्यजनाश्रिता ।
<>महावेगवती मेध्या महामहिमभूषणा ॥
<>महाप्रभावा महती मीनचञ्चललोचना ।
<>महाकारुण्यसंपूर्णा महर्द्धिश्च महोत्पला ॥
<>मूर्त्तिमन्मुक्तिरमणी मणिमाणिक्यभूषणा ।
<>मुक्ताकलापनेपथ्या मनोनयननन्दिनी ॥
<>महापातकराशिघ्नी महादेवार्द्धहारिणी ।
<>महोर्म्मिमालिनी मुक्ता महादेवी मनोन्मनी ॥
<>महापुण्योदयप्राप्या मायातिमिरचन्द्रिका ।
<>महाविद्या महामाया महामेधा महौषधम् ॥
<>मालाधरी महोपाया महोरगविभूषणा ।
<>महामोहप्रशमनी महामङ्गलमङ्गलम् ॥ १४० ॥
<>मार्त्तण्डमण्डलचरी महालक्ष्मीर्मदोज्झिता ।
<>यशस्विनी यशोदा च योग्या युक्तात्मसेविता ॥
<>योगसिद्धिप्रदा याज्या यज्ञेशपरिपूरिता ।
[Page2-288-c+ 52]
<>यज्ञेशी यज्ञफलदा यचनीया यशस्करी ॥
<>यमिसेव्या योगयोनिर्योगिनी युक्तबुद्धिदा ।
<>योगज्ञानप्रदा युक्ता यमाद्यष्टाङ्गयोगयुक् ॥
<>यन्त्रिताघौघसञ्चारा यमलोकनिवारिणी ।
<>यातायातप्रशमनी यातनानामकृन्तनी ॥
<>यामिनीशहिमाच्छोदा युगधर्म्मविवर्ज्जिता ।
<>रेवतीरतिकृद्रम्या रत्नगर्भा रमा रतिः ॥
<>रत्नाकरप्रेमपात्रं रसज्ञा रसरूपिणी ।
<>रत्नप्रासादगर्भा च रमणीयतरङ्गिणी ॥
<>रत्नार्ची रुद्ररमणी रागद्वेषविनाशिनी ।
<>रमा रामा रम्यरूपा रोगिजीवातुरूपिणी ॥
<>रुचिकृद्रोचनी रम्या रुचिरा रोगहारिणी ।
<>राजहंसा रत्नवती राजत्कल्लोलराजिका ॥
<>रामणीयकरेखा च रुजारी रोगरोषिणी ।
<>राका रङ्कार्त्तिशमनी रम्या रोलम्बराविणी ॥
<>रागिणी रञ्जितशिवा रूपलावण्यशेवधिः ।
<>लोकप्रसूर्लोकवन्द्या लोलत्कल्लोलमालिनी ॥
<>लीलावती लोकभूमिर्लोकलोचनचन्द्रिका ।
<>लेखस्रवन्ती लटभा लघुवेगा लघुत्वहृत् ॥ १५१ ॥
<>लास्यत्तरङ्गहस्ता च ललितालयभङ्गिगा ।
<>लोकबन्धुर्लोकधात्री लोकोत्तरगुणोर्ज्जिता ॥
<>लोकत्रयहिता लोका लक्ष्मीर्लक्षणलक्षिता ।
<>लीलालक्षितनिर्व्वाणा लावण्यामृतवर्षिणी ॥
<>वैश्वानरी वासवेद्या बन्ध्यत्वपरिहारिणी ।
<>वासुदेवाङ्घ्रिरेणुघ्नी वज्रिवज्रनिवारिणी ॥
<>शुभावती शुभफला शान्तिः शान्तनुवल्लभा ।
<>शूलिनी शैशववयाः शीतलामृतवाहिनी ॥
<>शोभावती शीलवती शोषिताशेषकिल्विषा ।
<>शरण्या शिवदा शिष्टा शरजन्मप्रसूः शिवा ॥
<>शक्तिः शशाङ्कविमला शमनस्वसृसम्मता ।
<>शमा शमनमार्गघ्नी शितिकण्ठमहाप्रिया ॥
<>शुचिः शुचिकरी शेषा शेषशायिपदोद्भवा ।
<>श्रीनिवासश्रुतिः श्रद्धा श्रीमती श्रीः शुभव्रता ॥
<>शुद्धविद्या शुभावर्त्ता श्रुतानन्दा श्रुतिस्तुतिः ।
<>शिवेतरघ्नी शबरी शाम्बरीरूपधारिणी ॥
<>श्मशानशोधनी शान्ता शश्वच्छतधृतिष्टुता ।
<>शालिनी शालिशोभाढ्या शिखिवाहनगर्भभृत् ॥
<>शंसनीयचरित्रा च शातिताशेषपातका ।
<>षड्गुणैश्वर्य्यसम्पन्ना षडङ्गश्रुतिंरूपिणी ॥ १६१ ॥
<>षण्ढताहारिसलिला ष्ट्यायन्नदनदीशता ।
<>सरिद्बरा च सुरसा सुप्रभा सुरदीर्धिका ॥
<>स्वःसिन्धुः सर्व्वदुःखघ्नी सर्व्वव्याधिमहौषधम् ।
<>सेव्या सिद्धिः सती सूक्तिः स्कन्दसूश्च सरस्वती ॥
<>सम्पत्तरङ्गिणी स्तुत्या स्थानुमौलिकृतालया ।
<>स्थैर्य्यदा सुभगा सौख्या स्त्रीषु सौभाग्यदायिनी ॥
<>स्वर्गनिःश्रेणिका सूक्ष्मा स्वधा स्वाहा सुधाजला ।
<>समुद्ररूपिणी स्वर्ग्या सर्व्वपातकवैरिणी ॥
<>स्मृताघहारिणी सीता संसाराब्धितरण्डिका ।
<>सौभाग्यसुन्दरी सन्ध्या सर्व्वसारसमन्विता ॥
<>हरप्रिया हृषीकेशी हंसरूपा हिरण्मयी ।
<>हृताघसङ्घा हितकृत् हेला हेलाघगर्व्वहृत् ॥
<>क्षेमदा क्षालिताघौघा क्षुद्रविद्राविणी क्षमा ।
[Page2-289-a+ 52]
<>इति नामसहस्रं हि गङ्गायाः कलशोद्भव ! ।
<>कीर्त्तयित्वा नरः सम्यग् गङ्गास्नानफलं लभेत् ॥
<>सर्व्वपापप्रशमनं सर्व्वविघ्नविनाशनम् ।
<>सर्व्वस्तोत्रजपाच्छ्रेष्टं सर्व्वपावनपावनम् ॥
<>श्रद्धयाभीष्टफलदं चतुर्व्वर्गसमृद्धिकृत् ।
<>सकृज्जपादवाप्नोति ह्येकक्रतुफलं मुने ! ॥ १७० ॥
<>सर्व्वतीर्थेषु यः स्नातः सर्व्वयज्ञेषु दीक्षितः ।
<>तस्य यत् फलमुद्दिष्टं त्रिकालपठनाच्च तत् ॥
<>सर्व्वव्रतेषु यत् पुण्यं सम्यक् तीर्थेषु वाडव! ।
<>तत् फलं समवाप्नोति त्रिसन्ध्यं नियतः पठन् ॥
<>स्नानकाले पठेद्यस्तु यत्र कुत्र जलाशये ।
<>तत्र सन्निहिता नूनं गङ्गा त्रिपथगा मुने ! ।
<>श्रेयोऽर्थी लभते श्रेयो धनार्थी लभते धनम् ।
<>कामी कामानवाप्नोति मोक्षार्थी मोक्षमाप्नुयात् ॥
<>वर्षं त्रिकालपठनात् श्रद्धया शुचिमानसः ।
<>ऋतुकालाभिगमनादपुत्त्रः पुत्त्रवान् भवेत् ॥
<>नाकालमरणं तस्य नाग्निचौराहिसाध्वसम् ।
<>नाम्नां सहस्रं गङ्गायाः यो जपेच्छ्रद्धया मुने ! ॥
<>गङ्गानामसहस्रन्तु जप्त्वा ग्रामान्तरं व्रजेत् ।
<>कार्य्यसिद्धिमवाप्नोति निर्व्विघ्नो गेहमाविशेत् ॥
<>तिथिवारर्क्षयोगानां न दोषः प्रभवेत् तदा ।
<>यदा जप्त्वा व्रजेदेतत् स्तोत्रं ग्रामान्तरं नरः ॥
<>आयुरारोग्यजननं सर्व्वोपद्रवनाशनम् ।
<>सर्व्वसिद्धिकरं पुंसां गङ्गानामसहस्रकम् ॥ १७९ ॥
<>जन्मान्तरसहसेषु यत् पापं सम्यगर्ज्जितम् ।
<>गङ्गानामसहस्रस्य जपनात् तत् क्षयं व्रजेत् ॥
<>ब्रह्मघ्नो मद्यपः स्वर्णस्तेयी च गुरुतल्पगः ।
<>तत्संयोगी भ्रूणहन्ता मातृहा पितृहा मुने ! ॥
<>विश्वासघाती गरदः कृतघ्नो मित्रघातकः ।
<>अग्निदो गोवधकरो गुरुद्रव्यापहारकः ॥
<>महापातकयुक्तोऽपि संयुक्तोऽप्युपपातकैः ।
<>मुच्यते श्रद्धया जप्त्वा गङ्गानामसहस्रकम् ॥
<>आधिव्याधिपरिक्षिप्तो घोरतापपरिप्लतः ।
<>मुच्यते सर्व्वदुःखेभ्यः स्तवस्यास्यानुकीर्त्तनात् ॥
<>संवत्सरेण युक्तात्मा पठन् भक्तिपरायणः ।
<>अभीप्सितां लभेत् सिद्धिं सर्व्वैः पापैः प्रमुच्यते ॥
<>संशयाविष्टचित्तस्य धर्म्मविद्वेषिणोऽपि च ।
<>दाम्भिकस्यापि हिंस्रस्य चेतो धर्म्मपरं भवेत् ॥
<>वर्णाश्रमपथीनस्तु कामक्रोधविवर्ज्जितः ।
<>यत् फलं लभते ज्ञानी तदाप्नोत्यस्य कीर्त्तनात् ॥
<>गायत्र्ययुतजप्येन यत् फलं समुपार्ज्जितम् ।
<>सकृत् पठनतः सम्यक् तदशेषमवाप्नुयात् ॥ १८८ ॥
<>गां दत्त्वा वेदविदुषे यत् फलं लभते कृती ।
<>तत् पुण्यं सम्यगाख्यातं स्तवराजसकृज्जपात् ॥
<>गुरुशुश्रूषणं कुर्व्वन् यावज्जीवं नरोत्तमः ।
<>यत् पुण्यमर्ज्जयेत् तद्भाग् वर्षं त्रिषवणं जपन् ॥
<>वेदपारायणात् पुण्यं यदत्र परिपठ्यते ।
<>तत् षण्मासेन लभते त्रिसन्ध्यं परिकीर्त्तनात् ॥
<>गङ्गायाः स्तवराजस्य प्रत्यहं परिशीलनात् ।
<>शिवभक्तिमवाप्नोति विष्णुभक्तोऽथवा भवेत् ॥
<>यः कीर्त्तयेदनुदिनं गङ्गानामसहस्रकम् ।
<>ततसमीपे सहचरी गङ्गादेवी सदा भवेत् ॥
[Page2-289-b+ 51]
<>सर्व्वत्र पूज्यो भवति सर्व्वत्र विजयी भवेत् ।
<>सर्व्वत्र सुखमाप्नोति जाह्नवीस्तोत्रपाठतः ॥
<>सदाचारी स विज्ञेयः स शुचिस्तु सदैव हि ।
<>कृतसर्व्वसुरार्च्चः स कीर्त्तयेद् य इमां स्तुतिम् ॥
<>तस्मिंस्तृप्ते भवेत् तृप्ता जाह्नवी नात्र संशयः ।
<>तस्मात् सर्व्वप्रयत्नेन गङ्गाभक्तं समर्च्चयेत् ॥
<>स्तवराजमिमं गाङ्गं शृणुयाद्यश्च वै पठेत् ।
<>श्रावयेदथ तद्भक्तान् दम्भलोभविवर्ज्जितः ॥
<>मुच्यते त्रिविधैः पापैर्मनोवाक्कायसम्भवैः ।
<>क्षणान्निष्पापतामेति पितॄणाञ्च प्रियो भवेत् ॥
<>सर्व्वदेवप्रियश्चापि सर्व्वर्षिगणसम्मतः ।
<>अन्ते विमानमारुह्य दिव्यस्त्रीशतसंवृतः ॥
<>दिव्याभरणसम्पन्नो दिव्यभोगसमन्वितः ।
<>नन्दनादिवने स्वैरं देववत् स प्रमोदते ॥ २०० ॥
<>भुज्यमानेषु विप्रेषु श्राद्धकाले विशेषतः ।
<>जपन्निदं महास्तोत्रं पितॄणां तृप्तिकारकम् ॥
<>यावन्ति तत्र सिक्थानि यावन्तोऽम्बुकणाः स्थिताः
<>तावन्त्येव हि वर्षाणि मोदन्ते स्वः पितामहाः ॥
<>यथा प्रीणन्ति पितरो गङ्गायां पिण्डदानतः ।
<>तथैव तृप्नुयुः श्राद्धे स्तवस्यास्यानुसंश्रवात् ॥
<>एतत् स्तोत्रं गृहे यस्य लिखितं परिपूज्यते ।
<>तत्र पापभयं नास्ति शुचि तद्भवनं सदा ॥
<>अगस्ते ! किं बहूक्तेन शृणु मे निश्चितं वचः ।
<>संशयो नात्र कर्त्तव्यः सन्देग्धरि फलं न हि ॥
<>यावन्ति मर्त्ये स्तोत्रांणि मन्त्रजालान्यनेकशः ।
<>तावन्ति स्तवराजस्य गाङ्गेयस्य समानि न ॥
<>यावज्जम्म जपेद्यस्तु नाम्नामेतत् सहस्रकम् ।
<>स कीकटेष्वपि मृतो न पुनर्गर्भमाविशेत् ॥
<>नित्यं नियमवानेतद्यो जपेत् स्तोत्रमुत्तमम् ।
<>अन्यत्रापि विपन्नः स गङ्गातीरे मृतो भवेत् ॥
<>एतत् स्तोत्रवरं रम्यं पुरा प्रोक्तं पिनाकिना ।
<>विष्णवे निजभक्ताय मुक्तिवीजाक्षरास्पदम् ॥
<>गङ्गास्नानप्रतिनिधिः स्तोत्रमेतन्मयेरितम् ।
<>सिस्नासुर्जाह्नवीं तस्मादेतत् स्तोत्रं जपेत् सुधीः ॥”
<>इति श्रीस्कन्दपुराणे काशीखण्डे गङ्गासहस्र-
<>नामकथनं नामैकोनत्रिंशत्तमोऽध्यायः ॥ * ॥ * ॥
<>इयमेव शिवस्य तोयरूपा परा मूर्त्तिः । यथा,
<>काशीखण्डे । २७ । २--७ ।
<>ईश्वर उवाच ।
<>“निशामय महावाहो ! विष्णो ! त्रैलोक्यसुन्दर ! ।
<>प्राप्तं वाराणसीत्याख्यामविमुक्तं यथा तथा ॥
<>निर्द्दग्धान् सागरान् श्रुत्वा कपिलक्रोधवह्निना ।
<>अश्वमेधाश्वसंयुक्तान् पूर्व्वजान् स्वान् भगीरथः ॥
<>सूर्य्यवंशे महातेजा राजा परमधार्म्मिकः ।
<>आरिराधयिषुर्गङ्गां तंपसे कृतनिश्चयः ॥
<>हिमवन्तं नगश्रेष्ठममात्यन्यस्तराज्यधूः ।
<>जगाम यशसां राशिरुद्दिधीर्षुः पितामहान् ॥
<>ब्रह्मशापाग्निनिर्द्दग्धान् महादुर्गतिगानपि ।
<>विना त्रिमार्गगां विष्णो ! को जन्तूंस्त्रिदिवं नयेत् ॥
<>ममैव सा परा मूर्त्तिस्तोयरूपा शिवात्मिका ।
<>ब्रह्माण्डानामनेकानामाधारः प्रकृतिः परा ॥
[Page2-289-c+ 52]
<>शरीरस्था इडा नाडी । यथा, हटयोगदीपि-
<>कायाम् । ३ । ११० ।
<>“इडा भगवती गङ्गा पिङ्गला यमुनानदी ।
<>इडापिङ्गलयोर्मध्ये बालरण्डा च कुण्डली ॥”)
<>दुर्गा । यथा, देवीपुराणे ४५ अध्याये ।
<>“क्रियाकारणरूपत्वात् सरणाच्च सरिन्मता ।
<>सङ्गमाद्गमनाद्गङ्गा लोके देवी विभाव्यते ॥”
<LEND>
