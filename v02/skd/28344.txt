<L>28344<pc>4-011<k1>यत्नः<k2>यत्नः
यत्नः¦, पुं, (यत + “यजयाचयतविच्छप्रच्छरक्षो
<>नङ् ।” ३ । ३ । ९० । इति नङ् ।) रूपादि-
<>चतुर्व्विंशतिगुणान्तर्गतगुणविशेषः । स च
<>त्रिविधः । प्रवृत्तिः १ निवृत्तिः २ जीवन-
<>योनिः ३ । यथा, --
<>“प्रवृत्तिश्च निवृत्तिश्च तथा जीवनयोनयः ।
<>एवं प्रयत्नत्रैविध्यं तान्त्रिकैः परिकीर्त्तितम् ॥”
<>तेषां कारणं यथा, --
<>“चिकीर्षा कृतिसाध्येष्टसाधनत्वमतिस्तथा ।
<>उपादानस्य चाध्यक्षं प्रवृत्तौ जनकं भवेत् ॥
<>निवृत्तिस्तु भवेद्द्वेषाद्द्विष्टसाधनताधियः ।
<>यत्नो जीवनयोनिस्तु सर्व्वदातीन्द्रियो भवेत् ।
<>शरीरे प्राणसञ्चारे कारणं तत् प्रकीर्त्तितम् ॥”
<>इति भाषापरिच्छेदः ॥
<>उद्योगः । यथा, --
<>“उद्योगिनं पुरुषसिंहमुपैति लक्ष्मी-
<>र्दैवेन देयमिति कापुरुषा वदन्ति ।
<>दैवं निहत्य कुरु पौरुषमात्मशक्त्या
<>यत्ने कृते यदि न सिध्यति कोऽत्र दोषः ॥”
<>इति हितोपदेशः ॥
<LEND>
