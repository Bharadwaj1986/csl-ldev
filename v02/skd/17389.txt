<L>17389<pc>2-766<k1>द्वापरयुगं<k2>द्वापरयुगं
द्वापरयुगं¦, क्ली, (द्बापर एव युगम् ।) तृतीय-
युगम् । तस्योत्पत्त्यादि यथा । “भाद्रकृष्णत्रयो-
दश्यां गुरुवासरे द्वापरयुगोत्पत्तिः । तत्र अव-
तारद्वयम् । कृष्णबुद्धौ । पुण्यमर्द्धम् । पापमर्द्धम् ।
नैमिषारण्यं तीर्थम् । नाडीक्षो ब्राह्मणः ।
रक्तगताः प्राणाः । सप्तहस्तपरिमितो मानव-
देहः । सहस्राब्दमायुः । ताम्रपात्रे भोजनम् ।
इति द्बापरयुगस्य लक्षणम् । द्वापरयुगाब्दाः
८६४,००० । द्वापरयुगस्य राजानः शाल्व-
विराटहंसध्वजकंसध्वजमेयूरव्वजवज्रवाहन-
रुक्माङ्गदजरासन्धदुर्य्योधनयुधिष्ठिराः ।
धर्म्माधर्म्मरतो लोकः प्रलापी चपलः सदा ।
ज्ञाननिष्ठः कपटवाक् द्वापरे राजविस्तरः ॥
तत्र तारकब्रह्मनाम ।
हरे ! मुरारे मधुकैटभारे
गोपाल गोविन्द मुकुन्द शौरे ।
यज्ञेश नारायण कृष्ण विष्णो !
निराश्र मां जगदीश ! रक्ष ॥”
इति मुद्राङ्कितपञ्जिकातः संगृहीतम् ॥
<LEND>
