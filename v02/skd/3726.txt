<L>3726<pc>1-189<k1>आर्घ्यं<k2>आर्घ्यं
आर्घ्यं¦, क्ली, (आर्घया मक्षिकया विहितम् । आर्घा
<>+ यत् ।) आर्घानाममक्षिकोत्पन्नमधु । तस्य
<>गुणाः । अतिशयचक्षुर्हितकारित्वं । कफपित्तास्र-
<>दोषनाशित्वञ्च । इति राजनिर्घण्टः ॥ (यदुक्तं, --
<>“मधूकवृक्षानिर्यासं जरत्कार्व्वाश्रमोद्भवाः ।
<>स्रवन्त्यार्घ्यं तदाख्यातं श्वेतकं मालवे पुनः ॥
<>तीक्ष्णतुण्डास्तु याः पीता मक्षिकाः षट्पदोपमाः ।
<>आर्घास्तास्तत्कृतं यत् तदार्घ्यमित्यपरे जगुः” ॥
<>यथा सुश्रुते, --
<>“आर्घ्यं मध्वतिचक्षुष्यं कफपित्तहरं परं ।
<>कषायं कटु पाके च बल्यं तिक्तमवातकृत्” ॥
<>इदं हि अष्टविधमधुजातिमध्ये परिगणितम् ।
<>“पौत्तिकं भ्रामरं क्षौद्रं माक्षिकं छात्रमेव च ।
<>आर्घ्यमौद्दालिकं दालमित्यष्टौ मधुजातयः” ॥)
<LEND>
