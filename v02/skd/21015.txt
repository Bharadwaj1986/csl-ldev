<L>21015<pc>3-101<k1>पाठीनः<k2>पाठीनः
पाठीनः¦, पुं, (पाठिं पृष्टं नमयतीति । पाठि +
नम + णिच् + “अन्येभ्योऽपीति ।” डः । “अन्येषा
मपि दृश्यते ।” ६ । ३ । १३७ । इति दीर्घः ।)
मत्स्यविशेषः । वोयालि इति भाषा । तत्-
पर्य्यायः । सहस्रदंष्ट्रः २ । इत्यमरः ॥ सहस्र-
दंष्ट्री ३ वोदालः ४ वदालकः ५ । इति शब्द-
रत्नावली ॥ (यथा, मनुः । ५ । १६ ।
“पाठीनरोहितावाद्यौ नियुक्तौ हव्यकव्ययोः ॥”)
अस्य गुणाः । श्लेष्मलत्वम् । स्निग्धत्वम् । मधुर-
त्वम् । कषायत्वम् । बल्यत्वम् । वृष्यत्वम् । पाके
कटुत्वम् । रोचनत्वम् । वातपित्तजित्त्वञ्च । इति
राजवल्लभः ॥ (यथा च ।
“पाठीनः श्लेष्मलो वृष्यो निद्रालुः पिशिता-
शनः ।
दूषयेदम्लपित्तन्तु कुष्ठरोगं करोत्यसौ ॥”
इति सुश्रुते सूत्रस्थाने ४६ अध्यायः ॥)
पाठकः । गुग्गुलुद्रुमः । इति मेदिनी । ने, ८९ ॥
<LEND>
