<L>20413<pc>3-054<k1>परागः<k2>परागः
परागः¦, पुं, (परागच्छतीति । गम + अन्येभ्यो-
पीति डः ।) पुष्पधूलिः । तत्पर्य्यायः । सुमनो-
रजः २ कौसुमरेणुः ३ । इत्यमरः । २ । ४ । १७ ॥
पुष्परेणुः ४ । इति शब्दरत्नावली ॥ (यथा,
आर्य्यासप्तशती । ५०६ ॥
“लिप्तं न मुखं नाङ्गं न पक्षती न चरणाः परागेण ।
अस्पृशतेव नलिन्या विदग्धमधुपेन मधु पीतम् ॥”)
धूलिः ॥ (यथा, रघुः । ४ । ३० ।
“प्रतापोऽग्रे ततः शब्दः परागस्तदनन्तरम् ।
ययौ पश्चाद्रथादीति चतुस्कन्धेव सा चमूः ॥”)
स्नानीयद्रव्यम् ॥ गिरिप्रभेदः ॥ विख्यातिः ॥
उपरागः ॥ चन्दनम् । इति मेदिनी ॥ स्वच्छन्द-
गमनम् । इति शब्दरत्नावली ॥
<LEND>
