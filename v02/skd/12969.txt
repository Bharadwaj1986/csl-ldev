<L>12969<pc>2-490<k1>छाया<k2>छाया
छाया¦, स्त्री, (छ्यति छिनत्ति सूर्य्यादेः प्रकाशं नाश-
<>यतीत्यर्थः । छो + “माच्छाससिसूभ्यो यः ।”
<>उणां । ४ । १०९ । इति यस्ततष्टाप् च ।)
<>रौद्रशून्यम् । तत्पर्य्यायः । भावानुगा २
<>श्यामा ३ अतेजः ४ भीरुः ५ अनातपः ६
<>आभीतिः ७ आतपाभावः ८ भावालीना ९ ।
<>अस्या गुणाः । मधुरत्वम् । शीतलत्वम् ।
<>दाहश्रमहरत्वञ्च । इति राजनिर्घण्टः ॥ घर्म्म-
<>नाशित्वम् । मेघच्छायागुणः । श्रमभ्रममूर्च्छा-
<>मन्तापनाशित्वम् । इति राजवल्लभः ॥ * ॥
<>छायाविशेषे दोषो यथा, --
[Page2-490-b+ 52]
<>“दीपखट्वातनुच्छाया छिन्नकेशनखादिकम् ।
<>अजमार्ज्जाररेणुश्च हन्ति पुण्यं पुराकृतम् ॥”
<>इति कर्म्मलोचनम् ॥ * ॥
<>(लक्षणभेदेनास्या अरिष्टकारित्वं यथा, --
<>“ज्योत्स्नायामातपे दीपे सलिलादर्शयोरपि ।
<>अङ्गेषु विकृता यस्य छायाप्रेतस्तथैव सः ॥
<>छिन्ना भिन्नाकुला च्छाया हीना वाप्यधिकापि
<>वा ।
<>नष्टा तन्वी द्विधा च्छाया विशिराविस्तृता च या ॥
<>एताश्चान्याश्च याः काश्चित् प्रतिच्छाया विग-
<>र्हिताः ।
<>सर्व्वा मुमूर्षतां ज्ञेया नचेल्लक्ष्यनिमित्तजाः ॥
<>संस्थानेन प्रमाणेन वर्णेन प्रभया तथा ।
<>छाया विवर्त्तते यस्य स्वप्नेऽपि प्रेत एव सः ॥”
<>“खादीनां पञ्चपञ्चानां छाया विविधलक्षणाः ।
<>नाभसी निर्म्मला नीला सस्नेहा सप्रभेव च ॥
<>रूक्षा श्यावारुणा या तु वायवी सा हतप्रभा ।
<>विशुद्धरक्तात्वाग्नेयी दीप्ताभा दर्शनप्रिया ॥
<>शुद्धवैदुर्य्यविमला सुस्निग्धा चाम्भसी मता ।
<>स्थिरा स्निग्धा घना श्लक्ष्णा श्यामा श्वेता च
<>पार्थिवी ॥
<>वायवी गर्हिता त्वासां चतस्रः स्युः सुखोदयाः ।
<>वायवी तु विनाशाय क्लेशाय महतेऽपि वा ॥
<>स्यात्तैजसी प्रभा सर्व्वा सा तु सप्तविधा स्मृता ।
<>रक्ता पीता सिता श्यावा हरिता पाण्डुरासिता ॥
<>तासां याः स्युर्विकासिन्यः स्निग्धाश्च विपुलाश्च
<>याः ।
<>ताः शुभा रूक्षमलिनाः संक्षिप्ताश्चाशुभोदयाः ॥
<>वर्णमाक्रामति च्छाया भास्तु वर्णप्रकाशिनी ।
<>आसन्ना लक्ष्यते च्छाया भाः प्रकृष्टा प्रकाशते ॥
<>नाच्छायो नाप्रभः कश्चिद्विशेषाच्चिह्नयन्ति तु ।
<>नृणां शुभाशुभोत्पत्तिं काले च्छायाः प्रभा-
<>श्रिताः ॥”
<>इतीन्द्रियस्थाने सप्तमेऽध्याये चरकेणोक्तम् ॥)
<>प्रतिविम्बम् । (यथा, याज्ञवल्क्ये । ३ । २७९ ।
<>“मयि तेज इति च्छायां स्वां दृष्ट्वाम्बुगतां जपेत् ॥”)
<>सूर्य्यपत्नी । सा संज्ञाप्रतिकृतिः । (यथा मत्स्य-
<>पुराणे । ११ । ५ ।
<>“नारीमुत्पादयामास स्वशरीरादनिन्दिताम् ।
<>त्वाष्ट्रीस्वरूपेण नाम्ना छायेति भामिनी तदा ॥”)
<>पालनम् । उत्कोचः । कान्तिः । (यथा, मेघ-
<>दूते । ३१ ।
<>“वेणीभूतप्रतनुसलिला तामभीतस्य सिन्धुः
<>पाण्डुच्छायातटरुहतरुभ्रंशिभिः शीर्णपर्णैः ॥”)
<>सच्छोभा । पङ्क्तिः । इति मेदिनी । ये, २३ ॥
<>कात्यायनी । इति शब्दरत्नावली ॥ तमः ।
<>इति हेमचन्द्रः ॥ सादृश्यम् । यथा, --
<>“अङ्गादङ्गेत्यृचं जप्त्वा आघ्राय शिशुमूर्द्धनि ।
<>वस्त्रादिभिरलङ्कृत्य पुत्त्रच्छायावहं सुतम् ॥
<>पुत्त्रच्छाया पुत्त्रसादृश्यम् ।” इति दत्तकचन्द्रिका ॥
<>(ऊनविंशत्यक्षरवृत्तिविशेषः । इति छन्दोमञ्जरी ॥
<>अस्य लक्षणादिकं छन्दःशब्दे द्रष्टव्यम् ॥)
<LEND>
