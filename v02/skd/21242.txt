<L>21242<pc>3-122<k1>पारदारिकः<k2>पारदारिकः
पारदारिकः¦, पुं, (परेषां अन्येषां दारान् गच्छतीति ।
परदार + “गच्छतौ परदारादिभ्यः ।” ७ । ३ । ७ ।
इत्यस्य वार्त्तिकोक्त्या ठक् ।) पारजायिकः ।
परदाररतः । (यथा, महाभारते । २ । ३१ । २५ ।
“तत्र माहिष्मतीवासी भगवान् हव्यवाहनः ।
श्रूयते हि गृहीतो वै पुरस्तात् पारदारिकः ॥”)
“पुष्पकाण्डजयडिण्डिमायितं
यत्र गोतमकलत्रकामिनः ।
पारदारिकविलाससाहसं
देवभर्त्तुरुदटङ्कि भित्तिषु ॥”
इति च नैषधे १८ सर्गः ॥
अस्य दोषा यथा, --
“यः परस्त्रीषु निरतस्तस्य श्रीर्वा कुतो यशः ।
स च निन्द्यः पापयुक्तः शश्वत् सर्व्वसभासु च ॥”
इति ब्रह्मवैवर्त्ते गणेशखण्डे २१ अध्यायः ॥
<LEND>
