<L>21769<pc>3-161<k1>पुंश्चली<k2>पुंश्चली
पुंश्चली¦, स्त्री, (पुंसो भर्त्तुः सकाशात् चलति पुरुषा-
<>न्तरं गच्छतीति । चल + अच् । गौरादित्वात्
<>ङीष् ।) असती । इत्यमरः । २ । ६ । १० ॥ अस्या
<>अमरोक्तपर्य्यायः कुलटाशब्दे लिखितः । तदति-
<>रिक्तपर्य्यायो यथा, धृष्टा १ दुष्टा २ धर्षिता ३ ।
<>इति शब्दरत्नावली ॥ लङ्का ४ निशाचरी ५
<>त्रपारण्डा ६ । इति जटाधरः ॥ तस्याश्चरित्र-
<>दोषादि यथा, --
<>“अहो ! को वेद भुवने दुर्ज्ञेयं पुंश्चलीमनः ।
<>पुंश्चल्यां यो हि विश्वस्तो विधिना स विडम्बितः ।
<>बहिष्कृतश्च यशसा धर्म्मेण स्वकुलेन च ॥
<>वाञ्छितं नूतनं प्राप्य विनश्यति पुरातनम् ।
<>सदा स्वकर्म्मसाध्या सा को वा तस्याः प्रियो-
<>ऽप्रियः ॥
<>दैवे कर्म्मणि पैत्रे च पुत्त्रे ब्रन्धौ च भर्त्तरि ।
<>दारुणं पुंश्चलीचित्तं सदा शृङ्गारकर्म्मणि ॥
<>प्राणाधिकं रतिज्ञं सामृतदृष्ट्या हि पुंश्चली ।
<>रत्नप्रदं रत्यविज्ञं विषदृष्ट्या हि पश्यति ॥
<>सर्व्वेषां स्थलमस्त्येव पुंश्चलीनां न कुत्रचित् ।
<>दारुणा पुंश्चलीजातिनंरजातिभ्य एव च ॥
<>निष्कृतिः कर्म्मभोगान्ते सर्व्वेषामस्ति निश्चितम् ।
<>न पुंश्चलीनां विप्रेन्द्र ! यावच्चन्द्रदिवाकरौ ॥
<>अन्यासां कामिनीनाञ्च कीटं हन्तुञ्च या दया ।
<>सा नास्ति पुंश्चलीनान्तु कान्तं हन्तुं पुरातनम् ॥
<>रतिज्ञं नूतनं प्राप्य विषतुल्यं पुरातनम् ।
<>कान्तं दृष्ट्वा हिनस्त्येव सोपायेनावलीलया ॥ * ॥
<>पृथिव्यां यानि पापानि पुंश्चलीष्वेव भारते ।
<>तिष्ठन्ति ताभ्यो न पराः पापिष्ठाः सन्तिकेचन ॥
<>पुंश्चलीपरिपक्वान्नं सर्व्वपातकमिश्रितम् ।
<>दैवे कर्म्मणि पैत्रे च देयं न च तथा जलम् ॥
<>अन्नं विष्ठा पयो मूत्रं पुंश्चलीनाञ्च निश्चितम् ।
<>दत्त्वा पितृभ्यो देवेभ्यो भुक्त्वा च नरकं व्रजेत् ॥
<>शतवर्षं कालसूत्रे पचत्येव सुदारुणे ।
<>घोरान्धकारे कृमयस्तं दशन्ति दिवानिशम् ॥
<>पुंश्चल्यन्नञ्च यो भुङ्क्ते दैवाद्यदि नराधमः ।
<>सप्तजन्मकृतं पुण्यं तस्य नश्यति निश्चितम् ॥
<>आयुःश्रीयशसां हानिरिह लोके परत्र च ।
<>तस्माद्यत्नाद्रक्षणीयं पाकपात्रं कलत्रकम् ॥
<>पुंश्चलीदर्शने पुण्यं यात्रासिद्धिर्भवेद्ध्रुवम् ।
<>स्पर्शने च महापापं तीर्थस्नानाद्विशुध्यति ॥
<>स्नानं दानं व्रतञ्चैव जपश्च देवपूजनम् ।
<>निष्फलं पुंश्चलीनाञ्च भारते जीवनं वृथा ॥”
<>उपस्थितसकामपुंश्चलीत्यागे दोषो यथा, --
<>“रहस्युपस्थितां कामात् पुंश्चलीञ्चेज्जितेन्द्रियः ।
<>परित्यजेद्धर्म्मभयादधर्म्मान्नरकं व्रजेत् ॥”
<>सर्व्वदैव तस्यास्तपस्वित्याज्यत्वं गर्हितत्वञ्च यथा,
<>“उपस्थिता च या योषिदत्याज्या रागिणामपि ।
<>श्रुतौ श्रुतमिति त्याज्या सर्व्वदैव तपस्विनाम् ॥
<>अहो सर्व्वैः परित्याज्या पुंश्चली च विशेषतः ।
<>धनायुःप्राणयशसां नाशिनी दुःखदायिनी ॥
<>स्वकार्य्यतत्परा शश्वत् परकार्य्यविघातिनी ।
<>निष्ठरा नरघातिभ्यः सर्व्वापद्बीजरूपिणी ॥
[Page3-161-c+ 52]
<>विद्युद्दीप्तिर्जले रेखा लोभान्मैत्री यथा भवेत् ।
<>परद्रोहाद्यथा सम्पत् कुलटाप्रेमतत्परम् ॥
<>सर्व्वेभ्यो हिंस्रजन्तुभ्यो विपद्बीजा सदैव सा ।
<>यो विश्वसेत्तां संमूढो विपत्तस्य पदे पदे ॥”
<>इति ब्रह्मवैवर्त्ते श्रीकृष्णजन्मखण्डे । २३ । २४ ।
<>३२ अध्यायाः ॥
<LEND>
