<L>25709<pc>3-567<k1>मञ्जिष्ठा<k2>मञ्जिष्ठा
मञ्जिष्ठा¦, स्त्री, (अतिशयेनेयं मञ्जिमती । मञ्जि-
<>मती + इष्ठः । मतुपो लोपः स्त्रियां टाप् ।)
<>स्वनामख्यातरक्तवर्णलताविशेषः । मजीठ इति
<>हिन्दी भाषा । तत्पर्य्यायः । विकसा २
<>जिङ्गी ३ समङ्गा ४ कालमेषिका ५ मण्डूक-
<>पर्णी ६ भण्डीरी ७ भण्डी ८ योजनवल्ली ९ ।
<>इत्यमरः । २ । ४ । ९० ॥ कालमेषी १० काला
<>११ जिङ्गिः १२ भण्डिरी १३ भण्डिका १४
<>भण्डिः १५ । इति शब्दरत्नावली ॥ हरिणी १६
<>रक्ता १७ गौरी १८ योजनवल्लिका १९ वप्रा
<>२० रोहिणी २१ चित्रलता २२ चित्रा २३
<>चित्राङ्गी २४ जननी २५ विजया २६ मञ्जूषा
<>२७ रक्तयष्टिका २८ क्षत्त्रिणी २९ रागाढ्या
<>३० कालभाण्डिका ३१ अरुणा ३२ ज्वरहन्त्री
<>३३ छत्रा ३४ नागकुमारिका ३५ भण्डीरलतिका
<>३६ रागाङ्गी ३७ वस्त्रभूषणा ३८ । (पर्य्या-
<>यान्तरं यथा, --
<>“मञ्जिष्ठा विकसा जिङ्गी काला योजनपर्ण्यीप ।
[Page3-568-a+ 52]
<>ताम्रवल्ली चित्रपर्णी कान्तारी रक्तयष्टिका ॥”
<>इति रत्नमाला ॥)
<>अस्या गुणाः । मधुरत्वम् । कषायत्वम् । उष्ण-
<>त्वम् । गुरुत्वम् । व्रणमेहज्वरश्लेष्मविषनेत्रामय-
<>नाशित्वञ्च । सा चतुर्व्विधा । चोलः १ योजनी २
<>कौन्ती ३ सिंहली च ४ । इति राजनिर्घण्टः ॥
<>कुष्ठस्वरभङ्गशोथनाशित्वम् । वर्णाग्निकारित्वञ्च ।
<>इति राजवल्लभः ॥ अपि च ।
<>“मञ्जिष्ठा मधुरा तिक्ता कषाया स्वर्णवर्णकृत् ।
<>गुरूष्णा विषश्लेष्मघ्नी शोथयोन्यक्षिकर्णरुक् ।
<>रक्तातिसारकुष्ठास्राविसर्पव्रणमेहनुत् ॥”
<>इति भावप्रकाशः ॥
<LEND>
