<L>18437<pc>2-836<k1>नलिका<k2>नलिका
नलिका¦, स्त्री, (नल इव आकारोऽस्त्यस्या इति ।
<>नल + ठन् ।) नाडी । नली इति ख्यातः ।
<>सा च उत्तरापथे प्रसिद्धा सुगन्धा प्रवाला-
<>कृतिः प्रवालीति क्वचित् प्रसिद्धा । पँठारी
<>इति क्वचित् प्रसिद्धा । तत्पर्य्यायः । विद्रुम-
<>लतिका २ कपोतषाणा ३ नलिनी ४ निर्म्मथ्या
<>५ शुषिरा ६ आध्मानी ७ स्तुत्या ८ रक्तदला ९
<>नर्त्तकी १० नटी ११ । अस्या गुणाः । तिक्त-
<>त्वम् । कटुत्वम् । तीक्ष्णत्वम् । मधुरत्वम् ।
<>कृमिवातोदरार्त्त्यर्शःशूलनाशित्वम् । मलशोध-
<>नत्वञ्च । इति राजनिर्घण्टः ॥ तन्नामगुणाः ।
<>“नलिका विद्रुमलता कपोतचरणा नटी ।
<>धमन्यञ्जनकेशी च निर्म्मध्या शुषिरा नली ॥
<>नलिका शीतला लघ्वी चक्षुष्या कफपित्तहृत् ।
<>कृच्छ्राश्मवाततृष्णास्रकुष्ठकण्डुज्वरापहा ॥”
<>इति भावप्रकाशः ॥
<>(अस्त्रविशेषः । यथा, आर्य्यासप्तशत्याम् । ४३७ ।
<>“मधुमथनवदनविनिहितवंशीसुषिरानुसारिणो
<>रागाः ।
<>हन्त हरन्ति मनो मम नलिकाविशिखाः स्मर-
<>स्येव ॥”
<>इयं हि आकृतिक्रियादिना आधुनिकनला-
<>स्त्रस्य ‘वन्दुक’ इति ख्यातस्य सादृश्यं गच्छति ।
<>यथा, वैशम्पायनोक्तधनुर्व्वेदे ।
<>“नलिका ऋजुदेहा स्यात्तन्वङ्गी मध्यरन्ध्रिका ।
<>मर्म्मच्छेदकरी नीला -- ॥”
<>“ग्रहणं ध्मापनञ्चैव स्यूतञ्चेति गतित्रयम् ।
<>तामाश्रितं विदित्वा तु जेतासन्नान् रिपून्
<>युधि ॥”
<>अस्या विशेषविवरणन्तु नालिकशब्दे द्रष्टव्यम् ॥
<>कल्पितजलनिर्गमपथः । यथा, यन्त्रविधि-
<>शतके १ अध्याये ।
<>“वेदाङ्गुलं मस्तकोर्द्धं कार्य्यं तोयस्य धारणे ।
<>समर्थां तत्र नलिकां कुर्य्यात्तोयविमोचनीम् ॥”)
<LEND>
