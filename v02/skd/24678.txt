<L>24678<pc>3-478<k1>भण्डी<k2>भण्डी
भण्डी¦, स्त्री, (भण्डते इति । भडि-इन् ।) कृदि-
कारादिति पक्षे ङीप् ।) मञ्जिष्ठा । इत्यमरः ।
२ । ४ । ९१ ॥ (पर्य्यायोऽस्या यथा, --
“मञ्जिष्ठा विकसा जिङ्गी समङ्गा कालमेषिका ।
मण्डूकपर्णी भण्डीरी भण्डी योजनबल्ल्यपि ॥
रसायन्यरुणा काला रक्ताङ्गी रक्तयष्टिका ।
भण्डीतकी गण्डीरी च मञ्जूषा वस्त्रराजिनी ॥”
इति भावप्रकाशस्य पूर्व्वखण्डे प्रथमे भागे ॥)
शिरीषवृक्षः । इति राजनिर्घण्टः ॥ (पर्य्या-
योऽस्या यथा, --
“शिरीषो भण्डिलो भण्डी भण्डीरश्च कपीतनः ।
शुकपुष्पः शुकतरुर्मृदुपुष्पः शुकप्रियः ॥”
श्वेतत्रिवृता । तत्पर्य्यायो यथा, --
“श्वेतात्रिवृता भण्डी स्यात् त्रिवृता त्रिपुटापि
च ।
सर्व्वानुभूतिः सरला निशोत्रा रेचनीति च ॥”
इति भावप्रकाशस्य पूर्व्वखण्डे प्रथमे भागे ॥)
<LEND>
