<L>29857<pc>4-177<k1>रेणुका<k2>रेणुका
रेणुका¦, स्त्री, (रेणुना कायतीति । कै + कः ।
<>टाप् ।) मरिचाकृतिसुगन्धिद्रव्यविशेषः । तत्-
<>पर्य्यायः । द्विजा २ हरेणुः ३ कौन्ती ४
<>कपिला ५ भस्मगन्धिनी ६ । इत्यमरः ॥ कान्ता ७
<>नन्दिनी ८ महिला ९ राजपुत्त्री १० हिमा ११
<>रेणुः १२ पाण्डुपुत्त्री १३ हरेणुका १४ सुपर्णी १५
<>शिशिरा १६ शान्ता १७ वृन्ता १८ क्वचित्
<>पुस्तके वृत्ता इति च पाठः । धर्म्मिणी १९
<>कपिलोमा २० हैमवती २१ पाण्डुपत्नी २२ ।
<>अस्या गुणाः । कटुत्वम् । शीतत्वम् । खर्ज्जू-
<>कण्डूति-तृष्णा-दाह-विषनाशित्वम् । मुखवैमल्य-
<>कारित्वञ्च । इति राजनिर्घण्टः ॥ अपि च ।
<>अथ रेणुका मरीचसदृशी ।
<>“रेणुका राजपुत्त्री च नन्दिनी कपिला द्विजा ।
<>भम्मगन्धा पाण्डुपुत्त्री स्मृता कौन्ती हरेणुका ॥
<>रेणुका कटुका पाके तिक्तानुष्णा कटुर्लघुः ।
<>पित्तला दीपनी मेध्या पाचनी गर्भपातिनी ।
<>वलास-वात-वैक्लव्य-तृट्-कण्डू-विष-दाह-नुत् ॥”
<>इति भावप्रकाशः ॥
<>अन्यच्च ।
<>“रेणुका कफवातघ्नी दीपनी पित्तला लघुः ।”
<>इति राजवल्लभः ॥ * ॥
<>(“हरेणू रेणुका कौन्ती ब्राह्मणी हेमगन्धिनी ॥”
<>इति वैद्यकरत्नमालाम् ॥)
<>परशुराममाता । तद्विवरणं यथा, --
<>मार्कण्डेय उवाच ।
<>“अथ काले व्यतीते तु जमदग्निर्म्महातपाः ।
<>विदर्भराजस्य सुतां प्रयत्नेन जितां स्वयम् ॥
<>भार्य्यार्थे प्रतिजग्राह रेणुकां लक्षणान्विताम् ।
<>सा तस्मात् सुषुवे पुत्त्रान् चतुरो वेदसम्मतान् ॥
<>रुषण्वन्तं सुषेणञ्च विश्वं विश्वावसुं तथा ।
<>पश्चात्तस्यां स्वयं जज्ञे भगवान् मधुसूदनः ॥
<>कार्त्तवीर्य्यवधायाशु शक्राद्यैः सकलैः सुरैः ।
<>याचितः पञ्चमः सोऽभूत्तेषां रामाह्वयस्तु यः ॥
<>भारावतारणार्थाय जातः परशुना सह ।
<>सहजः परशुस्तस्य तं जहाति कदापि न ॥
<>अयं निजपितामह्याश्चरुभुक्तिविपर्य्ययात् ।
<>ब्राह्मणः क्षत्त्रियाचारो रामोऽभूत् क्रूरकर्म्म-
<>कृत् ॥
<>स वेदानखिलान् ज्ञात्वा धनुर्व्वेदांश्च सर्व्वतः ।
<>स्वतातात् कृतकृत्योऽभूद्वेदविद्याविशारदः ॥
<>एकदा तस्य जननी स्नानार्थं रेणुका गता ।
[Page4-177-b+ 52]
<>गङ्गातोये तथापश्यन्नाम्ना चित्ररथं नृपम् ॥
<>भार्य्याभिः सदृशीभिश्च जलक्रीडारतं शुभम् ।
<>सुमालिनं सुकान्तञ्च तरुणं चन्द्रसन्निभम् ॥
<>तथाविधं नृपं दृष्ट्वा संजातमदना भृशम् ।
<>रेणुका स्पृहयामास तस्मै राज्ञे च मैथुनम् ॥
<>स्पृहायुतायास्तस्यास्तु संक्लेदः समजायत ।
<>विचेतना तथा क्लिन्ना त्रस्ता सा स्वाश्रमं ययौ ॥
<>अबोधि जमदग्निस्तां रेणुकां विकृतां तथा ।
<>धिक् धिक् पापरतेत्येवं निनिन्द च समन्ततः ॥
<>ततः स्वतनयान् प्राह चतुरः प्रथमं मुनिः ।
<>रुषण्वत्प्रमुखान् सर्व्वान् एकैकं क्रमतो रुतम् ॥
<>छिन्ध्येनां पापनिरतां रेणुकां व्यभिचारिणीम् ।
<>ते तद्वचो नैव चक्रुर्मूढाश्चासन् जडा इव ॥
<>कुपितो जमदग्निस्तान् शशापेति विचेतनान् ।
<>भवध्वं यूयं नचिरात् जडा गोवद्बिगर्हिताः ॥
<>अथाजगाम चरमो जामदग्न्योऽतिवीर्य्यवान् ।
<>तञ्च रामं पिता प्राह पापिष्ठां छिन्धि मात-
<>रम् ॥
<>स भ्रातॄंश्च तथाभूतान् दृष्ट्वा ज्ञानविवर्ज्जि-
<>तान् ।
<>पित्रा शप्तान् महातेजाः प्रसूं परशुना-
<>च्छिनत् ॥
<>रामेण रेणुकां छिन्नां दृष्ट्वा चाक्रोधनोऽभवत् ।
<>जमदग्निः प्रसन्नः सन्निति राममुवाच ह ॥
<>प्रीतोऽस्मि पुत्त्र भद्रं ते यस्त्वया मद्वचः कृतम् ।
<>तस्मादिष्टवरान् कामान् त्वं वै वरय साम्प्रतम् ॥
<>स तु रामो वरान् वव्रे मातुरुत्थानमादितः ।
<>वधस्यास्मरणं तस्या भ्रातॄणां शापमोचनम् ॥
<>मातृहत्याव्यपनयं युद्धे सर्व्वत्र वै जयम् ।
<>आयुः कल्पान्तपर्य्यन्तं क्रमाद्वै नृपसत्तम ! ॥
<>सर्व्वान् वरान् स प्रददौ जमदग्निर्म्महातपाः ।
<>सुप्तोत्थितेव जननी रेणुकाप्यभवत्तदा ॥
<>वधं न चापि सस्मार सहजप्रकृतिं तथा ।
<>युद्धे जयं चिरायुष्ट्वं लेभे रामस्तदैव हि ॥
<>मातृहत्याव्यपोहाय पिता तं वाक्यमब्रवीत् ।
<>न पुत्त्र वरदानेन मातृहत्यापगच्छति ॥
<>तस्मात्तं ब्रह्मकुण्डाय गच्छ स्नातुञ्च तज्जले ।
<>तत्र स्नात्वा मुक्तपापो नचिरात् पुनरेष्यसि ।
<>जगद्धिताय पुत्त्र त्वं ब्रह्मकुण्डं व्रज द्रुतम् ॥
<>स तस्य वचनं श्रुत्वा रामः परशुधृक् तदा ।
<>उपदेशात् पितुर्यातो ब्रह्मकुण्डं वृषोदकम् ॥
<>तत्र स्नानं स विधिवत्कृत्वा धौतपरश्वधः ।
<>शरीरान्निःसृतां सम्यक् मातृहत्यां व्यलोकयत् ॥
<>जातसंप्रत्ययः सोऽथ तीर्थमासाद्य तं वरम् ।
<>वीथिं परशुना कृत्वा ब्रह्मपुत्त्रमबाहयत् ॥
<>ब्रह्मकुण्डात् सुतः सोऽथ कासारे लोहिताह्वये ।
<>कैलासोपत्यकायास्तु न्यपतद्ब्रह्मणः सुतः ॥
<>तस्यापि सरसस्तीरं समुत्थाय महाबलः ।
<>कुठारेण दिशं पूर्व्वामनयद्ब्रह्मणः सुतम् ॥
<>ततोऽपरत्रापि गिरिं हेमशृङ्गं विभिद्य च ।
<>कामरूपान्तरं पीठमवाहयदमुं हरिः ॥
<>तस्य नाम विधिश्चक्रे स्वयं लोहितगङ्गकम् ।
[Page4-177-c+ 52]
<>लौहित्यात् सरसो जातो लौहित्याख्यस्ततो-
<>ऽभवत् ॥
<>स कामरूपमखिलं पीठमाप्लाव्य वारिणा ।
<>गोपयन् सर्व्वतीर्थानि दक्षिणं याति सागरम् ॥
<>प्रागेव दिव्ययमुनां संत्यक्त्वा ब्रह्मणः सुतः ।
<>पुनः पतति लौहित्ये गत्वा द्वादशयोजनम् ॥
<>चैत्रे मासि सिताष्टम्यां यो नरो नियतेन्द्रियः ।
<>स्नाति लौहित्यतोयेषु स याति ब्रह्मणः पदम् ॥
<>चैत्रन्तु सकलं मासं शुचिः प्रयतमानसः ।
<>लौहित्यतोये यः स्नाति स कैवल्यमवाप्नुयात् ॥
<>इति ते कथितं राजन् यदर्थं मातरं पुरा ।
<>हन्ति धीरो जामदग्न्यो यस्माद्बा क्रूरकर्म्मकृत् ॥
<>इदन्तु महदाख्यानं यः शृणोति दिने दिने ।
<>स दीर्घायुः प्रमुदितो धनवानभिजायते ॥”
<>इति कालिकापुराणे ८५ अध्यायः ॥
<LEND>
