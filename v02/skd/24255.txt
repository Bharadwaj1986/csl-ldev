<L>24255<pc>3-420<k1>बालः<k2>बा(वा)लः
बा(वा)लः¦, पुं, (बलति मस्तकं रक्षति संवृणोतीति
<>वा । बल + णः ।) शिरोभवाच्छादनविशेषः ।
<>चुल इति भाषा । तत्पर्य्यायः । चिकुरः २ कचः
<>३ केशः ४ कुन्तलः ५ कुञ्जरः ६ शिरोरुहः ७
<>शिरसिरुट् ८ शिरोरुट् ९ शिरजः १० । इति
<>शब्दरत्नावली ॥ घोटकशिशुः । तत्पर्य्यायः ।
<>किशोरः २ । इत्यमरः ॥ अश्वबालधिः । करि-
<>बालधिः । नारिकेलः । इति मेदिनी । ले, ३९ ॥
<>पञ्चवर्षीयहस्ती । यथा, --
<>“पञ्चवर्षो गजो बालः स्यात् पोतो दशवर्षकः ॥”
<>इति हेमचन्द्रः ॥
<>(यथा, भागवते । ९ । १० । ६ ।
<>“यो लोकवीरसमितौ धनुरैशमुग्रं
<>सीतास्वयंवरगृहे त्रिशतोपनीतम् ।
<>आदाय बालगजलील इवेक्षुयष्टिं
<>सज्यीकृतं नृप ! विकृष्य बभञ्ज मध्ये ॥”)
<>पुच्छः । इति शब्दरत्नावली ॥ (यथा, कुमारे ।
<>१ । ४८ ।
<>“लज्जा तिरश्चां यदि चेतसि स्या-
<>दसंशयं पर्व्वतराजपुत्त्र्याः ।
<>तं केशपाशं प्रसमीक्ष्य कुर्य्यु-
<>र्बालप्रियत्वं शिथिलं चमर्य्यः ॥”)
<>मत्स्यविशेषः । इति शब्दचन्द्रिका ॥
<LEND>
