<L>26343<pc>3-638<k1>मरुः<k2>मरुः
मरुः¦, पुं, (म्रियतेऽस्मिन्निति । मृ + “भृमृ-
शीति ।” उणा० १ । ७ । इति उः ।) निर्जल-
देशः । (यथा, महाभारते । १३ । १५४ । २७ ।
“अदृश्या गच्छ भीरु ! त्वं सरस्वति ! मरून्
प्रति ॥”)
पर्व्वतः । इत्यमरः । ३ । ३ । १६२ ॥ यथा
महाभारते । ५ । ६४ । १८ ।
“तत्रापश्याम वै सर्व्वे मधु पीतममाक्षिकम् ।
मरुप्रपाते विषमे निविष्टं कुम्भसम्मितम् ॥”
दशेरकदेशः । तत्पर्य्यायः । धन्वा २ । इत्यमरः ।
२ । १ । ५ ॥ यथा, हेमचन्द्रः ।
“शाल्वास्तु कारकुक्षीया मरवस्तु दशेरकाः ॥”
[Page3-639-a+ 52]
मरुवकवृक्षः । इति भावप्रकाशः ॥ (निमि-
वंशीयहर्य्यश्वपुत्त्रः । यथा, श्रीमद्भागवते । ९ ।
१३ । १५ ।
“तस्माद्वृहद्रथस्तस्य महावीर्य्यः सुवृत्पिता ।
सुधृतेर्धृष्टकेतुर्वै हर्य्यश्वोऽथ मरुस्ततः ॥”)
सूर्य्यवंशीषभाविराजविशेषः । तस्य विवरणं
यथा, --
“रामात् कुशोऽभूदतिथिस्ततोऽभून्निषधान्नभः ।
तस्मादभूत् पुण्डरीकः क्षेमधन्वाभवत्ततः ॥
देवानीकस्ततो हीनः पारिपात्रोऽथ हीनतः ।
बलाहकस्ततोऽर्कश्च रजनाभस्ततोऽभवत् ॥
खगणाद्विधृतस्तस्माद्धिरण्यो नाभसंज्ञितः ।
ततः पुष्पार्णवस्तस्मान्मुद्गलोऽथाग्निवर्णकः ॥
तस्मात् शीघ्रोऽभवत् पुत्त्रः पिता मेऽतुलविक्रमः ।
तस्मात् मरुं मां केऽपीह बुधञ्चापि सुमित्रकम् ॥
कलापग्राममासाद्य विद्धि सत्तपसि स्थितम् ।
तवावतारं विज्ञाय व्यासात् सत्यवतीसुतात् ॥
प्रतीक्ष्य कालं लक्षाब्दं कालप्राप्तस्तवान्तिकम् ।
कल्किरुवाच ।
मरो ! त्वामभिषेक्ष्यामि निजायोध्यापुरेऽधुना ।
हत्वा म्लेच्छानधर्म्मिष्ठान् प्रजाभूतविहिंसकान् ॥
विशाखयूपभूपालस्तनयां विनयान्विताम् ।
बिवाहे रुचिरापाङ्गीं सुन्दरीं त्वां प्रदा-
स्यति ॥”
इति कल्किपुराणे १८ अध्यायः ॥
(वसूनामन्यतमः । यथा, हरिवंशे । १९६ । ४७ ।
“वासवानुगता देवी जनयामास वै सुतान् ।
मरुं वै प्रथमं देवं द्वितीयं ध्रुवमव्ययम् ॥”)
<LEND>
