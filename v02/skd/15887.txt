<L>15887<pc>2-679<k1>दधि<k2>दधि
दधि¦, क्ली, (दधातीति । धा + “भाषायां धाञ्कृ-
<>सृगमिजनिनमिभ्यः ।” ३ । २ । १७१ । इत्यस्य
<>वार्त्तिकोक्त्या किः स च लिड्वत् ।) श्रीवासः ।
<>वसनम् । इति शब्दरत्नावली ॥ क्षीरोत्तरा-
<>वस्थाभावः । दै इति भाषा । तत्पर्य्यायः ।
<>क्षीरजम् २ मङ्गल्यम् ३ विरलम् ४ । इति
<>राजनिर्घण्टः ॥ पयस्यम् ५ । घनेतरत् दधि
<>द्रप्स्यम् । इत्यमरः ॥ अस्य गुणाः । अम्लत्वम् ।
<>गुरुत्वम् । वातदोषशमनत्वम् । संग्राहित्वम् ।
<>मूत्रावहत्वम् । बल्यत्वम् । शोफकफार्त्त्यरुच्य-
<>शमनत्वम् । वह्निशान्तिकारित्वम् । कासश्वास-
<>पीनसविषमज्वरशीतज्वरहितत्वम् । रक्तोद्रेक-
<>शुक्रवृद्धिकारित्वञ्च । इति राजनिर्घण्टः ॥ उष्ण-
[Page2-679-c+ 52]
<>त्वम् । दीपनत्वम् । स्निग्धत्वम् । कषायानुरस-
<>त्वम् । पाकेऽम्लत्वम् । पित्तमेदःप्रदत्वम् । मूत्र-
<>कृच्छ्रप्रतिश्यायातीसाररुचिकार्श्येषु शस्तत्वञ्च ।
<>इति भावप्रकाशः ॥ स्वादुत्वम् । हृद्यत्वम् ।
<>रोचनत्वम् । मङ्गल्यत्वम् । इति राजवल्लभः ॥ * ॥
<>अथ पक्वदुग्धदधिगुणाः । रुच्यत्वम् । स्निग्धत्वम् ।
<>उत्तमगुणत्वम् । पित्तानिलापहत्वम् । सर्व्व-
<>धात्वग्निबलवर्द्धनत्वञ्च ॥ * ॥
<P>निःसारदुग्धदधिगुणाः । संग्राहित्वम् । शीतल-
<>त्वम् । वातलत्वम् । लघुत्वम् । विष्टम्भित्वम् ।
<>दीपनत्वम् । रुच्यत्वम् । ग्रहणीरोगनाशित्वञ्च ॥ * ॥
<P>बद्धदधिगुणाः । सुस्निग्धत्वम् । मधुरत्वम् ।
<>नातिपित्तकरत्वञ्च ॥ * ॥
<P>शर्करासहितदधिगुणाः । श्रेष्ठत्वम् । तृष्णा-
<>पित्तास्रदाहनाशित्वञ्च ॥ * ॥
<P>गुडयुक्तदधिगुणाः । वातनाशित्वम् । वृष्यत्वम् ।
<>वृंहणत्वम् । तर्पणत्वम् । गुरुत्वञ्च । इति भाव-
<>प्रकाशः ॥ * ॥
<P>वातजतृष्णानाशित्वम् । इति चक्रदत्तः ॥ * ॥
<>रात्रौ दधिसेवने विशेषो यथा, रात्रौ दधि न
<>भुञ्जीत किन्तु सघृतशर्करं समुद्गसूपं सक्षौद्रं
<>उष्णं सामलकं भुञ्जीत । रक्तपित्तकंफोत्थेषु
<>विकारेषु च अम्बुघृतान्वितमपि दधि न हितम् ॥
<>ऋतुविशेषे विधिनिषेधौ । हेमन्तशिशिरवर्षासु
<>दधि शस्तं शरद्ग्रीष्मवसन्तेषु प्रायशो विगर्हि-
<>तम् ॥ * ॥
<P>अविधिना दधिसेवने दोषः । ज्वरासृक्पित्त-
<>वीसर्पकुष्ठपाण्डुभ्रमकामलारोगप्राप्तिः ॥ * ॥
<P>अथ गोदधिगुणाः । विशेषस्वादुत्वम् । बल्य-
<>त्वम् । रुचिप्रदत्वम् । पवित्रत्वम् । दीपनत्वम् ।
<>स्निग्धत्वम् । पुष्टिकारित्वम् । वायुनाशित्वम् ।
<>अशेषदधिमध्ये गुणाधिकत्वञ्च ॥ * ॥
<P>माहिषदधिगुणाः । सुस्निग्धत्वम् । श्लेष्मलत्वम् ।
<>वातपित्तनाशित्वम् । स्वादुपाकित्वम् । अभि-
<>ष्यन्दित्वम् । गुरुत्वम् । रक्तकफदूषणत्वञ्च ॥ * ॥
<>छागीदधिगुणाः । उत्तमत्वम् । ग्राहित्वम् ।
<>त्रिदोषनाशित्वम् । श्वासकासार्शःक्षयकार्श्येषु
<>शस्तत्वम् । दीपनत्वञ्च । इति भावप्रकाशः ॥ * ॥
<P>आविकदधिगुणः । दुर्नामकफव्याधिप्रकोपन-
<>त्वम् ॥ अश्वीदधिगुणाः । वातनाशित्वम् ।
<>दीपनत्वम् । चक्षुर्हितत्वञ्च ॥ * ॥
<P>औष्ट्रकदधिगुणाः । क्षारत्वम् । अत्यम्लत्वम् ।
<>कटुपाकित्वञ्च ॥ * ॥
<P>हस्तिनीदधिगुणाः । वीर्य्योष्णत्वम् । कषाय-
<>त्वम् । कफवातनाशित्वञ्च ॥ * ॥
<P>मानुष्यदघिगुणाः । मधुरत्वम् । बल्यत्वम् ।
<>स्निग्धत्वम् । सन्तर्पणत्वञ्च । इति राजवल्लभः ॥ * ॥
<>अथ दधिभेदाः ।
<>“आदौ मन्दं ततः स्वादु स्वाद्बम्लञ्च ततः परम् ।
<>अम्लञ्चतुर्थमत्यम्लं पञ्चमं दधि पञ्चधा ॥” * ॥
<>मन्दादीनां लक्षणानि गुणाश्च ।
<>“मन्दं दुग्धवदव्यक्तरसं किञ्चिद्घनं भवेत् ।
[Page2-680-a+ 52]
<>मन्दं स्यात् सृष्टविण्मूत्रं दोषत्रयविदाहकृत् ॥
<>यत् सम्यग् घनतां यातं व्यक्तं स्वादुरसं भवेत् ।
<>स्वाद्वम्लस्य गुणा ज्ञेयाः सामान्यदधिवज्जनैः ॥
<>यत्तिरोहितमाधुर्य्यं व्यक्ताम्लत्वं तदम्लकम् ।
<>अम्लन्तु दीपनं पित्तरक्तश्लेष्मविवर्द्धनम् ॥
<>तदत्यम्लं दन्तरोमहर्षकण्ठादिदाहकृत् ।
<>अत्यम्लं दीपनं रक्तपित्तपुष्टिकरं परम् ॥”
<>इति भावप्रकाशः ॥ * ॥
<>“लवणमधुरसर्पिःशर्करामुद्गधात्री-
<>कुसुमरसविहीनं नैतदश्नन्ति नित्यम् ।
<>न च शरदि वसन्ते नोष्णकाले न रात्रौ
<>न दधि कफविकारे पित्तदोषेऽपि नाद्यात् ॥
<>त्रिकटुकयुतमेतद्राजिकाचूर्णमिश्रं
<>कफहरमनिलघ्नं वह्निसन्धुक्षणञ्च ।
<>तुहिनशिशिरकाले सेवितञ्चातिपथ्यं
<>रचयति तनुदार्ढ्यं कान्तिसत्वञ्च नॄणाम् ॥
<>दधिमधुरमीषदम्लं वाहितञ्च नात्युष्णम् ।
<>यावद् यावन्मधुरं दोषहरं तावदुष्णमिदम् ॥”
<>इति राजनिर्घण्टः ॥ * ॥
<>“दघि यत् स्वादु तन्मेदःकफाभिष्यन्दकारणम् ।
<>दध्यम्लमतियद्रक्तदूषणं कफपित्तकृत् ॥
<>विदाहि सृष्टविण्मूत्रं मन्दजातं त्रिदोषकृत् ।
<>दधि त्वसारं रूक्षन्तु ग्राहि विष्टम्भि वातलम् ॥
<>पीनसे चातिसारे च शीतके विषमज्वरे ।
<>अरुचौ मूत्रकृच्छ्रे च कार्श्ये च दधि शस्यते ॥”
<>इति राजवल्लभः ॥ * ॥
<>(ऋतुभेदे दधिविशेषगुणा यथा, --
<>“शारदं दधिगुर्व्वम्लं रक्तपित्तविवर्द्धनम् ।
<>शोफं तृष्णां ज्वरं शूलं करोति विषमज्वरम् ॥
<>इति शारददधिगुणाः ॥ * ॥
<>गुरु स्निग्धञ्च मधुरं कफकृद्बलवर्द्धनम् ।
<>वृष्यं मेध्यञ्च हैमन्तं पुष्टिदं तुष्टिवृद्धिदम् ॥
<>इति हैमन्तदधिगुणाः ॥ * ॥
<>शैशिरं सघनञ्चाम्लं मधुरं गुरु एव च ।
<>वृष्यं बलकरं पित्तश्रमापहरणं परम् ।
<>इति शैशिरदधिगुणाः ॥ * ॥
<>वासन्तं मधुरं स्निग्धं किञ्चिदम्लं कफात्मकम् ।
<>बलहृद्वीर्य्यहा प्रोक्तं वसन्ते न प्रशस्यते ।
<>इति वासन्तदधिगुणाः ॥ * ॥
<>लघु चाम्लं भवेद्ग्रीष्मे चात्युष्णं रक्तपित्तकृत् ।
<>शोषभ्रमपिपासाकृद्दधियुक्तं न ग्रीष्मके ॥
<>इति ग्रीष्मदधिगुणाः ॥ * ॥
<>वार्षिकं हितकृत् प्रोक्तं दधि शस्तं न दोषलम् ।
<>शोषवातभ्रमान् हन्ति श्रमातीसारनाशनम् ॥”
<>इति वार्षिकदधिगुणाः ॥ * ॥
<>“हिक्काश्वासप्लीहार्शानामतिसारे भगन्दरे ।
<>शस्तं प्रोक्तं दधि ह्येषां लवणेन विमूर्च्छितम् ॥
<>इति दधिभोजनविधिः ॥” * ॥
<>इति हारीते प्रथमे स्थानेऽष्टमेऽध्याये ॥
<>“रोचनं दीपनं वृष्यं स्नेहनं बलवर्द्धनम् ।
<>पाकेऽम्लमुष्णं वातघ्नं मङ्गल्यं वृंहणं दधि ॥
<>पीनसे चातिसारे च शीतके विषमज्वरे ।
[Page2-680-b+ 52]
<>अरुचौ मूत्रकृच्छ्रे च कार्श्ये च दधि शस्यते ॥”
<>“त्रिदोषं मन्दकं जातं वातघ्नं दधि शुक्रलम् ॥”
<>इति चरके शूत्रस्थाने २७ अध्याये ॥
<>“दधि तु मधुरमम्लमत्यम्लञ्चेति तत्कषायानुरसं
<>स्निग्धमुष्णं पीनसविषमज्वरातिसारारोचक-
<>मूत्रकृच्छ्रकार्श्यापहं वृष्यं प्राणकरं माङ्गल्यञ्च ॥
<>महाभिष्यन्दि मधुरं कफमेदोविवर्द्धनम् ।
<>कफपित्तकृदम्लं स्यादत्यम्लं रक्तदूषणम् ॥
<>विदाहि सृष्टविण्मूत्रं मन्दजातं त्रिदोषकृत् ।
<>स्निग्धं विपाके मधुरं दीपनं बलवर्द्धनम् ॥
<>वातापहं पवित्रञ्च दधि गव्यं रुचिप्रदम् ।
<>दध्याजं कफपित्तघ्नं लघुवातक्षयापहम् ॥
<>दुर्नामश्वासकासेषु हितमग्नेः प्रदीपनम् ।
<>विपाके मधुरं वृष्यं वातपित्तप्रसादनम् ॥
<>बलासवर्द्धनं स्निग्धं विशेषाद्दधि माहिषम् ।
<>विपाके कटु सक्षारं गुरु भेद्योष्ट्रिकं दधि ॥
<>वातमर्शांसि कुष्ठानि क्रिमीन् हन्त्युदराणि च ।
<>कोपनं कफवातानां दुर्नाम्नाञ्चाधिकं दधि ॥
<>रसे पाके च मधुरमत्यभिष्यन्दि दोषलम् ।
<>दीपनीयमचक्षुष्यं वाडवं दधि वातलम् ॥
<>रूक्षमुष्णं कषायञ्च कफमात्रापहञ्च तत् ।
<>स्निग्धं विपाके मधुरं बल्यं सन्तर्पणं गुरु ॥
<>चक्षुष्यमग्न्यं दोषघ्नं दधि नार्य्या गुणोत्तरम् ।
<>लघु पाके बलासघ्नं वीर्य्योष्णं पित्तनाशनम् ॥
<>कषायानुरसं नाग्या दधि वर्च्चोविवर्द्धनम् ।
<>दधीन्युक्तानि यानीह गव्यादीनि पृथक् पृथक् ॥
<>विज्ञेयमेषु सर्व्वेषु गव्यमेव गुणोत्तरम् ।
<>वातघ्नं कफकृत् स्निग्धं वृंहणं न च पित्तकृत् ॥
<>कुर्य्याद्भक्ताभिलाषञ्च दधि यत् सुपरिश्रुतम् ।
<>शृतात् क्षीरात्तु यज्जातं गुणवद्दधि तत् स्मृतम् ॥
<>वातपित्तहरं रुच्यं धात्वग्निबलवर्द्धनम् ।
<>दघ्नः सरो गुरुर्वृष्यो विज्ञेयोऽनिलनाशनः ॥
<>वह्नेर्विधमनश्चापि कफशुक्रविवर्द्धनः ।
<>दधि त्वसारं रूक्षञ्च ग्राहि विष्टम्भि वातलम् ॥
<>दीपनीयं लघुतरं सकषायं रुचिप्रदम् ।
<>शरद्ग्रीष्मवसन्तेषु प्रायशो दधि गर्हितम् ॥
<>हेमन्ते शिशिरे चैव वर्षासु दधि शस्यते ॥”
<>इति सुश्रुते सूत्रस्थाने ४५ अध्याये ॥)
<>धारणकर्त्तरि, त्रि । इति मुग्धबोधम् ॥
<LEND>
