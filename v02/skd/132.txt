<L>132<pc>1-006<k1>अक्षरः<k2>अक्षरः
अक्षरः¦ त्रि, (न क्षरतोति ।) अक्षरणीयः । अच्युतः ।
यथा, --
“तस्मै स विद्यानुपसन्नाय सम्यक्
प्रशान्तचित्ताय शमन्विताय ।
येनाक्षरं पुरुषं वेद सत्यं
प्रोवाच तं तत्त्वतो ब्रह्मविद्यां” ॥
इति वेदान्तसारधृता श्रुतिः ॥
अपिच ।
“द्वाविमौ परुषौ लोके क्षरश्चाक्षर एव च ।
क्षरः सर्व्वाणि भूतानि कूटस्थोऽक्षर उच्यते” ॥
इति श्रीभगवद्गीतायां १५ अध्याये १७ श्लोकः ॥
क्षरश्चाक्षरश्चेति द्वाविमौ पूरुषौ लोके प्र-
सिद्धौ । तावेवाह । तत्र क्षरः पुरुषो नाम
सर्व्वाणि भूतानि ब्रह्मादिस्थावरान्तानि शरी-
राणि अविवेकिलोकस्य शरोरेष्वेव पुरुषत्व-
प्रसिद्धेः, कूटो राशिः शिलाराशिः पर्व्वतैव
एकदेशेष नश्यत्स्वपि निर्व्विकारतया तिष्ठतीति
कूटस्थश्चेतनो भोक्ता स तु अक्षरः पुरुष उच्यते
विवेकिभिः । इति तट्टीकायां श्रीधरस्वामी ॥
<LEND>
