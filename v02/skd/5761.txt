<L>5761<pc>2-002<k1>ककुदः<k2>ककुदः
ककुदः¦, पुं क्ली, (कं सुखं उत्कर्षं वा कौति प्रकाश-
यति धातूनामनेकार्थत्वात् कुधातुरत्र प्रकाशनार्थः
अन्तर्ण्यन्तार्थश्च । कु + क्विप् तुक् च पृषोदरादि-
त्वात् तस्य दः । यद्वा कस्य सुखस्य शरीरस्य वा कुं
भूभिं मूलं आकरमिति यावत् ददातीति । ककु +
दा + कः । यद्वा “ककुदस्यावस्थायां लोपः” । ५ ।
४ । १४६ । अर्द्धर्च्चादि-पां । २ । ४ । ३१ ।) प्राधा-
न्यम् । (यथा अथर्व्ववेदे । १० । १० । १९ ।
“ऊर्द्ध्वो विन्दुरुदचरद् ब्रह्मणः ककुदादधि” ।
रघुश्च । ६ । ७१ ॥
“इक्षाकुवंश्यः ककुदं नृपाणां
ककुत्स्थ इत्याहितलक्षणोऽभूत् ।
काकुत्स्थशब्दं यत उन्नतेच्छाः
श्लाघ्यं दधत्युत्तरकोशलेन्द्राः” ॥)
राजचिह्नम् । तत्तु श्वेतच्छत्रादि । (यथा रघुः ।
३ । ७० ।
“अथ स विषयव्यावृत्तात्मा यथाविधि सूनवे
नृपतिककुदं दत्त्वा यूने सितातपवारणम्” ॥)
वृषाङ्गम् । झुँट इति भाषा । इत्यमरः ॥ ३ । ३ ।
९१ ॥ (यथा महाभारते । १३ । १४ । २३६-२३९ ।
“वृषरूपधरं साक्षात् क्षीरोदमिव सागरम् ।
कृष्णपुच्छं महाकायं मधुपिङ्गललोचनम् ॥
[Page2-003-a+ 52]
वज्रसारमयैः शृङ्गैर्निष्टप्तकनकप्रभैः ।
सुतीक्ष्णैर्मृदुरक्ताग्रैरुत्किरन्तमिवावनिम् ॥
जाम्वूनदेन दाम्ना च सर्व्वतः समलङ्कृतम् ।
सुवक्त्रखुरनासञ्च सुकर्णं सुकटीतटम् ॥
सुपार्श्वं विपुलस्कन्धं सुरूपं चारुदर्शनम् ।
ककुदं तस्य चाभाति स्कन्धमापूर्य्य धिष्ठितम्” ॥)
पर्ब्बताग्रभागः । इति अमरटीकायां स्वामी ॥
<LEND>
