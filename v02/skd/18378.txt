<L>18378<pc>2-829<k1>नरः<k2>नरः
नरः¦, पुं, (नृणातीति । नॄ + अच् ।) मनुष्यः ।
इत्यमरः । २ । ६ । १ ॥ (यथा, मनुः । १ । ९६ ।
“बुद्धिमत्सु नराः श्रेष्ठा नरेषु ब्राह्मणाः
स्मृताः ॥”)
पुरुषः । इति राजनिर्घण्टः ॥ (यथा, देवी-
भागवते । ५ । २ । १४ ।
“यदा कदापि दैत्येन्द्र ! नार्य्यास्ते मरणं ध्रुवम् ।
न नरेभ्यो महाभाग ! मृतिस्ते महिषासुर ! ॥”)
विष्णुः । (महादेवः । यथा, महाभारते ।
१३ । १७ । ११५ ।
“गान्धारश्च सुवासश्च तपःसक्तो रतिर्नरः ॥”)
अर्ज्जुनः । इति मेदिनी । रे, ५२ ॥ (नर-
मुनेरंशजातत्वादस्य तथात्वम् ॥) शङ्कुः । इति
लीलावती ॥ * ॥ अथ नरजन्मकारणम् । “पितुः
शुक्रोत्तरो नरः ॥” अन्यच्च । सुखबोधे ।
“विषमायां तिथौ क्षिप्तं कुर्य्याद्बीजन्तु कन्यकाम् ।
समायां पुरुषं नूनं केचिदाहुर्म्मनीषिणः ॥
चतुरशीतिलक्षान्ते गोजन्मा तत्परं नरः ।
ततस्तु ब्राह्मणश्च स्यादभयं नात्र संशयः ॥”
इति पाद्मोत्तरखण्डे १५ अध्यायः ॥
(स्वनामख्यातो हरेरंशभूतो धर्म्मपुत्त्रःऋषिः ।
यथा, देवीभागवते । ४ । ५ । १५ ।
“हरेरंशौ स्थितौ तत्र नरनारायणावृषी ।
पूर्णं वर्षसहस्रन्तु चक्राते तप उत्तमम् ॥”
अस्य विवरणन्तु तत्रैव विशेषतो द्रष्टव्यम् ॥ * ॥
देवयोनिविशेषः । यथा, विष्णुपुराणे । १ । ५ । ५८ ।
“नरकिन्नररक्षांसि वयःपशुमृगोरगान् ॥”)
<LEND>
