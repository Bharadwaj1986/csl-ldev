<L>5072<pc>1-263<k1>उपानत्<k2>उपानत्
उपानत्¦, [ह्] स्त्री, (उपनह्येते पादावनया । उप +
नह + क्विप् । “नहिवृतिवृषीति” । ७३ । ११६ ।
पूर्व्वपदस्य दीर्घः ।) चर्म्मादिनिर्म्मितपादकोषः ।
जुता इति भाषा । तत्पर्य्यायः । पादुका २ पादूः
३ । इत्यमरः ॥ पादव्यतिरेकेणात्मोपानद्वहन-
निषेधो यथा, --
“नाक्षैः क्रीडेत् कदाचित्तु स्वयं नोपानहौ वहेत् ।
शयनस्थो न भुञ्जीत न पाणिस्थं न चासने” ॥
इति मानवे ४ । ७४ । “ग्लहं विना कदाचिदपि
परिहासेनापि नाक्षादिभिः क्रीडेत् । स्वयमि-
त्यभिधानात् आत्मोपानहौ पादव्यतिरिक्तेन
हस्तादिना देशान्तरं न नयेत् । शय्यावस्थितश्च
न भुञ्जीत हस्ते च प्रभूतमन्नं कृत्वा क्रमेण न
खादेत् । आसने भोजनपात्रं निधाय न भुञ्जीत ।
इति तट्टीकायां कुल्लूकभट्टः ॥ (यथा नैषघे । १ । १२३ ।
“कृतावहोरस्य हयादुपानहौ” ।
“अनारोग्यमनायुष्यं चक्षुषोरुपघातकृत् ।
पादाभ्यामनुपानद्भ्यां सदा चंक्रमणं नृणाम्” ॥
इति सुश्रुते चिकित्सितस्थाने २४ अध्यायः ॥)
<LEND>
