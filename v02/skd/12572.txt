<L>12572<pc>2-451<k1>चित्रा<k2>चित्रा
चित्रा¦, स्त्री, (चित्रयति चित्रकर्म्म करोति सर्व्व-
<>गुणैः शोभते इति वा । चित्र + अच् + टाप् ।)
<>श्रीकृष्णसखीविशेषः । यथा, उज्ज्वलनीलमणौ ।
<>“परमप्रेष्ठसख्यस्तु ललिता सविशाखिका ।
<>सचित्रा चम्पकलता तुङ्गविद्येन्दुलेखिका ।
<>रङ्गदेवी सुदेवी चेत्यष्टौ सर्व्वगुणाग्रिमाः ॥”
<>अस्याः कुञ्जः श्रीकुण्डस्य पूर्व्वस्यां आनन्द-
<>सुखदो नाम । वयः अष्टमासाधिकत्रयोदश-
<>वत्सरम् । वर्णो गौरः । अस्या वस्त्रं जाती-
<>पुष्पतुल्यम् । कर्म्म चित्रम् । इति गोस्वामि-
<>ग्रन्थः ॥ * ॥ मूषिकपर्णी । गोडुम्बा । सुभद्रा ।
<>दन्तिका । (पर्य्याया यथा, वैद्यकरत्नमालायाम् ।
<>“चित्रा दन्ती निकुम्भः स्यादुपचित्रा मुकूलकः ।
<>दाक्षायणी विशल्या च तथोडुम्बरपर्ण्यपि ॥”)
<>माया । सर्पभेदः । नदीविशेषः । इति मेदिनी ॥
<>अपसरोविशेषः । इति हेमचन्द्रः ॥ अश्वि-
<>न्यादिसप्तविंशतिनक्षत्रान्तर्गतचतुर्द्दशनक्षत्रम् ।
<>तत्तु मुक्तावदुज्ज्वलं एकतारकामयम् ।
<>अस्य अधिष्ठात्री देवता विश्वकर्म्मा । यथा, --
<>“एकमौक्तिकसमुज्ज्वलप्रभे
<>त्वष्टरीन्दुवदने खमध्यगे ।”
<>इति कालिदासः ॥
<>तत्र जातस्य फलं यथा, कोष्ठीप्रदीपे ।
<>“प्रतापसन्तापितशत्रुपक्षो
<>दक्षो नये चापि विचित्रवासाः ।
<>प्रसूतिकाले यदि यस्य चित्रा
<>बुद्धिर्विचित्रा खलु तस्य शास्त्रे ॥”
<>मृगेर्व्वारुः । (यथा, चरके सूत्रस्थाने । १३ अः ।
<>“तिलः पियालाभिषुकौ विभीतका-
<>श्चित्राभयैरण्डमधूकसर्षपाः ।
<>कुसुम्भविल्वारुकमूलकातसी
<>निकोठकाक्षोडकरञ्जशिग्नुजाः ॥
<>स्नेहाशयाः स्थावरसंज्ञितास्तथा
<>स्युर्ज्जङ्गमा मत्स्यमृगाः सपक्षिणः ॥”)
<>गण्डदूर्व्वा । सुतश्रेणी । मञ्जिष्ठा । इति राज-
<>निर्घण्टः ॥ (यथा, सुश्रुते चिकित्सितस्थाने
<>२ अध्याये ।
<>“चित्रासमन्वितञ्चैव रुजादाहविनाशनम् ॥”)
<>छन्दोविशेषः । इति छन्दोमञ्जरी ॥ अस्य विव-
<>रणं छन्दःशब्दे द्रष्टव्यम् ॥ (गायत्त्रीस्वरूपा
<>महाशक्तिः । यथा, देवीभागवते । १२ । ६ । ५२ ।
<>“चक्रवाकस्तनी चेष्ठा चित्रा चारुविलासिनी ॥”)
<LEND>
