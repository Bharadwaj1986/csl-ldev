<L>32699<pc>4-392<k1>विद्युत्<k2>विद्युत्
विद्युत्¦, स्त्री, (विशेषेण द्योतते इति तच्छीला
वा । वि + द्युत + “भ्राजभासेति ।” ३ । २ । १७७ ।
इति क्विप् ।) सन्ध्या । इति मेदिनी । ते, १५५ ॥
विद्योतते या । तत्पर्य्यायः । शम्पा २ शतह्रदा ३
ह्रादिनी ४ ऐरावती ५ क्षणप्रभा ६ तडित् ७
सौदामिनी ८ चञ्चला ९ चपला १० । इत्य-
मरः ॥ वीपा ११ सौदाम्नी १२ चिल-
मीलिका १३ सर्ज्जूः १४ अचिरप्रभा १५
सौदामनी १६ अस्थिरा १७ मेघप्रभा १८
अशनिः १९ । इति शब्दरत्नावली ॥ चटुला २०
अचिररोचिः २१ राधा २२ नीलाञ्जना २३ ।
इति जटाधरः ॥ सा चतुर्व्विधा । यथा, --
“अरिष्टनेमिपत्नीनामपत्यानीह षोडश ।
बहुपुत्त्रस्य विदुषश्चतस्रो विद्युतः स्मृताः ॥”
इति विष्णुपुराणे १ अंशे १५ अध्यायः ॥
चतस्रो विद्युतस्तु ।
“वाताय कपिला विद्युदातपाय हि लोहिता ।
पीता वर्षाय विज्ञेया दुर्भिक्षायासिता भवेत् ॥”
इति ज्योतिःशास्त्रे प्रसिद्धाः । इति तट्टीका ॥
<LEND>
