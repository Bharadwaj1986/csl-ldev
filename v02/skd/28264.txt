<L>28264<pc>4-002<k1>यक्षः<k2>यक्षः
यक्षः¦, पुं, (यक्ष्यते पूज्यत इति । यक्ष + घञ् ।
<>यद्वा, ईं लक्ष्मीमक्ष्णोतीति । अक्ष + अण् ।)
<>गुह्यकमात्रम् । गुह्यकेश्वरः । इति मेदिनी । षे,
<>२२ ॥ इन्द्रगृहम् । धनरक्षकः । इति सारस्वतः ॥
<>यक्षस्वरूपं यथा, --
<>“आजग्मुर्यक्षनिकराः कुबेरवरकिङ्कराः ।
<>शैलजप्रस्तरकरा अञ्जनाकारमूर्त्तयः ॥
<>विकृताकारवदनाः पिङ्गलाक्षा महोदराः ।
<>स्फटिका रक्तवेशाश्च दीर्घस्कन्धाश्च केचन ॥”
<>इति ब्रह्मवैवर्त्ते श्रीकृष्णजन्मखण्डे १७ अध्यायः ॥
<>यक्षगणो यथा, --
<>“प्रचेतसः सुता यक्षास्तेषां नामानि मे शृणु ।
<>केवलो हरिकेशश्च कपिलः काञ्चनस्तथा ।
<>मेघमाली च यक्षाणां गण एष उदाहृतः ॥”
<>तस्य व्युत्पत्तिर्यथा, --
<>“धातुर्यक्षत्यथोक्तस्त्वददने क्षपणे च सः ।
<>यद्यक्षत्युक्तवानेष तस्माद्यक्षो भवत्ययम् ॥”
<>इति वह्निपुराणे काश्यपीयवंशः ॥
<>(अपरा निरुक्तिर्यथा, विष्णुपुराणे । १ । ५ । ४१ ।
<>“मैवं भो रक्ष्यतामेष यैरुक्तं राक्षसास्तु ते ।
<>ऊचुः खादाम इत्यन्ये ये ते यक्षास्तु जक्षणात् ॥”
<>पुं, क्ली, पूजा । यथा, ऋग्वेदे । ७ । ६१ । ५ ।
<>“अमूरा विश्वा वृषणा विमा वां
<>न यामु चित्रं ददृशे न यक्षम् ॥”
<>“न यक्षं न पूजा दृश्यते ।” इति तद्भाष्ये
<>सायणः ॥ तथाच अथर्व्ववेदे । १६ । २ । २४ ।
<>“तव यक्षं पशुपते अप्स्वन्तः ॥”)
<LEND>
