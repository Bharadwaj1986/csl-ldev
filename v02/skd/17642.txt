<L>17642<pc>2-781<k1>धमनी<k2>धमनी
धमनी¦, स्त्री, (धमनि + वा ङीष् ।) नाडी ।
<>(यथा, महाभारते । १२ । २१४ । १७ ।
<>“दश विद्यात् धमन्योऽत्र पञ्चेन्द्रियगुणावहाः ।
<>याभिः सूक्ष्माः प्रजायन्ते धमन्योऽन्याः सह-
<>स्रशः ॥”
<>यथा, --
<>“ओजोवहाः शरीरे वा विधम्यन्ते समन्ततः ।
<>येनौजसा वर्त्तयन्ति प्रीणिताः सर्व्वदेहिनः ॥
<>यदृते सर्व्वभूतानां जीवितं नावतिष्ठते ।
<>यत्सारमादौ गर्भस्य यौऽसौ गर्भरसाद्रसः ॥
<>संवर्त्तमानं हृदयं समाविशति यत् पुरा ।
<>यस्य नाशान्न नाशोऽस्ति धारि यद्धृदयाश्रितम् ॥
<>यच्छरीरबलं देहः प्राणा यत्र प्रतिष्ठिताः ।
<>तत्फला विविधा वाताः फलन्तीति महाफलाः ॥
<>ध्मानाद्धमन्यः स्रवणात् स्रोतांसि सरणात्
<>सिराः ॥”
<>इति चरके सूत्रस्थाने त्रिंशेऽध्याये ॥
<>“चतुर्व्विंशतिर्धमन्यो नाभिप्रभवा अभिहिताः ।
<>तत्र केचिदाहुः सिरा धमनी स्रोतसामविभागः
<>सिराषिकारा एव धमन्यः स्रोतांसि चेति ।
<>तत्तु न सम्यक् । अन्या एव हि धमन्यः स्रोतांसि
<>च सिराभ्यः कस्याद्ब्यञ्जनान्यत्वान्मूलसन्नियमात्
<>कर्म्मवैशेष्यादागमाच्च केवलन्तु परस्परसन्नि-
<>कर्षात् सदृशागमकर्म्मत्वात् सौक्ष्म्याच्च विभक्त-
<>कर्म्मणामप्यविभाग इव कर्म्मसु भवति ॥
<>तासान्तु नाभिप्रभवानां धमनीनामूर्द्ध्वगा दश-
<>दश चाधोगामिन्यश्चतस्रस्तिर्य्यग्गाः । ऊर्द्ध्वगाः
<>शब्दस्पर्शरूपरसगन्धप्रश्वासोच्छ्वासजृम्भितक्षुद्ध-
<>सितक्षुधितरुदितादीन्विशेषानभिवहन्त्यः शरीरं
<>धारयन्ति । तास्तु हृदयमभिप्रपन्नास्त्रिधा
[Page2-782-a+ 52]
<>जायन्ते तास्त्रिंशत् । तासान्तु वातपित्तकफ-
<>शोणितरसान् द्वे द्वे वहतस्ता दश शब्दरूपरस-
<>गन्धानष्टाभिर्गृह्णीते । द्वाभ्यां भाषते च द्बाभ्यां
<>घोषं करोति द्बाभ्यां स्वपिति द्वाभ्यां प्रतिबुध्यते
<>द्वे चाश्रुवाहिन्यौ । द्वे स्तन्यं स्त्रिया वहतः
<>स्तनसंश्रिते । ते एव शुक्रं नरस्य स्तनाभ्यामभि-
<>वहतः । तास्त्वेतास्त्रिंशत् सविभागा व्याख्याता
<>एताभिरूर्द्ध्वं नामेरुदरपार्श्वपृष्ठोरःस्कन्धग्रीवा-
<>बाहवो धार्य्यन्ते याप्यन्ते च ॥”
<>“अधोगमास्तु वातमूत्रपुरीषशुक्रार्त्तवादीन्यधो
<>वहन्ति । तास्तु पित्ताशयमभिप्रतिपन्नास्तत्रस्थ-
<>मेवान्नपानरसं विपक्वमौष्ण्याद्विवेचयन्त्योऽभि-
<>वहन्त्यः शरीरं तर्पयन्त्यर्पयन्ति चोर्द्ध्वगतानां
<>तिर्य्यग्गतानां रसस्थानञ्चाभिपूरयन्ति मूत्रपुरीष-
<>स्वेदांश्च विरेचयन्त्यामपक्वाशयान्तरे च त्रिधा
<>जायन्ते तास्त्रिंशत् । तासान्तु वातपित्तकफ-
<>शोणितरसान् द्बे द्वे वहतस्ता दश द्बे अन्न-
<>वाहिन्यावन्त्राश्रिते तोयवहे द्बे मूत्रवस्तिमभि-
<>प्रपन्ने मूत्रवहे द्वे शुक्रवहे द्बे शुक्रप्रादुर्भावाय
<>द्वे विसर्गाय ते एव रक्तमभिवहतो नारीणा-
<>मार्त्तवसंज्ञम् । द्वेवर्च्चो निरसन्यौ स्थूलान्त्रप्रति-
<>बद्धे । अष्टावन्यास्तिर्य्यग्गानां धमनीनां स्वेदमर्प-
<>यन्ति । तास्त्वेतास्त्रिंशत् स विभागा व्याख्याता
<>एताभिरधोनाभेः पक्वाशयकटीमूत्रपुरीषगुद-
<>वस्तिमेढ्रसक्थीनि धार्य्यन्ते याप्यन्ते च ॥”
<>“तिर्य्यग्गानान्तु चतसृणां धमनीनामेकैका शतधा
<>सहस्रधा चोत्तरोत्तरं विभन्वन्ते तास्त्वसंख्येया-
<>स्ताभिरिदं शरीरं गवाक्षितं विबद्धमाततञ्च ।
<>तासां मुखानि रोमकूपप्रतिबद्धानि यैः स्वेद-
<>मभिवहन्ति रसञ्चापि सन्तर्पयन्त्यन्तर्बहिश्च
<>तैरेव चाभ्यङ्गपरिषेकावगाहालेपनवीर्य्याण्यन्तः
<>शरीरमभिप्रतिपद्यन्ते त्वचि विपक्वानि तैरेव
<>स्पर्शसुखमसुखं वा गृह्णाति । तास्त्वेताश्चतस्रो
<>धमन्यः सर्व्वाङ्गगताः सविभागा व्याख्याताः ॥”
<>इति सुश्रुते शरीरस्थाने नवमेऽध्याये ॥ * ॥)
<>हट्टविलासिनी । इत्यमरः ॥ हरिद्रा । ग्रीवा ।
<>इति हेमचन्द्रः । ३ । २९५ ॥ पृश्निपर्णी । इति
<>राजनिर्घण्टः ॥ नलिका । इति भावप्रकाशः ॥
<LEND>
