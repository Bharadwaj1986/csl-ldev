<L>23048<pc>3-285<k1>प्रमाथः<k2>प्रमाथः
प्रमाथः¦, पुं, (प्र + मथ् + भावे घञ् ।) प्रम-
थनम् । बलात् हरणम् । इति पुराणम् । (निपात्य
भूमौ पेषणम् । यथा, महाभारते । ४ ।
१२ । २७ ।
“कृतप्रतिकृतैश्चित्रैर्बाहुभिश्च सुशङ्कटैः ।
सन्निपातावधूतैश्च प्रमाथोन्माथनैस्तथा ॥”
अस्य टीकायां नीलकण्ठेन मल्लशास्त्रात् एत-
ल्लक्षणमुद्धृतम् । यथा, --
“निपात्य पेषणं भूमौ प्रमाथ इति कथ्यते ॥”
कुमारस्यानुचरभेदः । यथा, महाभारते । ९ ।
४५ । २९ ।
“ततः प्रादादनुचरौ यमः कालोपमाबुभौ ।
उन्माथञ्च प्रमाथञ्च महावीर्य्यौ महाद्युती ॥”
शिवपारिषद्प्रमथगणः । यथा, हरिवंशे ।
१७८ । ५३ ।
“ते प्रदीप्तप्रहरणा दैत्यदानवराक्षसाः ।
प्रमाथगणमुख्याश्च प्रायुध्यन् कृष्णमव्ययम् ॥”)
<LEND>
