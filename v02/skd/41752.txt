<L>41752<pc>5-534<k1>हिक्का<k2>हिक्का
हिक्का¦, स्त्री, (हिक्क कूजे + गुरोश्चेत्यः । टाप् ।
<>यद्वा, हिक्क्यतेऽनयेति । हिक्क + करणे घञ् ।)
<>रोगोपसर्गविशेषः । हिँच्की इति भाषा ।
<>इत्यमरः । ३ । ५ । ८ ॥ हेँकटी इति ख्यातो
<>व्याधिविशेषः । हिक्वति कूजत्यनया हिक्का ।
<>हिक्क ञ कूजे सेमक्तात् सरोरिति अः । हिक्क-
<>यते हिनस्तीति वा । हिक्व क ङ हिंसे पचा-
<>हित्यादन् । हिगिति कृत्वा कायति शब्दायते
[Page5-535-a+ 52]
<>इति वा हिक्का कै शब्दे हनजनादिति डः ।
<>इति भरतः ॥ * ॥ अथ हिक्कारोगनिदानम् ।
<>धन्वन्तरिरुवाच ।
<>“हिक्कारोगनिदानञ्च वक्ष्ये सुश्रुत ! तच्छृणु ।
<>श्वासैकहेतुप्राग्रूपसंख्याप्रकृतिसंश्रया ।
<>हिक्का भक्तोद्भवा क्षुद्रा यमला महतीति च ।
<>गम्भीरा च मरुत्तत्र त्वरया भुक्तिसेवितैः ॥
<>रूक्षतीक्ष्णखराशान्तैरन्नपानैरपीडितः ।
<>करोति हिक्कामरुजां मन्दशब्दां क्षुधानुगाम् ॥
<>समं मत्स्यान्नपानेन या प्रायाति च सान्नजा ।
<>आयासात् पवनः क्रुद्धः क्षुद्रां हिक्कां प्रवर्त्तयेत् ॥
<>जत्रुमूलप्रविसृतामल्पवेगयुताञ्च सा ।
<>वृद्धिमायासतो याति भुक्तमात्रे च मार्द्दवम् ॥
<>चिरेण यमलैर्व्वेगैराहारेऽप्यनुवर्त्तते ।
<>परिणाममुखे वृद्धिं परिणामे च गच्छति ॥
<>कम्पयन्ती शिरो ग्रीवामाध्मातस्यातितृप्यतः ।
<>प्रलापच्छर्द्द्यतीसारनेत्रविप्लुतजृम्भिता ॥
<>यमलावेगिनी हिक्वा परिणामवती च सा ।
<>ध्वस्तभ्रूशङ्खयुग्मस्य श्रुतिविप्लुतचक्षुषः ॥
<>स्तम्भयन्ती तनुं वाचं स्मृतिं संज्ञाञ्च मुञ्चती ।
<>तुदन्ती मार्गमन्यस्य कुर्व्वती मर्म्मघट्टनम् ॥
<>पृष्ठतो नमनं सार्य्य महाहिक्का प्रवर्त्तते ।
<>महामूला महाशब्दा महावेगा महाबला ॥
<>पक्काशयाधो नाभेर्व्वा पूर्व्ववत् सा प्रवर्त्तते ।
<>तद्रूपा सा महत् कुर्य्याज्जृम्भमङ्गप्रसारणम् ॥
<>गम्भीरेण निनादेन गम्भीरां तु सुसाधयेत् ।
<>आद्ये द्वे वर्ज्जयेदन्त्ये सर्व्वलिङ्गाञ्च वेगिनीम् ॥
<>सर्व्वस्य सञ्चितामस्य स्थविरस्य व्यवायिनः ।
<>व्याधिभिः क्षीणदेहस्य भक्तच्छेदकृशस्य च ॥
<>सर्व्वेऽपि रोगा नाशाय मत्वैवं शीघ्रकारिणः ।
<>हिक्काश्वासौ तथा तौ हि मृत्युकाले कृता-
<>लयौ ॥”
<>इति गारुडे १५५ अध्यायः ॥ * ॥
<>तदौषधं यथा, --
<>“कुलत्थः श्वासहिक्कानुत् कफगुल्मानिलापहः ॥
<>त्रिदोषघ्नं मधु प्रोक्तं वातलञ्च प्रकीर्त्तितम् ।
<>हिक्काश्वासकृमिच्छर्दिमेहतृष्णाविषापहम् ॥”
<>इति च गारुडे । १७३ । ६ ; ५० अध्यायः ॥
<>“तथा हिक्कां हरेत् पीता सौवर्च्चलयुता
<>मुरा ॥”
<>इत्यपि गारुडे १९० अध्यायः ॥ * ॥
<>अन्यच्च ।
<>अथ हिक्काधिकारः ।
<>तत्र हिक्काया विप्रकृष्टनिदानमाह ।
<>“विदाहिगुरुविष्टम्भिरूक्षातिष्यन्दिभोजनैः ।
<>शीतपानाशनस्थानरजोधूमैस्तथानिलैः ॥
<>व्यायामकर्म्मभाराध्ववेगाघातापतर्पणैः ।
<>हिक्काश्वासश्च कासश्च नॄणां समुपजायते ॥”
<>अपतर्पणमनशादि ॥ * ॥
<>सम्प्राप्तिमाह ।
<>“वायु कफेनानुगतः पञ्चहिक्कां करोति हि ।
<>अन्नजां यमलां क्षुद्रां गम्भीरां महतीं तथा ॥”
[Page5-535-b+ 52]
<>सामान्यलक्षणमाह ।
<>“मुहुर्म्मुहुर्व्वायुरुदेति सस्वनो
<>यकृत्प्लिहान्त्राणि मुखादिवाक्षिपन् ।
<>स दोषवानाशु हिनस्त्यसून् यत-
<>स्ततस्तु हिक्केत्यभिधीयते बुधैः ॥”
<>वायुरत्र सोदानः प्राणो बोद्धव्यः । उदेति ऊर्द्ध्वं
<>याति । सस्वनो हिगिति शब्दवान् । ऊर्द्ध्व-
<>गमनं विशिनष्टि यकृदित्यादि । प्लिहन्शब्दो-
<>ऽप्यस्ति दीर्घत्वविकल्पात् । मुखादिति ल्यब्लोपे
<>पञ्चमी । तेन यकृत्प्लीहान्त्राणि मुखमानीय
<>आक्षिपन् निःसारयन्निवेत्यर्थः । स वायुः ।
<>दोषवान् दोषोऽत्र कफः तद्वान् । वायुः कफे-
<>नानुगतः इति संप्राप्तेः । हिनस्तीति हिक्का
<>पृषोदरादित्वात् रूपसिद्धिः । हिगिति कायति
<>शब्दं करोतीति वा ॥ * ॥ पूर्व्वरूपमाह ।
<>“कण्ठोरसोर्गुरुत्वञ्च वदनस्य कषायता ।
<>हिक्कानां पूर्व्वरूपाणि कुक्षेराटोप एव च ॥”
<>वदनस्य कषायता वातात् । न तु कफात् माधुर्य्यं
<>व्याधिप्रभावात् ॥ * ॥ अन्नजाया लक्षणमाह ।
<>“पानान्नैरतिसंयुक्तैः सहसा पीडितोऽनिलः ।
<>हिक्कायत्यूर्द्ध्वगो भूत्वा तां विद्यादन्नजां भिषक् ॥”
<>अनिलः प्राणो वायुः ॥ * ॥ यमलालिङ्गमाह ।
<>“चिरेण यमलैर्व्वेगैर्या हिक्का संप्रवर्त्तते ।
<>कम्पयन्ती शिरोग्रीवं यमलां तां विनिर्द्दिशेत् ॥”
<>क्षुद्रामाह ।
<>“विकृष्टकालैर्या वेगैर्म्मन्दैः समभिवर्त्तते ।
<>क्षुद्रिका नाम सा हिक्का जत्रुमूलात् प्रधा-
<>वति ॥”
<>विकृष्टकालैः चिरेण । जत्रु कक्षोरसोः सन्धिः ॥
<>गम्भीरामाह ।
<>“नाभिप्रवृत्ता या हिक्का घोरा गम्भीरनादिनी ।
<>अनेकोपद्रववती गम्भीरा नाम सा स्मृता ॥”
<>अनेकोपद्रववती तृष्णाज्ज्वरादियुक्ता ॥ * ॥
<>महतीमाह ।
<>“मर्म्माण्यापीडयन्तीव सततं या प्रवर्त्तते ।
<>महाहिक्केति सा ज्ञेया सर्व्वगात्रप्रकम्पनी ॥”
<>मर्म्माणि वस्तिहृदयशिरःप्रभृतीनि ॥ * ॥ असा-
<>ध्यत्वमाह ।
<>“आयम्यते हिक्कते यस्य देहो
<>दृष्टिश्चोर्द्ध्वं भ्राम्यते नित्यमेव ।
<>क्षीणोऽन्नद्विट् क्षौति यश्चातिमात्रं
<>तौ द्वौ चान्त्यौ वर्ज्जयेद्विक्कमानौ ॥”
<>आयम्यते विस्तार्य्यत इव । तौ द्वाविति आय-
<>म्यत इत्यादिना मित्यमेवेत्यन्तेनैको हिक्कमानः ।
<>क्षीण इत्यादिनातिमात्रमित्यन्तेनापरः । तौ
<>द्वौ । अन्त्यौ च गम्भीरया महत्या च हिक्क
<>मानौ वर्ज्जयेत् । अपरञ्च ।
<>“अतिसञ्चितदोषस्य भक्तच्छेदकृशस्य च ।
<>व्याधिभिः क्षीणदेहस्य वृद्धस्यातिव्यवायिनः ॥
<>आयासाच्च समुत्पन्ना हिक्का हन्त्याशु जीवि-
<>तम् ।
<>यमिका च प्रलापार्त्तिमोहतृष्णाससन्विता ॥”
[Page5-535-c+ 52]
<>साध्यत्वमाह ।
<>“अक्षीणश्चाप्यदीनश्च स्थिरधात्विन्द्रियश्च यः
<>तस्य साधयितुं शक्या यमिका हन्त्यतो-
<>ऽन्यथा ॥” * ॥ * ॥
<>अथ हिक्कायाश्चिकित्सा ।
<>“यत्किञ्चित् कफवातघ्नमुष्णं वातानुलोमनम् ।
<>भेषजं पानमन्नं वा हिक्वाश्वासेषु तद्धितम् ॥
<>हिक्काश्वामान्तरे पूर्व्वं तैलाक्ते स्वेद उच्यते ।
<>ऊर्द्ध्वाधः शोधनं शक्ते दुर्ब्बले शमनं मतम् ॥
<>प्राणावरोधतर्ज्जनविस्मापनशीतवारिपरिषेकैः ।
<>चित्रैः कथाप्रयोगैः शमयेद्धिक्कां मनोऽभि-
<>घातैश्च ॥
<>हिक्कार्त्तस्य पयश्छागं हितं नागरसाधितम् ।
<>मधु सौवर्च्चलोपेतं मातुलुङ्गरसं पिबेत् ॥
<>मधुकं मघुसंयुक्तं पिप्पली शर्क्करान्विता ।
<>नागरं गुडसंयुक्तं हिक्काघ्नं लावणत्रयम् ॥
<>कृष्णामलकशुण्डीनां चूर्णं मधु सितायुतम् ।
<>मुहुर्मुहुः प्रयोक्तव्यं हिक्काश्वासेषु तद्धितम् ॥
<>चूर्णं कणागैरिकयोः सक्षौद्रं चावलेहयेत् ॥
<>प्रबालशङ्खत्रिफलाचूर्णं मधुघृतप्लुतम् ।
<>पिप्पली गैरिकञ्चेति लेहो हिक्कानिवारणः ॥
<>नैपाल्या गोविषाणाद्वा कुष्ठात् सर्ज्जरसस्य वा ।
<>धूपं कुशस्य वा साज्यं पिबेद्धिक्कोपशान्तये ॥”
<>नैपाली मनःशिला ।
<>“निर्धूमाङ्गारनिःक्षिप्तहिङ्गुमाषं बलोद्भवः ।
<>हिक्कापञ्चापि हन्त्याशु धूमः पीतो न संशयः ॥
<>हरेणूनां कणानाञ्च क्वाथो हिङ्गुसमन्वितः ।
<>हिक्काप्रशमनः श्रेष्ठो धन्वन्तरिवचो यथा ॥
<>चन्द्रशूरस्य वीजानि क्षिपेदष्टगुणे जले ।
<>यदा मृदूनि गृह्णीयात्ततो वाससि गालयेत् ॥
<>हिक्कातिवेगविकलस्तज्जलं पलमात्रया ।
<>पिबेत् पुनः पुनश्चापि हिक्कावश्यं प्रशाम्यति ॥”
<>चन्द्रशूररसः ॥ * ॥ इति हिक्वाधिकारः । इति
<>भावप्रकाशः ॥
<LEND>
