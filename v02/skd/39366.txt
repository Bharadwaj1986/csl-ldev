<L>39366<pc>5-367<k1>सुता<k2>सुता
सुता¦, स्त्री, (सूयते स्म या । सु + क्तः । टाप् ।)
स्त्यपत्यम् । कन्या । इति मेदिनी ॥ यथा, --
“आत्मजस्तनयः सूनुः सुतः पुत्त्रः स्त्रियां त्वमी ।
आहुर्दहितरं सर्व्वे -- ॥”
इत्यमरः । २ । ६ । २७-२८ ॥
“अमी आत्मजाद्याः स्त्रियां वर्त्तमाना दुहितर-
माहुः । यथा । आत्मजा । तनया । सूनोः
प्रत्ययान्तराभावात् स्त्रियामपि सूनुरेव । सुता
पुत्त्रा । स्वार्थे के केऽकस्व इति ह्रस्वत्वे द्वैषसूत-
पुत्त्रेत्यादिना विभाषया अत इति पुत्त्रिका
पुत्त्रका च । शोनादिपाठात् पुत्त्री च । मा
भैषीः पुत्त्रि सीतेति महानाटकम् ।” इति
तट्टीकायां भरतः ॥ (यथा, भट्टिः । २ । ४७ ।
“हिरण्मयी शाललतेव जङ्गमा
च्युतादिव स्थास्नुरिवाचिरप्रभा ।
शशाङ्ककान्तेरधिदेवताकृतिः
सुता ददे तस्य सुताय मैथिली ॥”)
दुरालभा । इति शब्दचन्द्रिका ॥
<LEND>
