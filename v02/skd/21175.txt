<L>21175<pc>3-115<k1>पानगोष्ठिका<k2>पानगोष्ठिका
पानगोष्ठिका¦, स्त्री, (पानस्य पानाय वा गोष्ठिका ।)
यत्र सम्भूय पीयते । मद्यपानचक्रम् । तत्-
पर्य्यायः । आपानम् २ । इत्यमरः । २ । १० । ४३ ॥
चक्रानुष्ठानं यथा श्यामारहस्यधृतम् । चक्रा-
कारेण पंक्त्याकारेण वा भिन्नभिन्नासने स्वशक्ति-
युक्तश्चेत् युग्मयुग्मक्रमेण पद्मासनेनोपविश्य साम-
यिकललाटे चन्दनं दत्त्वा शिवशक्तिबुद्ध्या पुष्पञ्च
दद्यात् । ततो यदि गुरुस्तत्र तिष्ठति तदादौ
गन्धादिना तं पूजयित्वा तत्पात्रे पुष्पं दत्त्वा
शुद्धिसहितं तस्मै समर्प्य प्रणमेत् । गुरोरभावे
तत् पात्रं जले क्षिपेत् । ततः शक्तिपात्रं शुद्धि-
सहितं शक्त्यै दत्त्वा सामयिकेभ्योऽपि ज्येष्ठानु-
क्रमेण वीरपात्रात् परामृतं शुद्धिसहितं दद्यात् ।
ततः सामयिकोऽपि भक्त्या हस्तद्वयेन संगृह्य
तदुपरि मूलमन्त्रमष्टधा जप्त्वा पूर्व्ववदानन्द-
भैरवं भैरवीञ्च सन्तर्प्य गुरून् देवताञ्च सन्त-
र्पयेत् । स्वस्वकल्पोक्तविधिना भूतशुद्धिं कुर्य्यात् ।
ततश्चक्रनायकस्तैःसह पात्रवन्दनं कुर्य्यात् । यथा,
“श्रीमद्भैरवशेखरप्रविलसच्चन्द्रामृतप्लावितं
क्षेत्राधीश्वरयोगिनीसुरगणैः सिद्धिः समाराधि-
तम् ।
आनन्दार्णवकं महात्मकमिदं साक्षात्त्रिखण्डामृतं
वन्दे श्रीप्रथमं कराम्बुजगतं पात्रं विशुद्धिप्रदम् ॥”
इत्यभिमन्त्र्य वामहस्तेन पात्रमुत्तोल्य अन्योन्य-
वन्दनं कृत्वा गृह्णामीति गुरुशक्तिसाधकेश्वराणा-
माज्ञां गृह्णीयात् । ते जुषस्वेति ब्रूयुः । ततो मूला-
धारात् कुण्डलिनीं इष्टदेवतास्वरूपां आजि-
[Page3-115-b+ 52]
ह्वान्तां विभाव्य गुरुपादुकां स्मृत्वा शिवोऽह-
मिति विचिन्त्य हस्ताभ्यां पात्रं धृत्वा मूलमुच्च-
रन् कुण्डलिनीमुखे देवीं तर्पयेत् । एतदुक्त-
मुदयाकरपद्धत्याम् ।
“कृत्वा मन्त्रतनुं स्मरेत् गुरुपदं देवीं बलां चिन्मयीं
पश्चात् वारत्रयं सदासववृतं दीपैर्युतं कज्जलैः ।
पुष्पादिष्वभिमन्त्रितञ्च निविडं सम्मोहकध्वंसकं
ये सञ्चिन्त्य पिबन्ति यान्ति खलु ते भुक्तिञ्च
मुक्तिं पराम् ॥”
तन्त्रान्तरे च ।
“सिन्दूरतिलकं भाले पाणौ च मदिरासवम् ।
कृत्वा पिबेद्गुरुं ध्यायंस्तथा देवीञ्च चिन्मयीम् ॥”
ततः पात्रमाधारोपरि संस्थाप्य पुनस्तेन क्रमेण
परामृतं गृहीत्वा पात्रवन्दनं कुर्य्यात् । यथा, --
“मद्यं मीनरसावहं यदि तया दत्तञ्च पेयादिभिः
किञ्चिच्चञ्चलरक्तपङ्कजदृशा तस्यै समावेदितम् ।
वामे स्वात्मविशुद्धिशुद्धिकमलं पाणौ विधायात्मके
वन्दे पात्रमहं द्वितीयमधुनानन्दैकसंवर्द्धनम् ॥”
ततः पूर्व्ववत् पात्रं स्वीकृत्य अन्यत् पात्रवन्दनं
कुर्य्यात् । यथा, --
“सर्व्वाम्नायकलाकलापकलितं कौतूहलद्योतनं
चन्द्रोपेन्द्रमहेन्द्रशम्भुवरुणब्रह्मादिभिः सेवितम् ।
ध्यातं देवगणैः परं मुनिगणैर्म्मोक्षार्थिभिः
सर्व्वदा
वन्दे पात्रमहं तृतीयमधुना चात्मावबोधक्षमम् ॥”
तृतीयपात्राभिवन्दनं कृत्वान्यत् पात्रवन्दनं
कुर्य्यात् । यथा, --
“हैमं मीनरसावहं हरिहरब्रह्मादिभिः सेवितं
मुद्रामैथुनधर्म्मकर्म्मनिरतं क्षाराम्लतिक्ताश्र-
यम् ।
आचार्य्याष्टकसिद्धिभैरवकलामांसेन संशोधितं
पायात् पञ्चमकारतत्त्वसहितं पात्रं चतुर्थं नमः ॥”
इति चतुर्थपात्रवन्दनं कृत्वान्यत्पात्रवन्दनं
कुर्य्यात् । यथा, --
“आधारे भुजगाधिराजवलये पात्रं महीमण्डलं
मद्यं सप्तसमुद्रवारि पिशितं चाष्टौ च दिग्-
दन्तिनः ।
सोऽहञ्चैव विभावयन् प्रतिदिनं तारागणैरक्षितो
ऽप्यादित्यप्रमुखैः सुरासुरगणैराज्ञाकरैः
किङ्करैः ॥”
इति पञ्चमपात्रं स्वीकुर्य्यात् । ततो यावद्दृष्ठ्या-
दिकं न चलति तावत् पानादिकं कार्य्यम् ।
अथास्य प्रमाणं यथा रुद्रयामले ।
“साधकेभ्यश्च शक्तिभ्यो दद्यान्निर्म्माल्यचन्दनम् ।
सामयिकैः समं कुर्य्याद्देवि ! पानादिभक्षणम् ॥”
अन्यत्रापि ।
“निविशेच्चक्ररूपेण पंक्त्याकारेण वा यथा ।
शक्तियुक्तो वसेद्बापि युग्मयुग्मविधानतः ।
शिवशक्तिधिया सर्व्वं चक्रमध्ये समर्पयेत् ॥”
तन्त्रान्तरे च ।
“ततः पुष्पं समादाय गुरोः पात्रे निवेदयेत् ।
गुरवे च निवेद्याथ शक्त्यै दत्त्वा स्वयं हरेत् ॥”
[Page3-115-c+ 52]
भावचूडामणौ च ।
“साक्षाद्यदि गुरुर्न स्यात्तदातोये विसर्ज्जयेत् ॥”
एतत् सर्म्बं कलीतरपरम् ।
“दिव्यवीरमयो भावः कलौ नास्ति कदाचन ॥”
इति कालीविलासवचनात् ॥
<LEND>
