<L>10312<pc>2-290<k1>गजच्छाया<k2>गजच्छाया
गजच्छाया¦, स्त्री, (गजस्य कुञ्जरस्य छाया प्रति-
<>विम्बः । हस्तिच्छाया ।) योगविशेषः । यथा, --
<>“यदेन्दुः पितृदैवत्ये हंसश्चैव करे स्थितः ।
<>याम्या तिथिर्भवेत् सा हि गजच्छाया प्रकी
<>र्त्तिता ॥”
<>इति मिताक्षरापरिभाषा ॥
<>अपि च । कृत्यचिन्तामणौ ।
<>“कृष्णपक्षे त्रयोदश्यां मघास्विन्दुः करे रविः ।
<>यदा तदा गजच्छाया श्राद्धे पुण्यैरवाप्यते ॥”
<>अन्यच्च ।
<>“योगो मघात्रयोदश्यां कुञ्जरच्छायसंज्ञितः ।
<>भवेन्मघायां संस्थे च शशिन्यर्के करे स्थिते ॥” * ॥
<>चन्द्रसूर्य्ययोर्ग्रहणकालः । यथा, वराहः ।
<>“सैंहिकेयो यदा भानुं ग्रसते पर्व्वसन्धिषु ।
<>गजच्छायातु सा प्रोक्ता तत्र श्राद्धं प्रकल्पयेत् ॥”
<>अमावास्याश्राद्धकालः । यथा, --
<>“अमावास्यां गते सोमे छाया या प्राङ्मुखी भवेत् ।
<>गजच्छाया तु सा प्रोक्ता तत्र श्राद्धं प्रकल्पयेत् ॥”
<>इति च मलमासतत्त्वम् ॥
<LEND>
