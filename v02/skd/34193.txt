<L>34193<pc>4-509<k1>वैतरणी<k2>वैतरणी
वैतरणी¦, स्त्री, नरकसिन्धुः । इत्यमरः ॥ “वित-
<>रणेन दानेन तीर्य्यते वैतरणी । ष्णः
<>षित्त्वादीप् ष्णौ वैतरणिश्च । अटविपटिघाटी-
<>वैतेरण्यर्च्चिशुण्ठीरिति ह्नस्वान्तेषु रुद्रः । ततो-
<>ऽपि पाच्छोणादीति वा ईप् । विरुद्धं तरणं
<>वितरणं तदस्यामस्तीति वैतरणीत्यन्ये । वित-
<>रणौ विसूर्य्ये पाताले भवा वैतरणीत्यन्ये ।
<>वितरणिर्विनौका तरणशून्येत्यर्थः स्वार्थे ष्णे
<>वैतरणीत्येके । सिन्धुर्नदी ।
<>‘नारका जन्तवः प्रेता नदी वैतरणी स्मृता ॥’
<>इति त्रिकाण्डम् ॥”
<>इति भरतः ॥ * ॥ सा नदी दुर्गन्धा तप्तजला
<>महावेगा अस्थिकेशरक्तपरिपूर्णा यमद्बारे
<>वर्त्तते । यथा, --
<>“नदी वैतरणी नाम दुर्गन्धा रुधिरावहा ।
<>उष्णतोया महावेगा अस्थिकेशतरङ्गिणी ॥”
<>इति प्रायश्चित्तविवेकधृतयमदग्निवचनम् ॥ * ॥
<>अस्य उत्पत्तिर्यथा, --
<>मार्कण्डेय उवाच ।
<>“ततो ब्रह्मादयो देवाः सर्व्वे ते शङ्करान्तिकम् ।
<>गत्वा हरं संमुमुहुः सांसार्य्या योगमायया ॥
<>शनैश्चरोऽपि भूतेशमासाद्यान्तर्हितस्तदा ।
<>वाष्पवृष्टिं दुराधर्षामवजग्राह मायया ॥
<>यदा स नाशकद्वाष्पान् सन्धारयितुमर्कजः ।
<>तदा महागिरौ क्षिप्ता वाष्पास्ते जलधारके ॥
<>लोकालोकस्य निकटे जलधाराह्वयो गिरिः ।
<>पुष्करद्वीपपृष्ठस्थस्तोयसागरपश्चिमे ॥
<>स तु सर्व्वप्रमाणेन मेरुपर्व्वतसन्निभः ।
<>तस्मिन् विन्यस्तवान् षाष्पान् न धर्त्तुं क्षम
<>ईशितुः ॥
<>विदीर्णस्तैस्तु वाष्पौघैर्भग्नमध्योऽभवद्द्रुतम् ।
<>ते वाष्पाः पर्व्वतं भित्त्वा विविशुस्तोयसागरम् ॥
<>सागरोऽपि ग्रहीतु तान्न शशाक खरानति ।
<>ततस्तु सागरं मध्ये भित्त्वा वाष्पाः समागताः ॥
<>तोयधेः प्राग्भवां वेलां स्पर्शमात्राद्बिभेद ताम् ।
<>विभिद्य वेलां ते वास्पाः पुष्करद्वीपमध्यगाः ॥
<>नदी वैतरणी भूत्वा पूर्व्वसागरगाभवन् ।
<>जलधारस्य वेगेन संसर्गात् सागरस्य च ॥
<>अवाप्य सौम्यतां किञ्चिद्वाष्पास्ते नाभिदन्
<>क्षितिम् ।
<>त्वद्वाष्पव्याकुला पृथ्वी विदीर्णा स्यान्न चेच्छनिः ॥
[Page4-510-a+ 52]
<>अवजग्राह ते वास्पं सोऽपि कृष्णोऽभवद्धठात् ।
<>शनैश्चरेण ते वोढमसमर्थेन लोतकैः ॥
<>क्षिप्तैर्वि दारितः सोऽसौ जलधारो महागिरिः ।
<>विभिद्य पर्व्वतं शम्भोर्व्वास्पास्ते सागरं ययुः ॥
<>वैवस्वतपुरद्बारे योजनद्वयविस्तृता ।
<>अद्यापि तिष्ठत्यपगा हरलोतकसम्भवा ॥
<>भित्त्वा वेलां ततः पृथ्वीं विभिद्याशु तरङ्गिणीम् ।
<>चक्रुर्वैतरणीनाम्ना पूर्व्वसागरगामिनीम् ॥
<>नानायानविमानेन न द्रौण्या स्यन्दनेन च ।
<>तर्त्तुं शक्या सा तु नदी तप्ततोया विभीषणा ॥
<>दुःखेन तां तु पृथिवी बिभर्त्ति महताधुना ।
<>सदा चोर्द्ध्वगतैर्वाष्पैर्विक्षिपन्ति नभश्चरान् ॥
<>तस्या उपरि नो यान्ति देवा अपि भयाद्धर ।
<>यमद्धारं समावृत्य योजनद्वयविस्तृता ।
<>निम्नं वहति संपूर्णा भीषयन्ती जगत्त्रयम् ॥”
<>इति कालिकापुराणे १८ अध्यायः ॥ * ॥
<>आसन्नमृत्युकाले वैतरणीगवीदानं यथा, --
<>“आसन्नमृत्युना देया गौः सवत्सा च पूर्व्ववत् ।
<>तदभावे च गौरेका नरकोद्धारणाय वै ॥
<>तदा यदि न शक्नोति दातुं वैतरणीञ्च गाम् ।
<>शक्तोऽन्योऽरुक् तदा दत्त्वा श्रेयो दद्यान्मृतस्य
<>च ॥”
<>पूर्व्ववद्धेमशृङ्गादिना । अत्र मृतस्य चेति श्रवणा-
<>देकादशाहेऽपि वैतरणीदानाचारः । इति
<>शुद्धितत्त्वम् ॥ * ॥ वैतरणीगोदानानन्तरं
<>प्रार्थनामन्त्रो यथा, --
<>“यमद्वारे महाघोरे तप्ता वैतरणी नदी ।
<>ताञ्च तर्त्तुं ददाम्येनां कृष्णां वैतरणीञ्च गाम् ॥”
<>इति तत्प्रयोगः ॥ अन्यत् मुमूर्षुशब्दे द्रष्टव्यम् ॥
<>पितृकन्या । यथा, --
<>“अयज्वानश्च यज्वानः षितरो ब्रह्मणः स्मृताः
<>अग्निस्वात्ता वर्हिषदो द्विधा तेषां व्यवस्थितिः ।
<>तेभ्यः स्वधा मुतां जज्ञे मेनां वैतरणीं तथा ॥”
<>इति कौर्म्मे १३ अध्यायः ॥ * ॥
<>(कलिङ्गदेशस्थ-नदीविशेषः । यथा, महा-
<>भारते । ३ । ११४ । ४ ।
<>“एते कलिङ्गाः कौन्तेय ! यत्र वैतरणी नदी ।
<>यत्रायजत धर्म्मोऽपि देवाञ्छरणमेत्य वै ॥”)
<LEND>
