<L>17447<pc>2-768<k1>द्वितीया<k2>द्वितीया
द्वितीया¦, स्त्री, (द्वितीय + टाप् ।) गेहिनी ।
<>भार्य्या । इत्यमरः । २ । ६ । ५ ॥ तिथिविशेषः ।
<>सा चन्द्रस्य द्बितीयकलाक्रियारूपा । शुक्लपक्षे २
<>कृष्णपक्षे १७ एतदङ्कबोधिता । इति ज्योति-
<>षम् ॥ * ॥ सा च अश्विनीकुमारयोर्जन्मतिथिः ।
<>यथा, --
[Page2-769-a+ 52]
<>ब्रह्मोवाच ।
<>“रूपं कान्तिरनौपम्यं भिषक्त्वं सर्व्ववस्तुषु ।
<>सोमपत्वञ्च लोकेषु सर्व्वमेतद्भविष्यति ॥
<>महातपा उवाच ।
<>एतत् सर्व्वं द्वितीयायामश्विभ्यां ब्रह्मणा पुरा ।
<>दत्तं यस्मात्ततस्तेषां तिथीनामुत्तमा तिथिः ॥
<>एतस्यां रूपकामस्तु पुष्पाहारो भवेन्नरः ।
<>संवत्सरं शुचिर्नित्यं सुखरूपी भवेन्नरः ॥
<>अश्विभ्यां ये गुणाः प्रोक्तास्ते तस्यापि भवन्ति च ॥”
<>इति वराहपुराणम् ॥
<>अत्र जातफलम् ।
<>“निखिलगुणगभीरो दानशीलो दयालुः
<>स्वकुलकुमुदचन्द्रः स्वच्छचित्तोऽतिशूरः ।
<>निजभुजबलगर्व्वाच्छादितारातिवर्गो
<>भवति विपुलकीर्त्तिर्यो द्वितीयाप्रसूतः ॥”
<>इति कोष्ठीप्रदीपः ॥
<>अथ रथद्बितीया । स्कन्दपुराणे ।
<>“आषाढस्य सिते पक्षे द्वितीया पुष्यसंयुता ।
<>तस्यां रथे समारोप्य रामं मां भद्रया सह ॥
<>यात्रोत्सवं प्रवृत्याथ प्रीणयेच्च द्विजान् बहून् ।
<>ऋक्षाभावे तिथौ कार्य्या सदा सा प्रीतये मम ॥
<>सा यात्रा । मां जगन्नाथम् ॥
<>अथ मनोरथद्वितीया ।
<>सा श्रावणशुक्लद्वितीया । ‘मतोरथद्वितीयायां
<>दिवा वासुदेवार्च्चनं रात्रौ चन्द्रोदयेऽर्घ्यदानं
<>नक्तञ्च भोजनादिकम् ॥’ यथा विष्णुधर्म्मोत्तरे ।
<>‘देवमभ्यर्च्य पुष्पैस्तु धूपदीपानुलेपनैः ।
<>उद्गच्छतश्च बालेन्दोर्दद्यादर्घ्यं समाहितः ॥
<>नक्तं भुञ्जीत च नरो यावत्तिष्ठति चन्द्रमाः ।
<>अस्तं गते न भुञ्जीत व्रतभङ्गभयान्नरः ॥’
<>अथ भ्रातृद्वितीया । लिङ्गपुराणे ।
<>‘कार्त्तिके तु द्वितीयायां शुक्लायां भ्रातृपूजनम् ।
<>या न कुर्य्याद्विनश्यन्ति भ्रातरः सप्तजन्मनि ॥’
<>तस्या इति शेषः ॥ महाभारते ।
<>‘कार्त्तिके शुक्लपक्षे तु द्वितीयायां युधिष्ठिर ! ।
<>यमो यमुनया पूर्व्वं भोजितः स्वगृहे स्वयम् ॥
<>तस्यां निजगृहे पार्थ ! न भोक्तव्यमतो बुधैः ।
<>यत्नेन भगिनीहस्ताद्भोक्तव्यं पुष्टिबर्द्धनम् ॥
<>दानानि च प्रदेयानि भगिनीभ्यो विशेषतः ॥’
<>तथा ।
<>‘यमञ्च चित्रगुप्तञ्च यमदूतांश्च पूजयेत् ।
<>अर्ध्यश्चात्र प्रदातव्यो यमाय सहजद्वयैः ॥’
<>सहजद्वयेर्भगिनीभ्रातृभिः । अर्घ्यमन्त्रः ।
<>ओँ एह्येहि मार्त्तण्डज पाशहस्त
<>यमान्तकालोकधरामरेश ! ।
<>भ्रातृद्वितीयाकृतदेवपूजां
<>गृहाण चार्घ्यं भगवन्नमस्ते ॥
<>प्रणाममन्त्रः ।
<>ओँ धर्म्मराज नमस्तुभ्यं नमस्ते यमुनाग्रज ।
<>पाहि मां किङ्करैः सार्द्धं सूर्य्यपुत्त्र नमोऽस्तु ते ॥
<>यमुनाञ्च संपूज्य नमस्कुर्य्यात् ।
<>ओँ यमस्वसर्नमस्तेऽस्तु यमुने लोकपूजिते ।
[Page2-769-b+ 52]
<>वरदा भव मे नित्यं सूर्य्यपुत्त्रि ! नमोऽस्तु ते ॥
<>अन्नं दत्त्वा पठति ।
<>भ्रातस्तवानुजाताहं भुङ्क्ष्व भक्तमिदं शुभम् ।
<>प्रीतये यमराजस्य यमुनाया विशेषतः ॥
<>ज्येष्ठा तवाग्रजाताहमिति वदेत् ।
<>तथा यमद्वितीयायां यात्रायां मरणं भवेत् ॥
<>अनध्यायद्वितीया यथा ।
<>प्रे-को-चै-चाद्वितीयास्ताः प्रेतपक्षे गते तु या ।
<>या च कोजागरे जाते चैत्रावल्याः परेऽपि या ॥
<>चातुर्मास्ये समाप्ते च द्वितीया या भवेत्तिथिः ।
<>परास्वेतास्वनध्यायः पुराणैः परिकीर्त्तितः ॥”
<>इति तिथितत्त्वम् ॥
<>“पक्षयोर्माघमासस्य द्वितीयां परिवर्ज्जयेत् ॥”
<>इति विष्णुपुराणम् ॥
<LEND>
