<L>28188<pc>3-789<k1>मोहिनी<k2>मोहिनी
मोहिनी¦, स्त्री, (मोहयति सौन्दर्य्यादिनेति । मुह
<>+ णिच् + णिनिः । स्त्रियां ङीप् ।) त्रिपुर-
<>मालीपुष्पम् । इति रत्नमाला ॥ (वटपत्री ।
<>तत्पर्य्यायो यथा, --
<>“वटपत्री तु कथिता मोहिनी रेचनी बुधैः ॥”
<>इति भावप्रकाशस्य पूर्व्वखण्डे प्रथमे भागे ॥)
<>समुद्रमन्थनकाले देवानाममृतपानायासुराणां
<>मोहनाय च भगवदवतारविशेषः । यथा, --
<>“धान्वन्तरं द्वादशमं त्रयोदशममेव च ।
<>अपाययत् सुरानन्यान् मोहिन्या मोहयन्
<>स्त्रिया ॥”
<>इति श्रीभागवते १ स्कन्धे ३ अध्यायः ॥
<>स्वर्व्वेश्याविशेषः । यस्याः शापात् ब्रह्मणो-
<>ऽपूज्यत्वं जातम् । यथा, --
<>“यतो हससि गर्व्वेण ततोऽपूज्यो भवाचिरम् ।
<>अचिराद्दर्पभङ्गं ते करिष्यति हरिः स्वयम् ॥
<>निबोध शरणं ब्रह्मन् ! स्वर्व्वेश्यायाश्च साम्प्रतम् ॥
<>तवैव कवचं स्तोत्रं मन्त्रं गृह्णाति यो नरः ।
<>भविता तस्य विघ्नश्च स यास्यत्युपहास्यताम् ॥
<>भविता वार्षिकी पूजा देवतानां युगे युगे ।
<>तव माघ्याञ्च संक्रान्त्यां न भविष्यति सा पुनः ॥
<>इत्युक्त्वा मोहिनी शीघ्रं जगाम मदनालयम् ।
<>तेन सार्द्धं रतिं कृत्वा बभूव विज्वरा पुनः ॥”
<>इति ब्रह्मवैवर्त्ते श्रीकृष्णजन्मखण्डे ३३ अध्यायः ॥
<>विस्तरस्तु ब्रह्मन्शब्दे द्रष्टव्यः ॥ (मोहकर्त्तरि
<>त्रि । यथा, भागवते । ३ । ६ । ३५ ।
<>“अतो भागवती माया मायिनानपि मोहिनी ।
<>यत् स्वयञ्चात्मवर्त्मात्मा न वेद किमुतापरे ॥”)
<LEND>
