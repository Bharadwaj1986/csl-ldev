<L>20434<pc>3-055<k1>परामर्शः<k2>परामर्शः
परामर्शः¦, पुं, (परामृश्यते इति । परामर्शन-
<>मित्यर्थः । परा + मृश् + भावे घञ् ।) युक्तिः ।
<>विवेचनम् । तत्पर्य्यायः । वितर्कः २ उन्नय-
<>नम् ३ विमर्षणम् ४ अध्याहारः ५ तर्कः ६
<>ऊहः ७ । इति हेमचन्द्रः ॥ तर्कशास्त्रे तु व्याप्ति-
<>विशिष्टपक्षधर्म्मताज्ञानम् । यथा, --
<>“व्याप्यस्य पक्षधर्म्मत्वधीः परामर्श उच्यते ॥”
<>इति भाषापरिच्छेदः ॥
<>अस्यार्थः “व्याप्तिविशिष्टस्य पक्षेणसह वैशिष्ठ्या
<>वगाहिज्ञानमनुमितिजनकम् । तच्च व्याप्यः
<>पक्षे इति ज्ञानं पक्षो व्याप्यवान् इति ज्ञानं
<>वा ।” इति सिद्धान्तमुक्तावली ॥ स चानुमित-
<>व्यापारः । यथा, --
<>“व्यापारस्तु परामर्शः करणं व्याप्तिधीर्भवेत् ॥”
<>इति भाषापरिच्छेदः ॥
<>अस्यार्थः । “अनुमायामनुमितौ व्याप्तिज्ञानं
<>कारणं परामर्शो व्यापारः । तथा हि । येन
<>पुरुषेण महानसादौ धूमे वह्नेर्व्याप्तिर्गृहीता
<>पश्चाच्च स एव पुरुषः क्वचित् पर्व्वतादौ अवि-
<>च्छिन्नमूलां धूमरेखां पश्यति तदनन्तरं धूमो
<>वह्निव्याप्य इत्येवं रूपं व्याप्तिस्मरणं तस्य पुरु-
<>षस्य भवति पश्चाच्च वह्निव्याप्यधूमवान् पर्व्वत
<>इति ज्ञानं भवति स एव परामर्श इत्युच्यते ।”
<>इति सिद्धान्तमुक्तावली ॥
<LEND>
