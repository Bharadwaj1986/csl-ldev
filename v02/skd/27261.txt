<L>27261<pc>3-711<k1>मालती<k2>मालती
मालती¦, स्त्री, (मलते शोभां धारयतीति । मल् +
<>“भृदृशियजीत्यादि ।” उणा० ३ । ११० । इत्यत्र
<>“बाहुलकात् मलतेरतच् । गौरादिनिपातना-
<>दुपधाया दीर्घत्वम् ।” इत्युज्ज्वलदक्तोक्तेः अतच्
<>उपधाया दीर्घत्वम् ङीष् च । मां लक्ष्मीं
[Page3-712-a+ 52]
<>लातीति मालो विष्णुः तं अततीति । अच् ।
<>इत्यमरटीकायां भरतः ॥) स्वनामख्यात-
<>पुष्पलता । तत्पर्य्यायः । सुमना २ जातिः ३ ।
<>इत्यमरः ॥ सुमनाः ४ जाती ५ । इति भरतः ॥
<>(यथा, शिशुपालवधे । ११ । १७ ।
<>“ज्वलयति मदनाग्निं मालतीनां रजोभिः ।”)
<>अस्या गुणाः । कफपित्तमुखरोगव्रणक्रिमिकुष्ठ-
<>नाशित्वम् । इति राजबल्लभः ॥ तस्या उत्-
<>पत्तिर्यथा, --
<>आद्याशक्तिरुवाच ।
<>‘अहमेतत्त्रिधा भिन्ना तिष्ठामि त्रिविधैर्गुणैः ।
<>गौरी लक्ष्मीः स्वधा चेति रजःसत्त्वतमोगुणैः ॥
<>तत्र गत्वा तथा कार्य्यं विधास्यन्ते च ताः
<>सुराः ॥
<>नारद उवाच ।
<>शृण्वतामिति तां वाचमन्तर्द्ध्वानभगान्महः ।
<>देवानां विस्मयोत्फुल्लनेत्राणाञ्च तदा नृप ! ॥
<>ततः सर्व्वेऽपि ते देवा गत्वा तद्वाक्यचोदिताः ।
<>गौरीं लक्ष्मीं स्वधाञ्चैव प्रणेमुर्भक्तितलराः ॥
<>तास्तथा तान् सुरान् दृष्ट्वा प्रणतान् भक्तवत्-
<>सलाः ।
<>बीजानि प्रददुस्तेभ्यो वाक्यानि जगदुस्तथा ॥
<>देव्य ऊचुः ।
<>इमानि देवा बीजानि विष्णुर्यत्रावतिष्ठति ।
<>निर्व्वपस्व ततः कार्य्यं भवतां सिद्धिमेष्यति ॥
<>नारद उवाच ।
<>ततः प्रहृष्टाः सुरसिद्धसंघाः
<>प्रगृह्य बीजानि विचिक्षिपुश्च ।
<>विन्दारिकाभूमितले स यत्र
<>विष्णुः सदा तिष्ठति सौख्यवृत्तिः
<>नारद उवाच ।
<>क्षिप्तेभ्यस्तत्र बीजेभ्यो वनस्पत्यस्त्रयोऽभवन् ।
<>धात्री च मालती चैव तुलसी च नृपोत्तम ! ॥
<>धात्र्युद्भवा स्मृता धात्री माभवा मालती
<>स्मृता ।
<>गौरीभवा च तुलसी रजःसत्त्वतमोगुणाः ॥”
<>इति पाद्मे उत्तरखण्डे १४९ । १५० अध्यायौ ॥ * ॥
<>युवती । काचमाली । विशल्या । ज्योत्स्ना ।
<>निशा । नदीविशेषः । इति हेमचन्द्रः । ४ । २१३ ।
<>(सुवर्च्चला मालतीत्यर्थः । तत्पर्य्यायो यथा, --
<>“चणको मालती क्षौमी रुद्रपत्नी सुवर्च्चला ॥”
<>पुष्पार्थे पर्य्यायो यथा, --
<>“मालती सुमना जातिः ।” इत्युभे वैद्यकरत्न-
<>मालायाम् ॥ तथाच ।
<>जातिर्जाती च सुमना मालती राजपुत्त्रिका ।
<>चेतिका हृद्यगन्धा च सा पीता स्वर्णजातिका ॥”
<>इति भावप्रकाशस्य पूर्व्वखण्डे प्रथमे भागे ॥)
<LEND>
