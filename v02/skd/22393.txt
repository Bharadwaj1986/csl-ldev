<L>22393<pc>3-233<k1>पेशी<k2>पेशी
पेशी¦, स्त्री, (पिश + इन् । वा ङीष् ।) अण्डम् ।
<>इत्यमरः । २ । ५ । ३७ ॥ (गर्भावेष्टनचर्म्ममयकोषः ।
<>यथा, सुश्रुते । १ । २६ ।
[Page3-233-b+ 52]
<>“धमनीस्रोतोऽस्थितद्विवरपेशीप्रभृतिषु वा शरीर-
<>प्रदेशेषु ॥”) सुपक्वकलिका । (यथा, सुश्रुते
<>उत्तरतन्त्रे । ४० अध्याये ।
<>“मधुकं विल्वपेश्यश्च शर्करामधुसंयुताः ।
<>अतीसारं निहन्युश्च शालीषष्टिकयोः कणाः ॥”)
<>मांसी । खड्गपिधानकम् । मांसपिण्डी । इति
<>मेदिनी । शे, १२ ॥ (यथा, महाभारते । १ ।
<>११५ । १२ ।
<>“तां स मांसमयीं पेशीं ददर्श जपतां वरः ॥”
<>(अस्याः संख्यावस्थानादयो यथा, --
<>“पञ्च पेशीशतानि भवन्ति । तासां चत्वारि-
<>शतानि शाखासु । कोष्ठे षट्षष्टिः । ग्रीवां
<>प्रत्यूर्द्धञ्चतुस्त्रिंशत् । एकैकस्यान्तु पादाङ्गुल्यां
<>तिस्रस्तिस्रस्ताः पञ्चदश । दश प्रपदे । पादोपरि
<>कूर्च्चसन्निविष्टास्तावत्य एव । दश गुल्फतलयोः ।
<>गुल्फजान्वन्तरे विंशतिः । पञ्च जानुनि । विंशति-
<>रूरौ । दश वङ्क्षणे । शतमेवमेकस्मिन् सक्थ्नि
<>भवन्ति । एतेनेतरसक्थि बाहू च व्याख्यातौ ।
<>तिस्रः पायौ । एका मेढ्रे । सेवन्याञ्चापरा ।
<>द्वे वृषणयोः । स्फिचोः पञ्च पञ्च । द्वे वस्ति
<>शिरसि । पञ्चोदरे । नाभ्यामेका । पृष्ठोर्द्ध-
<>संनिविष्टाः पञ्च पञ्च दीर्घाः । षट् पार्श्वयोः ।
<>दश वक्षसि । अक्षकांसौ प्रति समन्तात् सप्त ।
<>द्वे हृदयामाशययोः । षट् यकृत्प्लीहोण्डकेषु ॥
<>ग्रीवायाञ्चतस्रः । अष्टौ हन्वोः । एकैका काक-
<>लकगलयोः । द्वे तालुनि । एका जिह्वायाम् ।
<>ओष्ठयोर्द्वे । घोणायां द्वे । द्वे नेत्रयोः । गण्डयो-
<>श्चतस्रः । कर्णयोर्द्वे । चतस्रो ललाटे । एका
<>शिरसीत्येवमेतानि पञ्च पेशीशतानि ।
<>सिरास्नाय्वस्थिपर्व्वाणि सन्धयश्च शरीरिणाम् ।
<>पेशीभिः संवृतान्यत्र बलवन्ति भवन्त्यतः ॥
<>स्त्रीणान्तु विंशतिरधिकाः । दश तासां स्तनयो-
<>रेकैकस्मिन् पञ्च पञ्च यौवने तासां परिवृद्धिः ।
<>अपत्यपथे चतस्रस्तासां प्रसृतेऽभ्यन्तरतो द्वे
<>मुखाश्रिते वाह्ये च प्रवृत्ते द्वे । गर्भच्छिद्र-
<>संश्रितास्तिस्रः । शुक्रार्त्तव प्रवेशिन्यस्तिस्र एव ।
<>पित्तपक्वाशयमध्ये गर्भाशयो यत्र गर्भस्तिष्ठति ।
<>तासां बहलपेलवस्थूलाणुपृथुवृत्तह्रस्वदीर्घस्थिर-
<>मृदुश्लक्षणकर्कशभावाः सन्ध्यस्थिशिरास्नायु-
<>प्रच्छादका यथादेशं स्वभावत एव भवन्ति ॥
<>भवति चात्र ।
<>पुंसां पेश्यः पुरस्ताद्याः प्रोक्ता लक्षणमुष्कजाः ।
<>स्त्रीणामावृत्य तिष्ठन्ति फलमन्तर्गतं हि ताः ॥”
<>इति सुश्रुते शारीरस्थाने पञ्चमेऽध्याये ॥)
<>नदीभेदः । पिशाचीविशेषः । राक्षसीविशेषः ।
<>इति शब्दरत्नावली ॥ (वाद्यविशेषः । यथा,
<>महाभारते । ६ । ४२ । ३ ।
<>“तथा भेर्य्यश्च पेश्यश्च क्रकचा गोविषाणिकाः ।
<>सहसैवाभ्यहन्यन्त स शब्दस्तुमुलोऽभवत् ॥”)
<LEND>
