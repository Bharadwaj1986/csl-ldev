<L>12584<pc>2-451<k1>चित्रिणी<k2>चित्रिणी
चित्रिणी¦, स्त्री, (चित्रं विचित्रतास्त्यस्याः । चित्र
<>+ इनिः + ङीप् ।) पद्मिन्यादिचतुर्व्विधस्त्री-
<>मध्ये स्त्रीविशेषः । सा मीनगन्धा । तस्या लक्षणं
<>यथा । रतिमञ्जर्य्याम् । ४ ।
<>“भवति रतिरसज्ञा नातिदीर्घा न खर्व्वा
<>तिलकुसुमसुनासा स्निग्धोदेहोत्पलाक्षी ।
<>कठिनघनकुचाढ्या सुन्दरी सा सुशीला
<>सकलगुणविचित्रा चित्रिणी चित्रवक्त्रा ॥”
<>(इयं हि मृगजातीयपुरुषं लब्ध्वा सन्तुष्टा
<>भवति । यदुक्तं तत्रव । ८ ।
<>“शशके पद्मिनी तुष्टा चित्रिणी रमते मृगम् ।
<>वृषभे शङ्खिनी तुष्टा हस्तिनी रमते हयम् ॥”
<>अस्यां रतिकरणप्रकारमाह तत्रैव । २९ ।
<>“शीत्कारं चुम्बनं पीडा गले हस्ते च चुम्बनम् ।
<>क्षणे क्षणे स्तने हस्तं चित्रिणीरतिमादिशेत् ॥”)
<LEND>
