<L>11354<pc>2-358<k1>गोपानसी<k2>गोपानसी
गोपानसी¦, स्त्री, (गोपायति रक्षति गृहमिति । गुपू
<>ञ रक्षणे + बाहुलकात् नसट् यलोपस्ततो ङीप्
<>च ।) वडभी । गृहाणामग्रभागे दत्तवक्रकाष्ठम् ।
<>मुदनी इति भाषा ॥ इत्यमरटीकासारसुन्दरी ॥
<>गृहचूडा वडभी तच्छादनार्थं वक्रीकृत्य यत्
<>काष्ठं दीयते सा वडभी चतुष्किकादिचूडा
<>तच्छादनाय वक्रीकृत्य यत् काष्ठं दीयते सा ।
<>इति मधुः ॥ पटलाधोवंशपञ्जरम् । इति भट्टः ॥
<>कर्णिकाविष्कम्भिदारु इत्यन्ये । वक्रीभूतं धरण-
<>काष्ठम् । इत्येके । इत्यमरटीकायां भरतः ॥
<>(यथा, माघे । ३ । ४९ ।
<>“गोपानसीषु क्षणमास्थिताना-
<>मालम्बिभिश्चन्द्रकिणां कलापैः ।
<>हरिण्मणिश्यामतृणाभिरामै-
<>र्गृहाणि नीध्रैरिव यत्र रेजुः ॥”)
<LEND>
