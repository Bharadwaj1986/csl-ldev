<L>28501<pc>4-027<k1>यष्टिः<k2>यष्टिः
यष्टिः¦, पुं, स्त्री, (यजते सङ्गच्छते । यज् + तिः ।)
<>तन्तुः । इति शब्दमाला ॥ हारलता । (हारा-
<>वलिः । यथा, रघौ । १३ । ५४ ।
<>“क्वचित्प्रभालेपिभिरिन्द्रनीलै-
<>र्मुक्तामयी यष्टिरिवानुविद्धा ।
<>अन्यत्र माला सितपङ्कजानां
<>इन्दीवरैरुत्खचितान्तरेव ॥”
<>“यष्टिः हारावलिः ।” इति मल्लिनाथः ॥ * ॥)
<>भार्गी । मधुका । शस्त्रभेदः । इति मेदिनी ।
<>टे, २६ ॥ शेषस्य पर्य्यायः । दण्डः २ । लगुडः ३
<>इति हेमचन्द्रः । ३ । ४४९ ॥ तद्दानफलं यथा,
<>वह्निपुराणे ।
<>“यष्टिं ये तु प्रयच्छन्ति नेत्रहीने सुदुर्ब्बले ।
<>तेषान्तु विपुलः पुंसां सन्तानो मोहवर्ज्जितः ॥”
<>(स्त्री, शाखा । यथा, कुमारे । ६ । २ ।
<>“चूतयष्टिरिवाभ्यासे मधौ परभृतोन्मुखी ॥”
<>“चूतयष्टिः चूतशाखा इव ।” इति तत्र मल्लि-
<>नाथः ॥ यष्टिमधु । तत्पर्य्यायः । यथा,
<>“यष्ट्याह्वं मधुकं यष्टिः क्लीतकं मधुयष्टिका ।
[Page4-027-c+ 52]
<>यष्टिमधु स्थलेजाता जलजातिरसा पुरा ॥”
<>इति वैद्यकरत्नमालायाम् ॥)
<LEND>
