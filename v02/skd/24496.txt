<L>24496<pc>3-450<k1>ब्रह्मवादः<k2>ब्रह्मवादः
ब्रह्मवादः¦ पुं, (ब्रह्मणो वेदस्य वादो वदनं पठन-
<>मिति यावत् ।) वेदपाठः । तत्पर्य्यायः ।
<>श्रुतादानम् २ । इति हारावली । २२१ ॥
<>(यथा भागवते । ४ । २२ । ६२ ।
<>“बृहस्पतिर्ब्रह्मवादे आत्मवत्त्वे स्वयं हरिः ॥”
<>ब्रह्मणो ब्रह्मनिर्णयस्य वादः कथनमिति विग्रहे
<>ब्रह्माधिकारेण तत्त्वनिर्णयवाक्यम् ॥ ब्रह्मवादो
<>वेदपाठोऽस्यास्तीति ब्रह्मवादविशिष्टे, त्रि ।
<>यथा, हरिवंशे । ८१ । ३४ ।
<>“ब्राह्मणैर्ब्रह्मवादैञ्च पुराणोऽयं हि गीयते ॥”)
<LEND>
