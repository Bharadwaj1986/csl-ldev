<L>31122<pc>4-265<k1>वन्दी<k2>व(ब)न्दी
व(ब)न्दी¦ [न्], पुं, (वन्दते स्तौति नृपादीन्निति ।
<>वदि स्तुतौ + णिनिः ।) राजादेर्यात्रादौ
<>वीर्य्यादस्तुतिकारकः । तत्पर्य्यायः । स्तुति-
<>पाठकः २ । इत्यमरः ॥ मागधः ३ मगधः ४ ।
<>इत्यन्ये । इति तट्टीकायां भरतः ॥ (यथा,
<>रघुः । ४ । ६ ।
<>“परिकल्पितसान्निध्या काले काले च वन्दिषु ।
<>स्तुत्यं स्तुतिभिरर्थ्याभिरुपतस्थे सरस्वती ॥”)
<>अस्योत्पत्तिर्यथा, --
<>“क्षत्त्रियाद्विप्रकन्यायां सूतो भवति जातितः ।
<>वैश्यान्मागधवैदेहौ राजविप्राङ्गनासुतौ ॥”
<>इति मानवे १० अध्यायः ॥ * ॥
<>श्राद्धोत्तरमस्मै शक्तितो दानस्याकरणे निन्दा
<>यथा, --
<>“वन्दिभ्यश्चैवमर्थिभ्योऽन्नार्थिभ्यश्चन्नमर्थितः ।
<>यदि तत्र न दद्यात्तु विफलं शाक्ततो भवेत् ॥”
<>वन्दिनो वीर्य्यस्तोतारः । अर्थितः सन् यदि
<>एभ्योऽन्नं न दद्यात् श्राद्धं विफलं भवेदित्यर्थः ।
<>“सूताः पौराणिकाः प्रोक्ता मागधा वंश-
<>शंसकाः ।
<>वन्दिनस्त्वमलप्रज्ञाः प्रस्तावसदृशोक्तयः ॥”
<>इत्युक्तेः । इत्थञ्च श्राद्धोत्तरदाननिषेधात् श्राद्धे
<>वन्दिप्रभृतिभ्यो दानाकरणे निन्दाश्रवणाच्च
<>श्राद्धात् पूर्व्वं तदर्थं भोज्यादिकं उत्सृजेत् ।
<>इति श्राद्धतत्त्वम् ॥ (भृत्यः । यथा, भागवते ।
<>११ । ४ । १५ ।
<>“ओमित्यादेशमादाय नत्वा तं सुरवन्दिनः ।
[Page4-266-a+ 52]
<>उर्व्वशीमप्सरःश्रेष्ठां पुरस्कृत्य दिवं ययुः ॥”
<>“सुरवन्दिनो देवभृत्याः ।” इति तट्टीकायां
<>श्रीधरस्वामी ॥)
<LEND>
