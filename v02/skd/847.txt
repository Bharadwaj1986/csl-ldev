<L>847<pc>1-037<k1>अधिकारी<k2>अधिकारी
अधिकारी¦, [न्] त्रि, (अधिकरोति अधि + कृ +
<>नन्द्यादित्वात् णिनि ।) प्रभुः । स्वामी । अधि-
<>पतिः । अधिकारविशिष्टः । स्वत्ववान् । इति
<>स्मृतिः ॥ यथा, --
<>“इष्टापूर्त्तं द्विजातीनां धर्म्मः सामान्य उच्यते ।
<>अधिकारी भवेत् शूद्रः पूर्त्ते धर्म्मे न वैदिके” ॥
<>इति मलमासतत्त्वं ॥ अपिच ।
<>“स्नातोऽधिकारी भवति दैवे पैत्रे च कर्म्मणि” ।
<>इत्याह्निकाचारतत्त्वं ॥ वेदान्तमते विधिवदधीत-
<>वेदाङ्गत्वेन आपाततोऽधिगताखिलवेदार्थोऽस्मिन्
<>जन्मनि जन्मान्तरे वा काम्यनिषिद्धवर्जनपुरःसरं
<>नित्यनैमित्तिकप्रायश्चित्तोपासनानुष्ठानेन निर्गत-
<>निखिलकल्मषतया नितान्तनिर्म्मलस्वान्तः साधन-
<>चतुष्टयसम्पन्नः प्रमाता । इति वेदान्तसारः ॥ * ॥
<>धनाधिकारिणो दायभागशब्दे द्रष्टव्याः ॥ * ॥
<>श्रीमूर्त्त्यादीनां वेशकर्त्ता । इति लोकप्रसिद्धं ॥
<LEND>
