<L>32926<pc>4-411<k1>विभावना<k2>विभावना
विभावना¦, स्त्री, (विभावयति कारणं विना
कार्य्योत्पत्तिं चिन्तयति पण्डित-
मिति । वि + भावि + ल्युः । युच् वा ।) अल-
ङ्कारविशेषः । स च विनाकारणं उपनिबद्ध-
मानोऽपि कार्य्योदयरूपः । यथा, --
“विभावना विना हेतुं कार्य्योत्पत्तिर्यदुच्यते ।
[Page4-412-a+ 52]
उक्तानुक्तनिमित्तत्वात् द्बिधा सा परि-
कीर्त्तिता ॥”
उक्तहेतौ यथा, --
“अनायासकृशं मध्यमशङ्कतरले दृशौ ।
अभूषणमनोहारि वपुर्वयसि सुभ्रुवः ॥”
अनुक्तहेतौ यथा, --
“स एव त्रीणि जयति जगन्ति कुसुमायुधः ।
हरतापि तनुं तस्य शम्भुना न हृतं बलम् ॥”
इति साहित्यदर्पणे १० परिच्छेदे ॥
(पालनम् । यथा, भागवते । ४ । ८ । २० ।
“यस्याङ्घिपद्मं परिचर्य्यविश्व-
विभावनायात्तगुणाभिपत्तेः ॥”)
<LEND>
