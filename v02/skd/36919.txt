<L>36919<pc>5-184<k1>ष<k2>ष
ष¦, मूद्ध न्यषकारः । स तु एकपञ्चाशद्वर्णान्तर्गत-
<>सप्तचत्वारिंशद्वर्णः । चतुस्त्रिंशद्व्यञ्जनान्त-
<>र्गतैकत्रिंशत्तमव्यञ्जनञ्च । अस्योच्चारणस्थानं
<>मूर्द्धा । इति व्याकरणम् ॥ (यथा, शिक्षा-
<>याम् । १७ ।
<>स्युर्मूर्द्धन्या ऋटुरसा दन्त्या लूतुलसाः
<>स्मृताः ॥”)
<>तत्पर्य्यायः ।
<>“षः श्वेतो १ वासुदेवश्च २
<>पीता ३ प्राज्ञा ४ विनायकः ५ ।
<>परमेष्ठी ६ वामबाहुः ७
<>श्रेष्ठो ८ गर्भविमोचनः ९ ॥
[Page5-184-c+ 52]
<>लम्बोदरो १० यमौजेशः ११
<>कामधुक् १२ कामधूमकः १३ ।
<>सुश्रीः १४ उश्ना १५ वृषो १६ लज्जा १७
<>मरुद्भक्ष्यः १८ प्रियः १९ शिवः २० ॥
<>सूर्य्यात्मा २१ जठरः २२ कोषो २३
<>मत्ता २४ वक्षो २५ विदारिणी २६ ।
<>कलकण्ठो २७ मध्यभिन्ना २८
<>युद्धात्मा २९ मलपूः ३० शिरः ३१ ॥”
<>इति तन्त्रम् ॥ * ॥
<>अपि च ।
<>“षकारः श्वेत आख्यातो मूर्द्धन्यो वृषसंज्ञकः ।
<>पित्तं शिक्तिश्च माया च महायोनिः स्वबिन्दु-
<>मत् ॥”
<>इति मन्त्राभिधानम् ॥
<>अस्य स्वरूपं यथा, --
<>“षकारं शृणु चार्व्वङ्गि ! अष्टकोणमयं सदा ।
<>रक्तचन्द्रप्रतीकाशं स्वयं परमकुण्डली ॥
<>चतुर्वर्गमयं वर्णं सुधानिर्म्मितविग्रहम् ।
<>पञ्चदेवमयं वर्णं पञ्चप्राणमयं सदा ॥
<>रजःसत्त्वतमोयुक्तं त्रिशक्तिसहितं सदा ।
<>त्रिबिन्दुसहितं वर्णं आत्मादितत्त्वसंयुतम् ॥
<>सर्व्वदेवमयं वर्णं हृदि भावय पार्व्वति ॥”
<>इति कामधेनुतन्त्रम् ॥
<>अस्य लेखनप्रकारो यथा, --
<>“चतुष्कोणात्मिका रेखा वामदक्षिणतः क्रमात्
<>वह्नीन्द्रविष्णवस्तासु तिष्ठन्ति क्रमतः सदा ॥
<>ऊर्द्ध्वमात्रा शक्तिरूपा महालक्ष्मीसमा स्मृता ।
<>मात्रा मध्यगता या तु वाग्देवी सा परा
<>स्मृता ॥”
<>अस्य ध्यानं यथा, --
<>“चतुर्भुजां चकोराक्षीं चारुचन्दनचर्च्चिताम् ।
<>शुक्लवर्णां त्रिनयनां वरदाञ्च शुचिस्मिताम् ॥
<>रत्नालङ्कारभूषाठ्यां श्वेतमाल्योपशोभिताम् ।
<>देववृन्दैरभिवन्द्यां सेवितां मोक्षकाङ्क्षिभिः ॥
<>एवं ध्यात्वा षकारन्तु तन्मन्त्रं दशधा जपेत् ॥
<>इति च वर्णोद्धारतन्त्रम् ॥
<>(धात्वनुबन्धविशेषः । यथा, कविकल्पद्रुमे ।
<>“शिः कुटादिः षः कृदङ्वान् क्षो जक्षादी र
<>वैदिकः ॥”
<>“आख्यातिकस्याङोऽप्राप्त्यर्थं कृदिति विशे-
<>षणम् । स्वमते तूभयत्र ङ एव । डु ञौ ष पच
<>पाके । भीषिचिन्तीति पचा ।” इति तट्टीका ॥)
<LEND>
