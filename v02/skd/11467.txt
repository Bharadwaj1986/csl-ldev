<L>11467<pc>2-367<k1>गोष्पदं<k2>गोष्पदं
गोष्पदं¦, क्ली, (गोः पदम् । यद्वा गावः पद्यन्ते
<>गच्छन्ति यस्मिन् देशे । “गोष्पदं सेवितासेवित-
<>प्रमाणेषु ।” ६ । १ । १४५ । इति सुट् सस्य
<>षत्वञ्च ।) गोसेवितस्थानम् । गोखुरप्रमाणम् ।
<>इत्यमरः । ३ । ३ । ९३ ॥ (यथा, महा-
<>भारते । ९ । ७ । ३७ ।
<>“भीष्मद्रोणार्णवं तीर्त्त्वा कर्णपातालसम्भवम् ।
<>मा निमज्जस्व सगणः शल्यमासाद्य गोष्पदम् ॥”)
<>तथा विश्वो मेदिनी च ।
<>“गोष्पदं गोपदश्वभ्रे गवाञ्च गतिगोचरे ॥”
<>(गवासेवितारण्यादि । इति सिद्धान्तकौमुदी ॥)
<LEND>
