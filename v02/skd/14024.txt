<L>14024<pc>2-570<k1>ञ<k2>ञ
ञ¦, ञकारः । स व्यञ्जनदशमवर्णः चवर्गपञ्चम-
<>वर्णश्च । (असौ तु अर्द्धमात्राकालेनोच्चार्य्यः ।)
<>अस्योच्चारणस्थानं तालु । इति व्याकरणम् ॥ * ॥
<>अस्योत्पत्तिर्यथा, --
<>“विसर्गस्तालुगः सोष्मा शं चवर्गञ्च यन्तथा ॥”
<>इति प्रपञ्चसारः ॥ * ॥
<>(पाणिनिमते तु अस्योत्पत्तिस्थानं नासिका-
<>न्विततालु । अस्योच्चारणे जिह्वामध्येन तालु-
<>मध्यस्य स्पर्शः आभ्यन्तरप्रयत्नः । संवारनाद-
<>घोषा अल्पप्राणश्च वाह्यप्रयत्नाः । मातृकान्यासे-
<>ऽस्य वामहस्ताङ्गुल्यग्रे न्यासक्रिया स्यात् ।
<>वङ्गीयवर्णमालायां) अस्य लेखनप्रकारो यथा,
<>“कुण्डलीरूपमास्थाय दक्षतो वामतस्ततः ।
<>ऋजुश्चाधोगता मात्रा वामतः कुञ्चिता पुनः ॥
<>तिष्ठन्ति तासु नित्यासु सूर्य्येन्द्रवरुणाः सदा ।
<>कुण्डलीद्बयरूपा तु या मात्रा मध्यतः स्थिता ॥
<>महाशक्तिस्वरूपा सा ध्यानमस्य प्रचक्षते ॥ * ॥
<>चतुर्भुजां धूम्रवर्णां कृष्णाम्बरविभूषिताम् ।
<>नानालङ्कारसंयुक्तां जटामुकुटराजिताम् ॥
[Page2-571-a+ 50]
<>ईषद्धास्यमुखीं नित्यां वरदां भक्तवत्सलाम् ।
<>एवं ध्यात्वा ब्रह्मरूपां तन्मन्त्रं दशधा जपेत् ॥”
<>इति वर्णोद्धारतन्त्रम् ॥ * ॥
<>अस्य स्वरूपं यथा, कामधेनुतन्त्रे ।
<>“सदा ईश्वरसंयुक्तं ञकारं शृणु सुन्दरि ! ।
<>रक्तविद्युल्लताकारं या स्वयं परकुण्डली ॥
<>पञ्चदेवमयं वर्णं पञ्चप्राणात्मकं सदा ।
<>त्रिशक्तिसहितं वर्णं त्रिविन्दुसहितं सदा ॥”
<>तस्य २२ द्वाविंशतिर्नामानि यथा, --
<>“ञकारो बोधनी विश्वा कुण्डली मखदो वियत् ।
<>कौमारी नागविज्ञानी सव्याङ्गुलनखो वकः ॥
<>शर्व्वेशश्चूर्णिता बुद्धिः स्वर्गात्मा घर्घरध्वनिः ।
<>धर्मैकपादः सुमुखो विरजा चन्दनेश्वरी ॥
<>गायनः पुष्पधन्वा च रागात्मा च वराक्षिणी ॥”
<>इति नानातन्त्रशास्त्रम् ॥
<LEND>
