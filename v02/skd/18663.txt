<L>18663<pc>2-858<k1>नाथ<k2>नाथ
नाथ¦, ऋ ङ आशिषि । दवैश्येऽर्थे । इति कवि-
कल्पद्रुमः ॥ (भ्वां-परं-आत्मं च-सकं-ऐश्ये अकं-
सेट् ।) दन्त्यादिरयम् । ऋ, अननाथत् । ङ,
प्रणाथते प्रनाथते । दव उपतापः । आशी-
रिष्टार्थाशंसनम् । ङित्त्वेऽपि शपथाशीर्गत्यनु-
कारे इति नियमादाभ्यामाशिषोऽन्यत्र परस्मै-
पदम् । नाथति शत्रुं बली उपतापयतीत्यर्थः ।
नाथते श्रियं लोकः आशंसते इत्यर्थः । नाथति
धनी ईश्वरः स्यादित्यर्थः । नाथति भूपं भूमिं
विप्रः प्रार्थयतीत्यर्थः । मार्गणैरथ तव प्रयो-
जनं नाथसे किमु न भूभृतः पतिमिति भारवौ
याचनमप्याशंसाविशेषः । आशिषि नित्य-
मात्मनेपदमन्यत्र विभाषयेति केचित् । इति
दुर्गादासः ॥
<LEND>
