<L>642<pc>1-026<k1>अतिथिः<k2>अतिथिः
अतिथिः¦, त्रि, (अतति सातत्येन गच्छति न तिष्ठति
<>अत् + इथिन्) अज्ञातपूर्व्वगृहागतव्यक्तिः । इति
<>श्रीधरस्वामी ॥ अतिथ् इति भाषा । तत्पर्य्यायः ।
<>आगन्तुः २ आवेशिकः ३ गृहागतः ४ । इत्य-
<>मरः ॥ स्त्रीलिङ्गे आवेशिकी ५ अतिथी ६ । इति
<>तट्टीकासारसुन्दरी ॥ आगान्तुः ७ । इति हड्ड-
<>चन्द्रः । प्रघूर्णः ८ अभ्यागतः ९ प्राघूर्णिकः १० । इति
<>हेमचन्द्रः ॥ प्राघुणिकः ११ । इति विश्वः ॥
<>प्राघुणः १२ । इति त्रिकाण्डशेषः ॥ * ॥ तस्य
<>लक्षणं । यस्य न ज्ञायते नाम न च गोत्रं न च
<>स्थितिः । अकस्मात् गृहमायाति सोऽतिथिः
<>प्रोच्यते बुधैः ॥ * ॥ तस्य निवर्त्तने गृहस्थस्य दोषः
<>यथा, --
<>“अतिथिर्यस्य भग्नाशो गृहात् प्रतिनिवर्त्तते ।
<>स तस्मै दुष्कृतं दत्त्वा पुण्यमादाय गच्छति” ॥
<>इति पुराणं ॥ * ॥ तस्य ग्रहणकालः । “ततो
<>गोदोहमात्रन्तु कालं तिष्ठेद्गृहाङ्गने । अति-
<>थिग्रहणार्थाय तदूर्द्ध्वं वा यदृच्छया” ॥ इति
<>विष्णुपुराणं ॥ * ॥ गोदोहकालश्च मुहूर्त्ताष्टम-
<>भागः । यथा । “आचम्य च ततः कुर्य्यात् प्राज्ञो
<>द्वारावलोकनं । मुहूर्त्तस्याष्टमं भागमुद्वीक्ष्यो
<>ह्यतिथिर्भवेत्” ॥ इति मार्कण्डेयपुराणं ॥ * ॥ तस्य
<>मूर्खत्वादिविचारो नास्ति । “प्रियो वा यदि वा
<>द्वेष्यो मूर्खः पतित एव वा । संप्राप्ते वैश्वदेवान्ते
<>सोऽतिथिः स्वर्गसंक्रमः” ॥ इति शातातपः ॥ * ॥
<>तस्य वेदादयो न प्रष्टव्याः ।
<>“स्वाध्यायगोत्रचरणमपृष्ट्वापि तथा कुलं ।
<>हिरण्यगर्भबुद्ध्या तं मन्येताभ्यागतं गृही” ॥
<>इति विष्णुपुराणं ॥ * ॥ तस्य देशादौ पृष्टे दोषः ।
<>“देशं नाम कुलं विद्यां पृष्ट्वा योऽन्नं प्रयच्छति ।
<>न स तत्फलमाप्नोति दत्त्वा स्वर्गं न गच्छति” ॥
<>इति स्मृतिः ॥ * ॥ अतिथये शक्त्यनुसारेण
<>दातव्यं ।
<>“भोजनं हन्तकारं वा अग्रं भिक्षामथापि वा ।
<>अदत्त्वा नैव भोक्तव्यं यथा विभवमात्मनः” ॥
<>इति मार्कण्डेयपुराणं ॥ * ॥ भिक्षादिलक्षणं ।
<>“ग्रासप्रमाणा भिक्षास्यादग्रं ग्रासचतुष्टयं ।
<>अग्राच्चतुर्गुणं प्राहुर्हन्तकारं द्विजोत्तमाः” ॥
<>इति मार्कण्डेयपुराणम् ॥ इत्याह्निकतत्त्वं ॥
<LEND>
