<L>5895<pc>2-008<k1>कटः<k2>कटः
कटः¦, पुं, (कटति मदवारि वर्षति यः । कट
वर्षणे-कर्त्तर्य्यच् ।) हस्तिगण्डस्थलम् । “कण्डूय-
[Page2-008-c+ 52]
मानेन कटं कदाचित् वन्यद्विपेनोन्मथिता
त्वगस्य” । इति रघुः” । २ । ३७ ।) कटिदेशः
तत्पार्श्वश्च । किलिञ्जकः । इत्यमरः ॥ माँदुर्दर्मा
इत्यादि भाषा । काशादिरचितरज्जुः येन कुसूलं
वेष्ट्यते । कुसूलञ्च मरायि इति टीकान्तरम् ॥
तृणरचितटाटी इतिख्यात इत्यन्ये । इति तट्टी-
कायां भरतः ॥
(यथा भागवते । १ । ३ । १८ ।
“चतुर्द्दशं नारसिंहं बिभ्रद्दैत्येन्द्रमूर्ज्जितम् ।
ददार करजैर्वक्षस्येरकां कटकृद्यथा” ॥)
अतिशयः । शरः । समयः । इति मेदिनी ॥ तृणम् ।
इति धरणी ॥ (यथा मनु २ । २०४ ।
“गोऽश्वोष्ट्रयानप्रासादस्रस्तरेषु कटेषु च ।
आसीत गुरुणा सार्द्धं शिलाफलकनौषु च” ॥
“कटेषु तृणादिनिर्म्मितेषु” इति कुल्लूकभट्टः ॥)
शवः । शवरथः । ओषधी । श्मशानम् । इति हेम-
चन्द्रः ॥ तक्षितकाष्ठम् । तक्ता इति भाषा ।
इति शब्दरत्नावली ॥ (यथा, -- रामायणे । २ ।
५६ । २१ ।
“तां निष्ठितां बद्धकटां दृष्ट्वा रामः सुदर्शनाम् ।
सुश्रूषमाणमेकाग्रमिदं वचनमब्रवीत्” ॥
“बद्धकटां बद्धकवाटाम्” इति तट्टीका ॥ स्वनाम-
प्रसिद्धराक्षसः । यथा, -- रामायणे । ५ । १२ । १३ ।
“शुकनासस्य वक्रस्य कटस्य विकटस्य च ।
रक्षसो लोमहर्षस्य दंष्ट्रालह्रस्वकर्णयोः” ॥)
<LEND>
