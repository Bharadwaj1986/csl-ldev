<L>35690<pc>5-078<k1>शिल्पकारी<k2>शिल्पकारी
शिल्पकारी¦, [न्] त्रि, (शिल्पं कर्त्तुं शीलमस्य ।
<>णिनिः ।) शिल्पकर्म्मकर्त्ता । तस्योत्पत्त्यादि
<>यथा, --
<>“विश्वकर्म्मा च शूद्रायां वीर्य्याधानं चकार सः ।
<>ततो बभूवुः पुत्त्राश्च नवैते शिल्पकारिणः ॥
<>मालाकारः कर्म्मकारः शङ्खकारः कुविन्दकः ।
<>कुम्भकारः कंसकारः षडेते शिल्पिनां वराः ॥
<>सूत्रधारश्चित्रकरः स्वर्णकारस्तथैव च ।
<>पतितास्ते ब्रह्मशापादजात्या वर्णसङ्कराः ॥
<>स्वर्णकारः स्वर्णचौर्य्यात् ब्राह्मणानां द्विजोत्तम ।
<>बभूव सद्यः पतितो ब्रह्मशापेन कर्म्मणा ॥
<>सूत्रधारो द्विजातीनां शापेन पतितो भुवि ।
<>शीघ्रञ्च यज्ञकाष्ठञ्च न ददौ तेन हेतुना ॥
<>व्यतिक्रमेण चित्राणां सद्यश्चित्रकरस्तथा ।
<>पतितो ब्रह्मशापेन ब्राह्मणानाञ्च कोपतः ॥
<>कश्चिद्वणिग्विशेषश्च संसर्गात् स्वर्णकारिणः ।
<>स्वर्णचीर्य्यादिदोषेण पतितो ब्रह्मशापतः ॥”
<>इति ब्रह्मवैवर्त्ते ब्रह्मखण्डे १० अध्यायः ॥
<LEND>
