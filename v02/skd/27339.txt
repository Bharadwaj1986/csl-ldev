<L>27339<pc>3-722<k1>माहेश्वरी<k2>माहेश्वरी
माहेश्वरी¦, स्त्री, (महेश्वरस्ययम् । महेश्वर + अण् ।
<>ङीष् ।) यवतिक्ता । इति राजनिर्घण्टः ।
<>दुर्गा ॥ (यथा, महाभारते । १४ । ४३ । १४ ।
<>“भगदेवानुयातायां सर्व्वासां वामलोचना ।
<>माहेश्वरी महादेवी प्रीच्यते पार्व्वती हि सा ॥”)
<>मातृ-भेदः । इति शब्दरत्नावली ॥ (यथा,
<>मन्त्रकोषे । ६ । ओँ ह्रीं नमो भगवति माहे-
<>श्वरि अन्नपूर्णे स्वाहा ।) विष्णुः । यथा, --
<>कन्या उचुः ॥
<>“कस्त्वं विभ्राजसे कान्त्या केयं वा नवविप्रभा ।
<>कोन्वयं भाति वपुषा पङ्कजायतलोचनः ॥
<>निशम्य तासां वचनं वृषेन्द्रवरवाहनः ।
<>व्याजहार महायोगी भूताधिपतिरव्ययः ॥
<>अयं नारायणो गौरी जगन्माता सनातनः ।
<>विभज्य संस्थितो देवः स्वात्मानं बहुधेश्वरः ॥
<>न मे विदुः परं तत्त्वं देवाद्या न महर्षयः ।
<>एकोऽयं देवदेवात्मा भवानी विष्णुरेव च ॥
<>अहं हि निष्क्रियः शान्तः केवलो नित्यविग्रहः ।
<>मामेव केशवं देवमाहुर्देवीमथाम्बिकाम् ॥
<>एष धाता विधाता च कारणं कार्य्यमेव च ।
<>कर्त्ता कारयिता विष्णुर्भक्तिमुक्तिफलप्रदः ॥
<>भोक्ता पुमानप्रमेयः संहर्त्ता कालरूपधृक् ।
<>स्रष्टा धाता वासुदेवो विश्वात्मा विश्वतोमुखः ॥
<>कूटस्थो ह्यवरो व्यापी योगी नारायणः स्वयम् ।
<>तारकः पुरुषो ह्यात्मा केवलं परमं पदम् ॥
<>एषा माहेश्वरी गौरी मम शक्तिर्निरञ्जना ।
<>शान्ता सत्या सदानन्दा परं पदमिति शुतिः ॥
<>अस्याः सर्व्वमिदं जातमत्रैव लयमेष्यति ।
<>एषैव सर्व्वभूतानां गतीनामुत्तमा गतिः ॥”
<>इति कौर्म्मे १४ अध्यायः ॥
<>(पीठस्थानभेदः । इति देवीभागवते । ७ । ३० । ७२ ।
<>महेश्वरेण कृतम् । महेश्वर + अण् । क्ली ।
<>उपपुराणविशेषः । यथा, देवीभागवते । १ ।
<>३ । १६ ।
<>“माहेश्वरं भागवतं वाशिष्ठञ्च सविस्तरम् ।
<>एतान्युपपुराणानि कथितानि महात्मभिः ॥”
<>महेश्वरसम्बन्धिनि, त्रि । यथा, मार्कण्डेये ।
<>१०९ । ७१ ।
<>“ब्राह्मी माहेश्वरी चैव वैष्णवी चैव ते तनुः ।
<>त्रिधा यस्य स्वरूपन्तु भानोर्भास्वान् प्रसीदतु ॥”)
<LEND>
