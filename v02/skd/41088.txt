<L>41088<pc>5-474<k1>स्वयंहारिका<k2>स्वयंहारिका
स्वयंहारिका¦, स्त्री, स्त्रीविशेषः । सा च ब्रह्म-
<>मानससृष्टदुःसहस्य निर्माष्ट्यां पत्न्यां जाता ।
<>यथा, --
<>“दुःसहस्याभवत् भार्य्या निर्माष्टिर्नाम नामतः ।
<>जाता कलेस्तु पाप्मायां ऋतौ चाण्डालदर्शनात् ॥
<>तयोरपत्यान्यभवन् जगद्व्यापीनि षोडश ।
<>अष्टौ कुमाराः कन्याश्च तथाष्टावतिभोषणाः ॥
<>नियाजिका वै प्रथमा तथैवान्या विराधिना ।
<>स्वयंहारकरी चैव भ्रामणी ऋतुहारिका ॥
<>स्मृतिबीजहरे चान्य तयोः कन्ये सुदारुणे ।
<>अष्टमी द्वेषणी नाम कन्या चातिभयावहा ॥
<>एतासां कर्म्म वक्ष्यामि दोषप्रशमनञ्च यत् ।
<>धान्यम्खलाद्गृहाद्गोष्ठात् पयः सर्पिस्तयापरा ॥
[Page5-474-b+ 52]
<>समृद्धिमृद्धिमद्द्रव्यादपहन्ति च कन्यका ।
<>सा स्वयंहारिकेत्युक्ता सदान्तर्द्धानतत्परा ॥
<>महानसादर्द्धसिद्धमन्नागारस्थितम् तथा ।
<>परिवेश्यमानञ्च सदा सार्द्धम् भुङ्क्ते च भुञ्जता ॥
<>उच्छिष्टानां मनुष्याणां हरत्यन्नञ्च दुर्द्धरा ।
<>कर्म्मान्ताङ्गारशालाभ्यः सिद्ध्यृद्धिं हरति द्विज ॥
<>गोस्त्रीस्तनेभ्यश्च पयः क्षोरहारी सदैव सा ।
<>दध्ना घृतं तिलात्तैलं सुरागारात्तथा सुराम् ॥
<>रङ्गं कुसुम्भकादिभ्यः कार्पासात् सूत्रमेव च ।
<>सा स्वयंहारिका नाम हरत्यविरतं द्विज ॥”
<>तच्छान्तिर्यथा, --
<>“कुर्य्यात शिखण्डिकोद्बद्धां रक्षार्थं कृत्रिम-
<>स्त्रियम् ।
<>रक्षा चैव गृहे लेख्या वर्ज्या चोच्छिष्टता
<>तथा ॥”
<>शिखण्डिकोद्वद्धाम् स्थाने शिखण्डिनोद्वन्द्वमिति
<>च पाठः ।
<>“होमाग्निदेवताधूपभस्मना च परिक्रिया ।
<>कार्य्या क्षीरादिभाण्डानामेवं तद्रक्षणं स्मृतम् ॥”
<>इति मार्कण्डेयपुराणे दुःसहवंशोत्पत्तिनामा-
<>ध्यायः ॥
<LEND>
