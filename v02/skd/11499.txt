<L>11499<pc>2-370<k1>गौडी<k2>गौडी
गौडी¦, स्त्री, (गुडस्य विकारः गुडविकारेण
<>सम्पाद्विता इत्यर्थः । गुड + अण् । स्त्रियां
[Page2-370-b+ 52]
<>ङीप् ।) गुडादिकृता सुरा । गुडेर मद इति
<>भाषा ॥ (यथा, मनुः । ११ । ९४ ।
<>“गौडी पैष्टी च माध्वी च विज्ञेया त्रिविधा
<>सुरा ॥”)
<>तत्पर्य्यायः । वाल्कली २ । इति त्रिकाण्डशेषः ॥
<>अस्या गुणाः । तीक्ष्णत्वम् । उष्णत्वम् । मधु-
<>रत्वम् । वातनाशित्वम् । पित्तबलकान्तितृप्ति-
<>कारित्वम् । दीपनत्वम् । पथ्यत्वञ्च । इति राज-
<>निर्घण्टः ॥ (यथा च हारीते प्रथमे स्थाने
<>११ अध्याये ।
<>“गौडी कषाया मधुराम्लशीता
<>सन्दीपनी शूलरुजापहन्त्री ।
<>हृद्या त्रिदोषं शमयत्यजीर्णं
<>पाण्डामयार्शःश्वसनं निहन्ति ॥”)
<>रागिणीविशेषः । सा तु मेघरागस्य पत्नी । इति
<>सङ्गीतदामोदरः ॥ (गौडानां गौडदेशवासिनां
<>प्रिया ।) काव्यरीतिविशेषः । यथा, --
<>“ओजःप्रसादमाधुर्य्यं गुणत्रितयभेदतः ।
<>गौडवैदर्भपाञ्चाला रीतयः परिकीर्त्तिताः ॥”
<>इति काव्यचन्द्रिका ॥
<>(यथा च साहित्यदर्पणे । ९ । ४ ।
<>“ओजंःप्रकाशकैर्वर्णैर्बन्ध आडम्बरः पुनः ।
<>समासबहुला गौडी-- ॥”
<>उदाहरणं यथा, तत्रैव धृतो वेणीसंहारश्लोकः ।
<>“चञ्चद्भुजभ्रमितचण्डगदाभिघात-
<>सञ्चूर्णितोरुयुगलस्य सुयोधनस्य ।
<>पुरुषोत्तमस्त्वाह ।
<>बहुतरसमासयुक्ता सुमहाप्राणाक्षरा च
<>गौडीया ।
<>रीतिरनुप्रासमहिमपरतन्त्रास्तोभवाक्या च ॥”)
<LEND>
