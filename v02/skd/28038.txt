<L>28038<pc>3-778<k1>मेथिका<k2>मेथिका
मेथिका¦, स्त्री, (मेथतीति । मेथ् + ण्वुल् । टापि
अत इत्वम् ।) क्षुपविशेषः । मेथिशाक इति
भाषा । तत्पर्य्यायः । मेथिनी २ मेथी ३ दीपनी ४
बहुपुत्त्रिका ५ बोधिनी ६ गन्धबीजा ७ ज्योतिः ८
गन्धफला ९ वल्लरी १० चन्द्रिका ११ मन्था १२
मिश्रपुष्पा १३ कैरवी १४ कुञ्चिका १५ बहु-
पर्णी १६ पीतबीजा १७ । अस्या गुणाः । कटु-
त्वम् । उष्णत्वम् । रक्तपित्तप्रकोपणत्वम् । अरो-
चकहरत्वम् । दीप्तिकारित्वम् । वातघ्नत्वम् ।
दीपनत्वञ्च । इति राजनिर्घण्टः ॥ अथ मेथी
वनमेथी । तयोर्नामगुणाः ।
“मेथिका मेथिनी मेथी दीपनी बहुपत्रिका ।
बोधिनी गन्धबीजा च ज्योतिर्गन्धफला तथा ॥
वल्लरी चन्द्रिका मन्था मिश्रंपुष्पा च कैरवी ।
कुञ्चिका बहुपर्णी च पीतबीजा मुनिच्छदा ॥
मेथिका वातशमनी श्लेष्मघ्नी ज्वरनाशिनी ।
ततः स्वल्पगुणा वन्या वाजिनां सा तु पूजिता ॥”
इति भावप्रकाशे पूर्व्वखण्डे प्रथमे भागे ॥
<LEND>
