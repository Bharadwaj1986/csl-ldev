<L>15786<pc>2-670<k1>दक्षकन्या<k2>दक्षकन्या
दक्षकन्या¦, स्त्री, (दक्षस्य प्रजापतेः कन्या ।)
<>दुर्गा । इति त्रिकाण्डशेषः ॥ दक्षप्रजापतेः
<>सुता । ताः पञ्चाशत्सङ्ख्यकाः । तासां नामानि
<>यथा, --
<>“सती ज्योतिः स्मृतिः स्वाहा ह्यनुसूया स्वधा
<>तथा ।
<>प्रीतिः क्षमा च संभूतिः सन्नतिश्च अरुन्धती ॥
<>कीर्त्तिर्लक्ष्मीर्धृतिर्मेधा पुष्टिः श्रद्धाक्रिया मतिः ।
<>बुद्धिर्लज्जा वपुः शान्तिस्तुष्टिः सिद्धिस्तथा रतिः ॥
<>अरुन्धाती वसुर्यामी लवा भानुर्म्मरुत्वती ।
<>सङ्कल्पा च मुहूर्त्ता च साध्या विश्वा च नामतः ॥
<>अदितिश्च दितिश्चैव दनुः काला दनायुषा ।
<>सिंहिका सुरसा कद्रुर्विनता सुरभिः स्वसा ॥
<>क्रोधा इरा च प्रोवा च दक्षकन्याः प्रकीर्त्तिताः ।
<>पञ्चाशत् सिद्धियोगिन्यः सर्व्वलोकस्य मातरः ॥”
<>इति वह्निपुराणे गणभेदनामाध्यायः ॥
<>(अयं द्वितीयजन्मनि प्राचेतसो भूत्वा षष्टिं कन्या
<>जनयामास । यथा, मत्स्यपुराणे । ५ । १२-१४ ।
<>“ततस्तेषु विनष्टेषु षष्टिं कन्याः प्रजापतिः ।
<>वैरिण्यां जनयामास दक्षः प्राचेतसस्तथा ॥
<>प्रादात् स दश धर्म्माय कश्यपाय त्रयोदश ।
<>सप्तविंशति सोमाय चतस्रोऽरिष्टनेमये ॥
<>द्वे चैव भृगुपुत्त्राय द्वे कृशाश्वाय धीमते ।
<>द्वे चैवाङ्गिरसे तद्वत्तासां नामानि विस्तरः ॥
<>शृणुध्वं देवमातॄणां प्रजाविस्तरमादितः ॥”
<>एतासां नामानि तत्रैव द्रष्टव्यानि ॥)
<LEND>
