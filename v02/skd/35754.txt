<L>35754<pc>5-106<k1>शिविका<k2>शिविका
शिविका¦, स्त्री, (शिवं करातीति । शिव + णिच्
<>ततो ण्वुल् । टापि अत इत्वम् ।) यानविशेषः ।
<>झाँपान् इति ख्यातः । इति भरतः ॥ डुली इति
<>पाल्को इति च भाषा । तत्पर्य्यायः । याप्य-
<>यानम् २ । इत्यमरः ॥ शिवीरथः ३ । इति
<>हारावली ॥ तद्दानविधिर्यथा --
<>वह्निरुवाच ।
<>“शृणु तावन्महीपाल महादानमनुत्तमम् ।
<>येन वै दत्तमात्रेण मुच्यते नरकार्णवात् ॥
[Page5-106-b+ 52]
<>मार्गशोर्घे शुभे पक्षे समुपोष्य हरेर्द्दिने ।
<>माघफाल्गुनयोर्व्वापि वैशाखस्य शरत्सु च ॥
<>द्वादश्यां हरिमभ्यर्च्च कलसोपरिसंस्थितम् ।
<>शिविकां चक्रवंशोत्थां ऋजुदारुमयीं तथा ॥
<>आनीय सन्निधिं विष्णोः शुभ्रच्छत्रसमन्विताम्
<>संभूष्य च सगेण्डूकां जागरं तत्र कारयेत् ॥
<>विद्याभिजनसम्पन्नविदग्धं शास्त्रवित्तमम् ।
<>आज्ञासारं शुचिं दक्षं कलत्रापत्यभूषितम् ॥
<>प्रातः सभार्य्यमभ्यर्च्य वासोभिः स्वर्णभूषणैः ।
<>उपानच्छुरिकां खङ्गां पट्टकञ्चुकवेणुकाम् ॥
<>आदर्शस्थगिकां पानीयपात्रं कांस्यभाजनम् ।
<>चत्वारो वृषभा देया धेनवः शुभलक्षणाः ॥
<>शिविकावाहकानान्तु तथा छत्रस्य धारके ।
<>वृत्तिर्देया तथान्नञ्च वर्षान्नं ब्राह्मणस्य तु ॥
<>वर्षे वर्षे पुनर्देयं ब्राह्मणस्य तदैव तु ।
<>वृत्तिरेव त्वसम्पत्तौ वर्षे वर्षेऽपि वार्षिकी ॥
<>इहामुत्रातपत्राणं कुरु केशव मे प्रभो ।
<>त्वत्प्रीणनाय मे दत्तं शास्त्रविद्ब्राह्मणाय वै ॥
<>यत् प्रभो शिविकां देव प्रीतो भव जनार्द्दन ।
<>दत्तवान् ज्ञानविदुषे सपत्नीकाय पुत्त्रिणे ॥
<>सुरापस्तयकृत्सङ्गी व्रह्महा गुरुतल्पगः ।
<>शिविकांदानमाहात्म्यात् मुच्यते नात्र संशयः ॥
<>पितृपक्षान्मातृपक्षान् पत्नीपक्षांस्तथैव च ।
<>आत्मानं बन्धुपक्षांश्च तारयेन्नरकार्णवात् ॥
<>भुक्त्वा स विपुलान् भोगान् इहामुत्र सुखप्रदान् ।
<>सपत्नीकः सपितृको विष्णुसायुज्यमश्नु ते ॥”
<>इति वह्निपुराणे शिविकादानाध्यायः ॥
<LEND>
