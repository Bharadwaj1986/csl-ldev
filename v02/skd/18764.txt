<L>18764<pc>2-871<k1>नासत्यौ<k2>नासत्यौ
नासत्यौ¦, पुं, (नास्ति असत्यं ययोस्तौ । “नभ्राण्-
<>नपादिति ।” ६ । ३ । ७५ । इति नञः प्रकृति-
<>भावः ।) अश्विनीकुमारौ । नित्यद्बिवचनान्तो-
<>ऽयम् । इत्यमरः । १ । १ । ५४ ॥ एतौ शूद्रौ । यथा,
<>“आदित्याः क्षत्त्रियास्तेषां विशश्च मरुतस्तथा ।
<>अश्विनौ च स्मृतौ शूद्रौ तपस्युग्रे समास्थितौ ॥
<>स्मृतास्त्वाङ्गिरसा देवा ब्राह्मणा इति निश्चयः ॥”
<>इति महाभारते मोक्षधर्म्मः ॥
<>(“सन्दृश्य दस्रयोरिन्द्रः कर्म्माण्येतानि यत्नवान् ।
<>आयुर्व्वेदं निरुद्वेगं तौ ययाचे शचीपतिः ॥
<>नासत्यौ सत्यसन्धेन शक्रेण किल याचितौ ।
<>आयुर्व्वेदं यथाधीतं ददतुः शतमन्यवे ॥
<>नासत्याभ्यामधीत्यैष आयुर्व्वेदं शतक्रतुः ।
<>अध्यापयामास बहूनात्रेयप्रमुखान् मुनीन् ॥”
<>इति भावप्रकाशस्य पूर्व्वखण्डे प्रथमे भागे ॥)
<LEND>
