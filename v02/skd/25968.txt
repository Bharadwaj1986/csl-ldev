<L>25968<pc>3-595<k1>मधु<k2>मधु
मधु¦, क्ली, (मन्यन्ते विशेषेण जानन्ति जना
<>यस्मिन् । मन् + “फलिपाटिनमिमनिजनां गुक्-
<>पटिनाकिधतश्च । उणा० १ । १९ । इति उः
<>धश्चान्तादेशः । मद्यम् । (यथा, आर्य्यासप्त-
<>शत्याम् । ४२५ ।
<>“मधुमदवीतव्रीडा यथा यथा लपति सम्मुखं
<>बाला ॥”)
<>क्षीरम् । जलम् । इति विश्वः हेमचन्द्रश्च ॥
<>रसभेदः । मधुररसः इति यावत् । इति शब्द-
<>रत्नावली ॥ पुष्परसः । पुलेर मौ इति भाषा ॥
<>तत्पर्य्यायः । मकरन्दः २ । इत्यमरः । २ । ४ । १७ ॥
<>मरन्दः ३ मरन्दकः ४ । इति शब्दरत्नावली ॥
<>क्षुद्राभिर्मक्षिकाभिः कृतम् । मौ इति भाषा ।
<>क्षौद्रम् २ माक्षिकम् ३ । इत्यमरः । २ । १ । १७ ॥
<>माक्षीकम् ४ कुसुमासवम् ५ पुष्पासवम् ६
<>पवित्रम् ७ पित्र्यम् ८ पुष्परसाह्वयम् ९ । इति
<>राजनिर्घण्टः ॥ माध्वीकम् १० सारघम् ११
<>मक्षिकावान्तम् १२ वरटीवान्तम् १३ भृङ्ग-
<>वान्तम् १४ पुष्परसोद्भवम् १५ । इति भाव-
<>प्रकाशः ॥ (तथास्य पर्य्यायः ।
<>“मधु पुष्परसं क्षौद्रं मकरन्दश्च माक्षिकम् ॥”
<>इति वैद्यकरत्नमालायाम् ॥
[Page3-595-c+ 52]
<>मधु तु मधुरं कषायानुरसं रुक्षं शीतमग्नि-
<>दीपनं वर्ण्यं बल्यं लघु सुकुमारं लेखनं हृद्यं
<>सन्धानं शोधनं रोपणं वाजीकरणं संग्राहि
<>चक्षुःप्रसादनं सूक्ष्ममार्गानुसारि पित्तश्लेष्ममेदो-
<>मेहहिक्काश्वासकासातिसारच्छर्द्दितृष्णाकृमि-
<>विषप्रशमनं ह्लादित्रिदोषप्रशमनञ्च तत्तु लघु-
<>त्वात् कफघ्नं पैच्छिल्यान्माघुर्य्यात् कषायभावाच्च
<>वातपित्तघ्नम् ।
<>“बृंहणीयं मधु नवं नातिश्लेष्महरं सरम् ।
<>मेदःस्थौल्यापहं ग्राहि पुराणमतिलेखनम् ॥
<>दोषत्रयहरं पक्वमाममम्लं त्रिदोषकृत् ।
<>तद्युक्तं विविधैर्योगैर्निहन्यादामयान् बहून् ॥
<>नानाद्रव्यात्मकत्वाच्च योगवाहि परं मधु ॥”
<>तत्तु नानाद्रव्यरसगुणवीर्य्यविपाकविरुद्धानां
<>पुष्परसानां सविषमक्षिकासम्भवत्वाच्चानुष्णो-
<>पचारम् ।
<>“उष्णैर्विरुध्यते सर्व्वं विषान्वयतया मधु ।
<>उष्णार्त्तमुष्णैरुष्णैर्वा तं निहन्ति यथा विषम् ॥
<>तत् सौकुमार्य्याच्च तथैव शैत्या-
<>न्नानौषधीनां रससम्भवाच्च ।
<>उष्णैर्विरुध्येत विशेषतश्च
<>तथान्तरीक्षेण जलेन चापि ॥
<>उष्णेन मधु संयुक्तं वमनेष्ववचारितम् ।
<>अपाकादनवस्थानान्न विरुध्येत पूर्व्ववत् ॥
<>मध्वामात् परतस्त्वन्यदामं कष्टं न विद्यते ।
<>विरुद्धोपक्रमत्वात्तत् सर्व्वं हन्ति यथा विषम् ॥”
<>इति सुश्रुते सूत्रस्थाने ४५ अध्याये ॥)
<>अस्य सामान्यगुणाः । शीतत्वम् । मृदुत्वम् ।
<>स्वादुत्वम् । त्रिदोषव्रणनाशित्वम् । कषायानु-
<>रसत्वम् । रूक्षत्वम् । चक्षुष्यत्वम् । श्वासकास-
<>नाशित्वञ्च ॥ * ॥ तदष्टविधं यथा । पौत्तिकम् १
<>भ्रामरम् २ क्षौद्रम् ३ माक्षिकम् ४ छात्रम् ५
<>अर्घ्यम् ६ औद्दालकम् ७ दालम् ८ । एतेषां
<>लक्षणाणि यथा, --
<>“पिङ्गला मक्षिका ज्ञेया महत्यल्पा च सा द्विधा ।
<>महती पुत्तिकानाम्नी स्वल्पा क्षुद्रेति कथ्यते ॥
<>मध्यमा मक्षिका नीला माक्षिकेत्यभिधीयते ।
<>पुत्तिकाभ्रमरक्षुद्रामक्षिकासम्भवं मधु ॥
<>पौत्तिकाद्युच्यते च्छात्रं वरटीच्छत्रसम्भवम् ।
<>तपोवने जरत्कारोरर्घ्यं मधुतरूद्भवम् ॥
<>औद्दालकन्तु बल्मीककारिकीटविनिर्म्मितम् ।
<>दालमित्यभिनिर्द्दिष्टं वृक्षकोटरकीटजम् ॥”
<>एतेषां वर्णा यथा, --
<>“माक्षिकं तैलवर्णं स्यात् घृतवर्णन्तु पौत्तिकम् ।
<>क्षौद्रं कपिलवर्णं स्याच्छ्वेतं भ्रामरमुच्यते ॥”
<>एतेषां गुणा यथा, --
<>पौत्तिकं तेषु वीर्य्योष्णं कषायानुरसान्वयात् ।
<>वातासृक्पित्तकृद्भेदि विदाहि मदकृन्मधु ॥
<>“पैच्छिल्यात् स्वादुभूयस्त्वाद् भ्रामरं गुरु
<>कीर्त्तितम् ।
<>क्षौद्रं विशेषतो ज्ञेयं शीतलं लघु लेखनम् ॥
<>तस्माल्लघुतरं रूक्षं माक्षिकं प्रवरं स्मृतम् ।
[Page3-596-a+ 52]
<>श्वासादिषु च रोगेषु प्रशस्तं तद्विशेषतः ॥
<>छात्रं श्वित्रिक्रिमिहरं रक्तपित्तहरं गुरु ।
<>अर्घ्यं चक्षुष्यमायुष्यं कफपित्तामवातजित् ॥
<>औद्दालकं कषायोष्णं कटुकुष्ठविषापहम् ।
<>दालं कफहरं रूक्षं दीपनं छर्द्दिमेहनुत् ॥
<>उष्णमुष्णार्त्तमुष्णैश्च हन्यान्मधु विषान्वयात् ।
<>मधुन्युष्णैर्विरुध्यन्ते वर्ज्जयित्वार्य्यसंज्ञितम् ॥”
<>उष्णैः रौद्रैः करणैः उष्णं मधु उष्णार्त्तं रौद्र-
<>पीडितं जनं विषान्वयात् विषतुल्यत्वात्
<>हन्यात् ॥ * ॥ नवपुराणमधुगुणाः ।
<>“वृंहणीयं मधु नवं वातश्लेष्महरं परम् ।
<>पुराणं लघु संग्राहि निर्द्दोषं स्थौल्यनाशनम् ॥
<>दोषत्रयहरं पक्वमाममम्लं त्रिदोषकृत् ॥”
<>अत्र केचिन्मधुनोऽग्निसंयोगाभावात् कालपक्व-
<>तामाहुः ॥ * ॥ मधुजातशर्क्करागुणाः ।
<>“मधुजा शर्क्करा रूक्षा तृष्णाच्छर्द्यतिसारजित् ।”
<>इति राजवल्लभे मधुवर्गः ॥ * ॥
<>अपि च ।
<>“माक्षिकं भ्रामरं क्षौद्रं पौत्तिकं छात्रकं तथा ।
<>आर्घ्यमौद्दालकं दालमित्यष्टौ मधुजातयः ॥
<>नानापुष्परसाहाराः कपिला वनमक्षिकाः ।
<>याः स्थूलास्ताभिरुत्पन्नं मधु माक्षिकमुच्यते ॥
<>ये स्निग्धाञ्जनगोलाभाः पुष्पासवपरायणाः ।
<>भ्रमरैर्जनितं तैस्तु भ्रामरं मधु भण्यते ॥
<>पिङ्गला मक्षिकाः सूक्ष्माः क्षुद्रा इति हि
<>विश्रुताः ।
<>ताभिरुत्पादितं यत्तु तत् क्षौद्रं मधु कथ्यते ॥
<>महत्यो मक्षिकाः पिङ्गाः पुत्तिका इति कीर्त्तिताः ।
<>तज्जातं मधु धीमद्भिः पौत्तिकं समुदाहृतम् ॥
<>छत्राकारन्तु पटलं सरघाः पीतपिङ्गलाः ।
<>ये कुर्व्वन्ति तदुत्पन्नं मधुच्छात्रकमीरितम् ॥
<>मक्षिकास्तीक्ष्णतुण्डा याः पीताः षट्पद-
<>सन्निभाः ।
<>तदुद्भूतं यदर्घ्यार्हं तदार्घ्यं मधु भण्यते ॥
<>उद्दालाः कपिलाः कीटा भूमेरुद्दलनाः स्मृताः ।
<>बल्मीकान्तस्तदुत्पन्नमौद्दालकमुदीर्य्यते ॥
<>इन्द्रनीलदलाकाराः सूक्ष्माश्चिन्वन्ति मक्षिकाः ।
<>यद्वृक्षकोटरान्तस्तन्मधु दालमिदं क्रमात् ॥
<>इत्येतस्याष्टधा भेदैरुत्पत्तिः कथिता क्रमात् ।
<>अथ वक्ष्याम्यहं त्वेषां वर्णवीर्य्यादिकं क्रमात् ॥”
<>तद्यथा, --
<>माक्षिकं तैलवर्णं स्यात् श्वेतं भ्रामरमुच्यते ।
<>क्षौद्रन्तु कपिलाभासं पौत्तिकं घृतसन्निभम् ॥
<>आपीतवर्णं छत्रं स्यात् पिङ्गलञ्चार्घ्यनामकम् ।
<>औद्दालं स्वर्णसादृश्यमापीतं दालमुच्यते ॥
<>माक्षिकं मधुरं रूक्षं लघु श्वासादिदोषनुत् ।
<>भ्रामरं पिच्छिलं रूक्षं मधुरं मुखजाड्यजित् ॥
<>क्षौद्रन्तु शीतं चक्षुष्यं पिच्छिलं पित्तवातहृत् ।
<>पौत्तिकं मधु रूक्षोष्णं कृम्यस्रपित्तदाहहृत् ॥
<>श्वित्रमेहकृमिघ्नञ्च विद्याच्छात्रं गुणोत्तरम् ।
<>अर्घ्यं मध्वतिचक्षुष्यं कफपित्तादिदोषहृत् ॥
<>औद्दालकन्तु कुष्ठादिदोषघ्नं सर्व्वसिद्धिदम् ।
[Page3-596-b+ 52]
<>दालं कटु कषायाम्लं मधुरं पित्तदायि च ॥
<>नवं मधु भवेत् स्थौल्यं नातिश्लेष्महरं परम् ।
<>देहस्थौल्यापहं ग्राहि पुराणं मधु लेखनम् ॥
<>पक्वं दोषत्रयघ्नं मधु विविधरुजाजाड्यजिह्वा-
<>मयादि-
<>ध्वंसं धत्ते च रुच्यं बलमतिधृतिदं वीर्य्यवृद्धिं
<>विधते ।
<>आमञ्चेदामगुल्मामयपवनरुजापित्तदाहा-
<>स्रदोष-
<>नाशं न्यूनं विशोषं जनयति नयति ध्वंसमप्यण्ड-
<>वृद्धेः ॥
<>व्रणशोधनसन्धाने व्रणसंरोपणादिषु ।
<>साधारण्यान्मधु हितं तत्तुल्या मधुशर्कराः ॥
<>उष्णं सहोष्णं काले वा स्वयमुष्णमथापि वा ।
<>आमं मधु मनुष्याणां विषवत्तापदायकम् ॥
<>कीटकादियुतमम्लदूषितं
<>यच्च पर्य्युषितकं मधु स्वतः ।
<>कण्ठकोटरगतञ्च मेचकं
<>तच्च गेहजनितञ्च दोषकृत् ॥
<>दण्ड निहत्य यदुपात्तमपास्य दंशां-
<>स्तादृग्विधं मधु रसायनयोगयोग्यम् ।
<>हिक्कागुदाङ्कुरविशोफकफव्रणादि-
<>दोषापहं भवति दोषदमन्यथा चेत् ॥
<>माध्वी सिता मधूत्पन्ना मधुजा मधुशर्करा ।
<>माक्षीकशर्करा चैषा क्षौद्रजा क्षौद्रशर्करा ॥
<>यद्गुणं यन्मधु प्रोक्तं तद्गुणास्तस्य शर्कराः ।
<>विशेषाद्बलवृष्या च तर्पणं क्षीणदेहिनाम् ॥”
<>इति राजनिर्घण्टः ॥ * ॥ * ॥
<>मतान्तरे मधुगुणाः ।
<>“मधु शीतं लघु स्वादु रूक्षं ग्राहि विलेखनम् ।
<>चक्षुष्यं दीपनं स्वर्य्यं व्रणशोधनरोपणम् ॥
<>सौकुमार्य्यकरं सूक्ष्मं परं स्रोतोविशोधनम् ।
<>कषायानुरसं ह्लादि प्रसादजनक्रं परम् ॥
<>बल्यं मेधाकरं वृष्यं विषदं रोचनं हरेत् ।
<>कुष्ठार्शःकासपित्तास्रकफमेहक्लमक्रिमीन् ।
<>मेदस्तृष्णावमिश्बासहिक्कातीसारविड्ग्रहान् ।
<>दाहक्षतक्षयांस्तत्तु योगवाह्यल्पवातलम् ॥” * ॥
<>अथ मधुभेदाः ।
<>“माक्षिकं भ्रामरं क्षौद्रं पौत्तिकं छात्रमित्यपि ।
<>आर्घ्यमौद्दालकं दालमित्यष्टौ मधुजातयः ॥” * ॥
<>अथ तेषां लक्षणानि गुणाश्च । तत्र माक्षिकस्य ।
<>“मक्षिकाः पिङ्गवर्णास्तु महत्यो मधुमक्षिकाः ।
<>ताभिः कृतं तैलवर्णं माक्षिकं तत् प्रचक्षते ॥
<>माक्षिकं मधुषु श्रेष्ठं नेत्रामयहरं लघु ।
<>कामलार्शःक्षतश्वासकाशक्षयविनाशनम् ॥” * ॥
<>अथ भ्रामरस्य ।
<>“किञ्चित् सूक्ष्मैः प्रसिद्धेभ्यः पुष्पेभ्यः अलिभि-
<>श्चितम् ।
<>निर्म्मलं स्फटिकाभं यत्तन्मधु भ्रामरं स्मृतम् ॥
<>भ्रामरं रक्तपित्तघ्नं मूत्रजाड्यकरं गुरु ।
<>स्वादुपाकमभिष्यन्दि विशेषात् पिच्छिलं
<>हिमम् ॥ * ॥”
[Page3-596-c+ 52]
<>अथ क्षौद्रस्य ।
<>“मक्षिकाः कपिलाः सूक्ष्माः क्षुद्राख्यास्तत्कृतं
<>मधु ।
<>मुनिभिः क्षौद्रमित्युक्तं तद्वर्णात् कपिलं भवेत् ॥
<>गुणैर्माक्षिकवत् क्षौद्रं विशेषान्मेहनाशनम् ॥”
<>अथ पौत्तिकस्य ।
<>“याः कृष्णा मशकोपमा लघुतराः प्रायो
<>महापिण्डितं
<>वृक्षाणां तरुकोटरान्तरगताः पुष्पासवं कुर्व्वते ।
<>तास्तज्ज्ञैरिह पुत्तिका निगदितास्ताभिः कृतं
<>सर्पिषा
<>तुल्यं यन्मधु तद्बनेचरजनैः संकीर्त्तितं पौत्ति-
<>कम् ॥
<>पौत्तिकं मधु रूक्षोष्णं पित्तदाहास्रवातकृत् ।
<>विदाहि मेहकृच्छ्रघ्नं ग्रन्थ्यादिक्षतशोषि च ॥”
<>अथ छात्रस्य ।
<>“वरटाः कपिलाः पीताः प्रायो हिमवतो वने ।
<>कुर्व्वन्ति छत्रकाकारं तज्जं छात्रं मधु स्मृतम् ॥
<>छात्रं कपिलपीतं स्यात् पिच्छिलं शीतलं
<>गुरु ।
<>स्वादुपाकं क्रिमिश्चित्ररक्तपित्तप्रमेहजित् ।
<>भ्रमतृणमोहविषहृत् तर्पणञ्च गुणाधिकम् ॥”
<>अथार्घ्यस्य ।
<>“मधूकवृक्षा निर्यासं जरत्कार्ब्बाश्रमोद्भवाः ।
<>स्रवन्त्यार्घ्यं तदा ख्यातं श्वेतकं मालवे पुनः ॥
<>तीक्ष्णतुण्डास्तु याः पीता मक्षिकाः षट्पदो-
<>पमाः ।
<>अर्घ्यास्तास्तत्कृतं यत्तदार्घ्यमित्यपरे जगुः ॥
<>आर्घ्यं मध्वतिचक्षुष्यं कफपित्तहरं परम् ।
<>कषायं कटुकं पाके तिक्तञ्च बलपुष्टिकृत् ॥” * ॥
<>अथोद्दालकस्य ।
<>“प्रायो वल्मीकमध्यस्थाः कपिलाः स्वल्प-
<>कीटकाः ।
<>कुर्व्वन्ति कपिलं स्वल्पं तत् स्याद्दौद्दालकं मधु ॥
<>औद्दालकं रुचिकरं स्वर्य्यं कुष्ठविषापहम् ।
<>कषायमुष्णमम्लञ्च कटुपाकञ्च पित्तकृत् ॥” * ॥
<>अथ दालस्य ।
<>“संस्रुत्य पतितं पुष्पात् यत्तु पत्रोपरि स्थितम् ।
<>मधुराम्लकषायञ्च तद्दालं मधु कीर्त्तितम् ॥
<>दालं मधु लघु प्रोक्तं दीपनीयं कफापहम् ।
<>कषायानुरसं रूक्षं रुच्यं छर्द्दिप्रमेहजित् ॥
<>अधिकं मधुरं स्निग्धं बृंहणं गुरुभारिकम् ॥”
<>लघु पाके । गुरुभारिकं तुलितम् ॥ * ॥ अथ
<>नवपुराणमधुगुणाः ।
<>“नवं मधु भवेत् पुष्ट्यै नातिश्लेष्महरं सरम् ।
<>पुराणं ग्राहकं रूक्षं मेदोध्नमतिलेखनम् ॥
<>मधुनः शर्करायाश्च गुडस्यापि विशेषतः ।
<>एकसंवत्सरेऽतीते पुराणत्वं स्मृतं बुधैः ॥”
<>अथ मधुनः शीतस्य गुणाधिक्यमुष्णताया
<>निषेधः ।
<>“विषपुष्पादपि रसं सविषा भ्रमरादयः ।
<>गृहीत्वा मधु कुर्व्वन्ति तच्छीतं गुणबन्मधु ॥
[Page3-597-a+ 52]
<>विषान्वयात्तदुष्णन्तु द्रव्येणोष्णेन वा सह ।
<>उष्णार्त्तस्योष्णकाले च स्मृतं विषसमं मघु ॥”
<>इति भावप्रकाशः ॥
<LEND>
