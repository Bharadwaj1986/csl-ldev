<L>21674<pc>3-157<k1>पीतं<k2>पीतं
पीतं¦, त्रि, (पीतवर्णोऽस्यास्तीति । अच् ।) पीत-
वर्णयुक्तम् । इति मेदिनी । ते, ३४ । (यथा,
महाभारते । ४ । ४१ । २० ।
“ये त्विमे निशिताः पीताः पृथवो दीर्घवाससः ।
हेमशृङ्गास्त्रिपर्व्वाणो राज्ञ एते महाशराः ॥”
पा + कर्म्मणि क्तः ।) कृतपानम् । यथा, --
“हालाहलमपि पीतं बहुशो भिक्षापि भक्षिता
भवता ।
अनयोरवगतरसयोः कियदन्तरं वद योगिन् ! ॥”
इत्युद्भटः ॥
(पीतं पानमस्त्यस्येति । अच् । यद्वा, पीतं नीर
क्षीरं वा येन इत्युत्तरपदलोपः । पीतदुग्धादि-
कम् । यथा, रघौ । २ । १ ।
“अथ प्रजानामधिपः प्रभाते
जायाप्रतिग्राहितगन्धमाल्याम् ।
वनाय पीतप्रतिबद्धवत्सां
यशोधनो धेनुमृषेर्मुमोच ॥”)
<LEND>
