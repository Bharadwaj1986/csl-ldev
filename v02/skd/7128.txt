<L>7128<pc>2-081<k1>काचस्थाली<k2>काचस्थाली
काचस्थाली¦, स्त्री, (काचस्य क्षारस्य स्थालीव ।)
फलेरुहावृक्षः । पारुल गाछ इति भाषा । इत्य-
मरः । २ । ४ । ५४ ॥ (अस्याः पर्य्यायो यथा--
“पाटलिः पाटला मोघा मधुदूती फलेरुहा ।
कृष्णवृन्ता कुवेराक्षी कालस्थाल्यलिवल्लभा ॥
ताम्रपुष्पी च कथिता परा स्यात् पाटला सिता ।
मुष्कको मोक्षकोघण्टा पाटलिः काष्ठपाटला” ॥
कालस्थालीत्यत्र काचस्थालीत्येके ।
इति भावप्रकाशस्य पूर्व्वखण्डे प्रथमे भागे ॥
गुणादयोऽस्याः पाटलिशब्दे ज्ञेयाः ॥ काचनिर्म्मि-
ता स्थाली ।) काचपात्रम् ॥
<LEND>
