<L>25470<pc>3-547<k1>भोगः<k2>भोगः
भोगः¦, पुं, (भुज्यतेऽसौ इति । भुज + घञ् ।)
<>सुखम् । स्त्र्यादिभृतिः । पण्यस्त्रीणां भृति-
<>र्भाडिः । आदिना हस्त्यश्वादिकर्म्मकराणाञ्च
<>भृतिः । सर्पस्य फटा । सर्पशरीरम् । इत्यमर-
<>भरतौ । ३ । ३ । २३ ॥ (यथा, रघौ । ११ । ५९ ।
<>“लक्ष्यते स्म तदनन्तरं रविः
<>बद्धभीमपरिवेशमण्डलः ।
<>वैनतेयशमितस्य भोगिनः
<>भोगवेष्टित इव च्युतो मणिः ॥”)
<>धनम् । (यथा, ऋग्वेदे । ३ । ३४ । ९ ।
<>“हिरण्ययमुतभोगं ससान हत्वी दस्यून् प्रार्य्यं
<>वर्णमावत् ॥”
<>“हिरण्ययं सुवर्णमयं भोगं धनम् ॥” इति
<>तद्भाष्ये सायनः ॥) गृहम् । (यथामुस्मिन्नेव
<>मन्त्रे । “भोगशब्दव्याख्याने भुज्यतेऽस्मिन्निति
<>भोगो गृहं वा ससान अर्थिभ्यो ददौ ।” इति
<>सायनः ॥) पालनम् । अभ्यवहारः । इति
<>मेदिनी । गे, १६ ॥ सर्पः । देहः । मानम् ।
<>इति शब्दरत्नावली ॥ * ॥ पुण्यपापजननयोग्य-
<>कालः । यथा, --
<>“अतीतानामतो भोगो नाड्यः पञ्चदश
<>स्मृतः ॥”
<>इति तिथ्यादितत्त्वे संक्रान्तिप्रकरणम् ॥
<>(पुरम् । यथा, ऋग्वेदे । ५ । २९ । ६ ।
<>“नव यदस्य नवतिञ्च भोगान्
<>साकं वज्रेण मघवा विवृश्वत् ।”
<>भोगान् पुराणि । इति तद्भाष्ये सायनः ।)
<>भूम्यादीनां भोगो यथा । त्रिपुरुषभोगमाह
<>व्यासः ।
<>“प्रपितामहेन यद्भुक्तं तत्पुत्त्रेण विना च तत् ।
<>तौ विना यस्य पित्रा च तस्य भागस्त्रिपौरुषः ॥
<>पिता पितामहो यस्य जीवेच्च प्रपतामहः ।
<>त्रयाणां जीवतां भोगो विज्ञेयस्त्वेकपूरुषः ॥
<>नारदः ।
<>तथारूढविवादस्य प्रेतस्य व्यवहारिणः ।
<>पुत्त्रेण सोऽर्थः संशोध्यो न तं भोगो निवर्त्तयेत् ॥”
<>इति व्यवहारतत्त्वम् ॥
<>विभवभेदः । यथा, --
<>“कर्त्ता च देही भोक्ता च आत्मा भोजयिता
<>सदा ।
<>भोगो विभवभेदश्च निष्कृतिर्मुक्तिरेव च ॥”
<>इति ब्रह्मवैवर्त्ते प्रकृतिखण्डे २३ अध्यायः ॥
<>(व्यूहभेदः । यथा, कामन्दकीयनीतिसारे ।
<>१९ । अध्याये । ४१ । ४८ । ५४ । श्लोकेषु ॥
<>“यदि स्याद्दण्डबाक्षुल्यं तदा चापः प्रकीर्त्तितः ।
<>मण्डलोऽसंहतो भोगो दण्डश्चेति मनीषिभिः ॥
<>गोमूत्रिका हि सञ्चारी शकटो मकरस्तथा ।
<>भोगभेदाः समाख्यातास्तथा परिपतन्तकः ॥
<>असंहतास्तु षड्व्यूहा भोगव्यूहाश्च पञ्चधा ॥”)
<LEND>
