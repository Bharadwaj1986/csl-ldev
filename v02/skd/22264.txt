<L>22264<pc>3-224<k1>पूषा<k2>पूषा
पूषा¦, [न्] पुं, (पूषतीति । पूष वृद्धौ + “श्वन्-
उक्षन् पूषन् प्लीहन्निति ।” उणा० १ । १५८ ।
इति कनिन्प्रत्ययान्तो निपात्यते ।) सूर्य्यः ।
इत्यमरः । १ । ३ । २९ ॥ (यथा, मार्कण्डेये ।
१०९ । ६४ ।
“आदित्यं भास्करं भानुं सवितारं दिवाकरम् ।
पूषाणमर्य्यमाणञ्च स्वर्भानुं दीप्तदीधितिम् ॥”
स तु द्वादशादित्यानामन्यतमः । यथा, महा-
भारते । १ । ६५ । १५ -- १६ ।
“धाता मित्रोऽर्यमा शक्रो वरुणस्त्वंश एव च ।
भगो विवस्वान् पूषा च सविता दशमस्तथा ॥
एकादशस्तथा त्वष्टा द्वादशो विष्णुरुच्यते ।
जघन्यजस्तु सर्व्वेषामादित्यानां गुणाधिकः ॥”)
<LEND>
