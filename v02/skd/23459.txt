<L>23459<pc>3-319<k1>प्रायः<k2>प्रायः
प्रायः¦, पुं, (प्रकृष्टमयनमिति । प्र + अय + घञ् ।
<>यद्बा, प्र + इ + “एरच् ।” ३ । ३ । ५६ ।
<>इत्यच् ।) मरणम् । मरणार्थमनशनम् । (यथा,
<>रामायणे । ४ । ५३ । १२ ।
<>“अहं वः प्रतिजानामि न गमिष्याम्यहं पुरीम् ।
<>इहैव प्रायमासिष्ये श्रेयो मरणमेव च ॥”)
<>तुल्यम् । बाहुल्यम् । इति मेदिनी । ये, ३६ ॥
<>(यथा, साहित्यदर्पणे । ३ । १११ ।
<>“तस्कराः पण्ड्रका मूर्खाः सुखप्राप्तधनास्तथा ।
<>लिङ्गिनश्छन्नकामाद्या आसां (वेश्यानाम्) प्रायेण
<>वल्लभाः ॥”)
[Page3-319-b+ 52]
<>वयः । इति हेमचन्द्रः ॥ (पापम् । तपः । इति
<>स्मृतिः ॥ क्ली, प्रवेशः । युद्धम् । यथा, ऋग्वेदे ।
<>२ । १८ । ८ ।
<>“उप ज्येष्ठे वरूथे गभस्तौ
<>प्राये प्राये जिगीवांसः स्याम ॥”
<>“किञ्च प्राये प्राये सोमपानार्थमिन्द्रस्य यज्ञ-
<>शालायां प्रवेशे प्रवेशे जिगीवांसः शत्रूणां
<>जेतारो भवेम । यद्बा, प्राये प्राये प्रकर्षेण
<>इयते गम्यते योद्धृभिरिति प्रायं युद्धम् । तस्मिन्
<>युद्धे जिगीवांसः शत्रून् जितवन्तो भवेम ॥”
<>इति तद्भाष्ये सायनः ॥ त्रि, गमकः । यथा,
<>मनौ । ३ । २६४ ।
<>“प्रक्षाल्यहस्तावाचम्य ज्ञातिप्रायं प्रकल्पयेत् ।
<>ज्ञातिभ्यः सत्कृतं दत्त्वा बान्धवानपि भोजयेत् ॥”
<>“प्रक्षाल्येति । तदनुहस्तौ प्रक्षाल्याचम्य ज्ञाति-
<>प्रायमन्नं कुर्य्यात् । ज्ञातीन् प्रैति गच्छतीति
<>ज्ञातिप्रायं कर्म्मण्यण् । ज्ञातीन् भोजये-
<>दित्यर्थः ॥” इति कुल्लूकभट्टः ॥)
<LEND>
