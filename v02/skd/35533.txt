<L>35533<pc>5-071<k1>शिखा<k2>शिखा
शिखा¦, स्त्री, (शी + “शीङो ह्रस्वश्च ।” उणा०
५ । २४ । इति खः ह्रस्वो गुणाभावश्च । स्त्रियां
टाप् ।) अग्निज्वाला । तत्पर्य्यायः । ज्वालः २
कीलः ३ अर्च्चिः ४ हेतिः ५ शिखा ६ । इत्य-
मरः ॥ (यथा, माघे, । १ । २० ।
“विदुद्युते वाडवजातवेदसः
शिखाभिराश्लिष्ट इवाम्भसां निधिः ॥”)
पिण्डितशिखाग्नेः शुभसूचकत्वं यथा, वायु-
पुराणे ।
“अर्च्चिष्मान् पिण्डितशिखः सर्पिःकाञ्चनसन्निभः ।
स्निग्धः प्रदक्षिणश्चैव वह्निः स्यात् कार्य्य-
सिद्धये ॥” * ॥
अग्नेरशुभलक्षणं यथा । ब्रह्मपुराणे ।
“अल्पे रूक्षे सस्फुलिङ्गे वामावर्त्ते भयानके ।
आर्द्रकाष्ठैश्च सम्पन्ने फुत्कारवति पावके ॥
कृष्णार्च्चिषि सुदुर्गन्धे तथा लिहति मेदिनीम् ।
आहुतीर्जुहुयात् यश्च तस्य नाशो भवेत्
ध्रुवम् ॥”
इति तिथितत्त्वम् ॥ * ॥
शिरोमध्यस्थकेशः । तत्पर्य्यायः । चूडा २ केश-
पाशी ३ । इत्यमरः ॥ जुटिका ४ जूटिका ५ ।
इति शब्दरत्नावली ॥ केशी ६ शिखण्डिका ७ ।
इति हेमचन्द्रः ॥ * ॥ गायत्त्र्या शिखाबन्धन
यथा, --
“गायत्त्र्या तु शिखां बद्ध्वा नैरृत्यां ब्रह्मरन्ध्रतः ।
जुटिकाञ्च ततो बद्ध्वा ततः कर्म्म समारभेत् ॥” *
[Page5-071-c+ 52]
शूद्रस्थ शिखाबन्धे मन्त्रो यथा, --
“ब्रह्मवाणीसहस्राणि शिववाणी शतानि च ।
विष्णोर्नामसहस्रेण शिखाबन्धं करोम्यहम् ॥” *
शिखामोचनमन्त्रो यथा, --
“गच्छन्तु सकला देवा ब्रह्मविष्णुमहेश्वराः ।
तिष्ठत्वत्राचला लक्ष्मीः शिखामुक्तं करोम्य-
हम् ॥” * ॥
शिखाबन्धनानन्तरमाचमनं यथा, --
“निबद्धशिख आसीनो द्विज आचमनं चरेत् ।
कृत्वोपवीतं सव्येऽंशे वाङ्मनःकायसंयतः ॥” * ॥
मुक्तशिखस्याचमने दोषो यथा, --
“शिरः प्रावृत्य कण्ठं वा मुक्तकच्छशिखोऽपि वा ।
अकृत्वा पादयोः शौचं आचान्तोऽप्यशुचि-
र्भवेत् ॥”
इति आह्निकतत्त्वम् ॥ * ॥
शाखा । वर्हिचूडा । (यथा, महाभारते ।
१२ । २८२ । ५३ ।
“रन्ध्रागतमथाश्वानां शिखोद्भेदश्च वर्हिणाम् ॥”)
लाङ्गलिकी । अग्रमात्रम् । (यथा, भागवते ।
३ । १३ । ४४ ।
“सटाशिखोद्धूतशिवाम्बुबिन्दुभिः ॥”)
चूडामात्रम् । प्रपदम् । इति मेदिनी ॥ प्रधा-
णम् । शिफा । घृणिः । इति हेमचन्द्रः ॥ (यथा,
कथासरित्सागरे । २१ । ८५ ।
“स्फुरद्रत्नशिखाजालं धात्रा मोहतमोप-
हम् ॥”)
स्मरज्वरः । इति शब्दरत्नावली ॥
<LEND>
