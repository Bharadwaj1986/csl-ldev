<L>15669<pc>2-664<k1>त्रेता<k2>त्रेता
त्रेता¦, स्त्री, (त्रीन् भेदान् एति प्राप्नोतीति । यद्बा,
<>त्रित्वमिता । पृषोदरादित्वात् साधुः । एतन्नि-
<>रुक्तिर्यथा, हरिवंशे । २०५ । ५ ।
<>“त्रिधा प्रणीतो ज्वलनो मुनिभिर्व्वेदपारगैः ।
<>अतस्त्रेतात्वमापन्नो यदेकस्त्रिविधः कृतः ॥”)
<>दक्षिणाग्निः गार्हपत्यः आहवनीयः एकोक्त्या
<>इदमग्नित्रयम् । इत्यमरः । २ । ७ । २० ॥ (यथा,
<>हरिवंशे । २६ । ४५-४६ ।
<>“मथित्वाग्निं त्रिधा कृत्वा अयजत् स नराधिपः ।
<>इष्ट्वा यज्ञैर्ब्बहुविधैर्गतस्तेषां सलोकताम् ॥
<>गन्धर्व्वेभ्यो वरं लब्धा त्रेताग्निं समकारयत् ।
<>एकोऽग्निः पूर्व्वमेवासीदैलस्त्रेतामकारयत् ॥”)
<>द्वितीययुगम् । तस्य परिमाणं यथा, --
<>“त्रिचत्वारिंशल्लक्षेण विंशत्सहस्राधिकेन च ।
<>चतुर्युगं परिमितं नरमानक्रमेण च ॥
<>द्बिषट्लक्षपरिमितं षण्णवतिसहस्रकम् ।
<>त्रेतायुगं परिमितं कालविद्भिः प्रकीर्त्तितम् ॥”
<>इति ब्रह्मवैवर्त्ते प्रकृतिखण्डम् ॥ * ॥
<>तस्य धर्म्मा यथा, --
<>“त्रेतायुगे समायाते धर्म्मः पादोनतां गतः ।
<>अल्पक्लेशान्विता लोकाः केचित् केचित् दया-
<>शयाः ॥
<>विष्णुध्यानरता लोका यज्ञदानपरायणाः ।
<>वर्णाश्रमाचाररताः सुखिनः सुस्थचेतसः ॥
<>क्षत्त्रा भूमिस्पृशः शूद्राः सर्व्वे ब्राह्मणसेविनः ।
<>ब्राह्मणाश्च महात्मानो वेदवेदाङ्गपारगाः ॥
<>प्रतिग्रहनिवृत्ताश्च सत्यसन्धा जितेन्द्रियाः ।
<>तपोव्रतरता नित्यं दातारो विष्णुसेविनः ॥
[Page2-664-c+ 52]
<>कालवर्षी तडित्वांश्च स्त्रियः सर्व्वाः पतिव्रताः ।
<>वसुन्धरा च शस्याढ्या पुत्त्राश्च पितृसेविनः ॥”
<>इति पाद्मे क्रियायोगसारः ॥
<LEND>
