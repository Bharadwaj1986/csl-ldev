<L>26739<pc>3-667<k1>महामाया<k2>महामाया
महामाया¦, स्त्री, (अघटनघटनापटीयस्त्वेन विस-
दृशप्रतीतिसाधनं माया । महती चासौ माया
चेति । यद्वा, महती माया विश्वनिर्म्माणशक्ति-
र्यस्याः सा ।) दुर्गा । इति शब्दरत्नावली ॥
तस्याः स्वरूपं यथा, --
“गर्भान्तर्ज्ञानसम्पन्नं प्रेरितं सूतिमारुतैः ।
उत्पन्नं ज्ञानरहितं कुरुते या निरन्तरम् ॥
पूर्व्वातिपूर्व्वसंबद्धसंस्कारेण नियोज्य च ।
आहारादौ ततो मोहं ममत्वं ज्ञानसंशयम् ॥
क्रोधोपरोधलोभेषु क्षिप्त्वा क्षिप्त्वा पुनः पुनः ।
पश्चात् कामे नियोज्याशु चिन्तायुक्तमह-
र्न्निशम् ॥
आमोदयुक्तं व्यसनासक्तं जन्तुं करोति या ।
महामायेति सा प्रोक्ता तेन सा जगदीश्वरी ॥”
इति कालिकापुराणे ६ अध्यायः ॥
(यथा च देवीभागते । १ । ९ । ४० ।
“नमो देवि ! महामाये ! सृष्टिसंहार-
कारिणि ! ॥”
गङ्गादेवी । यथा, काशीखण्डे । २९ । १३९ ।
“महाविद्या महामाया महामेधा महौ-
षधम् ॥”)
महती माया च ॥ (यथा, मार्कण्डेये । ८१ । ४१ ।
“महामाया हरेश्चैतत् तया संमोह्यते जगत् ॥”)
<LEND>
