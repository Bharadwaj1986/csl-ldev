<L>14873<pc>2-617<k1>तिन्तिडी<k2>तिन्तिडी
तिन्तिडी¦, स्त्री, (तिम्यते क्लिद्यते मुखाभ्यन्तर-
मनेनेति । तिम + ईकन्प्रत्ययेन तिन्तिडीका ।
ततः पृषोदरादित्वात् साधुः ।) वृक्षविशेषः ।
तेँतुल् इति भाषा ॥ तत्पर्य्यायः । चिञ्चा २
अम्लिका ३ । इत्यमरः । २ । ४ । ४३ ॥ तिन्ति-
डिकः ४ तिन्तिडीकम् ५ तिन्तिडीका ६
अम्लीका ७ आम्लिका ८ आम्लीका ९ । इति
तट्टीका ॥ तिन्तिली १० तिन्तिडिका ११
आब्दिका १२ चुक्रुः १३ चुक्रा १४ चुक्रिका १५
अम्ला १६ अत्यम्ला १७ भुक्ता १८ भुक्तिका १९
चारित्रा २० गुरुपत्रा २१ पिच्छिला २२ यम-
दूतिका २३ । इति शब्दरत्नावली ॥ शाक-
चुक्रिका २४ सुचुक्रिका २५ सुतिन्तिडा २६ ।
अस्या आमफलस्य गुणाः । अत्यम्लत्वम् । कफ-
पित्तकारित्वञ्च । इति राजनिर्घण्टः ॥ वात-
नाशित्वम् ॥ अस्याः पक्वफलस्य गुणाः । दीप-
नत्वम् । रुचिकारित्वम् । भेदित्वम् । उष्ण-
त्वम् । कफवातनाशित्वञ्च । इति राजवल्लभः ॥
विष्टम्भनाशित्वम् । मधुराम्लत्वम् । पित्तदाहास्र-
[Page2-618-a+ 52]
कफदोषप्रकोपणत्वञ्च । पक्वचिञ्चाफलरसगुणाः ।
मधुराम्लत्वम् । रुचिप्रदत्वम् । शोफपाककर-
त्वम् । लेपे व्रणदोषनाशित्वञ्च ॥ अस्याः पत्रस्य
गुणाः । शोफरक्तदोषव्यथानाशित्वम् । अस्याः
शुष्कत्व क्क्षारस्य गुणः । शूलमन्दाग्निनाशि-
त्वम् । इति राजनिर्घण्टः ॥
“अम्लिकायाः फलं पक्वं मर्द्दितं वारिणा दृढम् ।
शर्करामरिचोन्मिश्रं लवङ्गेन्दूसुवासितम् ॥
अम्लिकाफलसम्भूतं पानकं वातनाशनम् ।
पित्तश्लेष्मकरं किञ्चित् सुरुच्यं वह्निबोधकम् ॥”
इति भावप्रकाशः ॥
वृक्षाम्लम् । इति विश्वः ॥
<LEND>
