<L>23722<pc>3-379<k1>फणी<k2>फणी
फणी¦, [न्] पुं, (फणास्त्यस्येति । फणा + “ब्रीह्या-
दिभ्यश्च ।” ५ । २ । ११६ । इति इनिः ।) सर्पः ।
इत्यमरः ॥ (यथाच सुश्रुते कल्पस्थाने ४ अध्याये ।
“ज्ञेया दर्व्वीकराः सर्पाः फणिनः शीघ्रगामिनः ।
मण्डलैर्विविधैश्चित्राः पृथवो मन्दगामिनः ॥”
[Page3-380-a+ 52]
तद्दंशनप्रतीकारविधिर्यथा, --
“फणिनां विषवेगे तु प्रथमे शोणितं हरेत् ।
द्वितीये मधुसर्पिर्भ्यां पाययेतागदं भिषक् ॥
नस्यकर्म्माञ्जने युञ्ज्यात्तृतीये विषनाशने ।
वान्तं चतुर्थे पूर्व्वोक्तां यवागूमथ दापयेत् ॥
शीतोपचारं कृत्वादौ भिषक्पञ्चमषष्ठयोः ।
दापयेच्छोधनं तीक्ष्णं यवागूञ्चापि कीर्त्तिताम् ॥
सप्तमे त्ववपीडेन शिरस्तीक्ष्णेन शोधयेत् ।
तीक्ष्णमेवाञ्जनं दद्यात्तीक्ष्णशस्त्रेण मूर्द्ध्नि च ॥
कुर्य्यात्काकपदं चर्म्म सासृग्वा पिशितं क्षिपेत् ॥”
इति च सुश्रुते कल्पस्थाने पञ्चमेऽध्याये ॥)
सर्पिणीनामकौषधिः । इति राजनिर्घण्टः ॥
(केतुः । यथा, ग्रहभावप्रकाशे ।
“कविरत्यन्तधवलः फणी कृष्णः शनिस्तथा ॥”
सीसकं अस्य विषयो यथा, --
“रसो गन्धष्टङ्गणः सोषणोऽयं
फणी पिप्पलीत्येष धुस्तूरपिष्ठः
जयेत् सन्निपातं द्बिगुञ्जकानुपानं
भवेदर्कमूलाम्बु सव्योषचूर्णम् ॥”
इति वैद्यकरसेन्द्रसारसंग्रहे ज्वराधिकारे पञ्च-
वक्त्ररसे ॥ मरुवकनामौषधं यथा, --
“मारुतोऽसौ मरुवको मरुन्मरुरपि स्मृतः ।
फणी फणिज्झकश्चापि प्रस्थप्रष्पः समीरणः ॥”
इति भावप्रकाशस्य पूर्व्वखण्डे १ भागे ॥)
<LEND>
