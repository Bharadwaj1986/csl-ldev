<L>29276<pc>4-104<k1>रसना<k2>रसना
रसना¦, स्त्री, (रस + युच् । टाप् च ।) जिह्वा ।
<>इत्यमरः ॥ (यथा, भागवते । ९ । ४ । १९ ।
<>“घ्राणञ्च तत्पादसरोजसौरभे
<>श्रीमत्तुलस्या रसनां तदर्पिते ॥”)
<>तस्याः शुभलक्षणं यथा, --
<>“तीक्ष्णा दंष्ट्राः समाः श्रेष्ठा जिह्वा रक्ता समा
<>शुभा ।
<>श्लक्ष्णा दीर्घा च विज्ञेया तालुः श्वेतो धनक्षये ॥”
<>इति गारुडे ६६ अध्यायः ॥
<>न्यायमते रसनेन्द्रियग्राह्यो रसो रसत्वादि-
<>सहितः । यथा, --
<>“रसस्तु रसनाग्राह्यो मधुरादिरनेकधा ।
<>सहकारी रसज्ञाया नित्यतादि च पूर्व्ववत् ॥
<>घ्राणस्य गोचरो गन्धो गन्धत्वादिरपि स्मृतः ।
<>तथा रसो रसज्ञायास्तथा शब्दोऽपि च श्रुतेः ॥”
<>इति भाषापरिच्छेदः ॥
<>“तथारस इति रसत्वादिसहित इत्यर्थः ।” इति
<>सिद्धान्तमुक्तावली ॥ * ॥ रास्ना । इति मेदिनी ॥
<>(अस्याः पर्य्यायो यथा, --
<>“रास्ना युक्तरसा रस्या सुवहा रसना रसा ।
<>एलापर्णी च सुरसा सुगन्धा श्रेयसी तथा ॥”
<>इति भावप्रकाशस्य पूर्व्वखण्डे प्रथमे भागे ॥)
<>गन्धभद्रा । इति शब्दचन्द्रिका ॥ काञ्ची । इति
<>हेमचन्द्रः ॥ (यथा, रघौ । ७ । १० ।
<>“कस्याश्चिदासीद्रसना तदानीं
<>अङ्गुष्ठमूलार्पितसूत्रशेषा ॥”)
<>रज्जुः । इति संक्षिप्तसारोणादिवृत्तिः ॥
<LEND>
