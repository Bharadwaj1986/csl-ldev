<L>27794<pc>3-764<k1>मृगः<k2>मृगः
मृगः¦, पुं, (मृगयते अन्वेषयति तृणादिकं मृम्यते
<>वा इति । मृग् + इगुपधत्वात् कर्त्तरि च कः ।)
<>पशुमात्रम् । (यथा, मनुः । ५ । ९ ।
<>“आरण्यानाञ्च सर्व्वेषां मृगाणां माहिषं
<>विना ।”
<>मृगशब्दोऽत्र महिषपर्य्युदासात् पशुमात्रपरः ।
<>इति तट्टीकायां कुल्लूकः ।) हस्तिविशेषः ।
<>नक्षत्रभेदः । (यथा, इन्द्रजालतन्त्रे ।
<>“अश्विनीमृगमूलाश्च पुष्या पुनर्व्वसुस्तथा ॥”)
<>अन्वेषणम् । (यथा, साहित्यदर्पणे । ४ । १७ ।
<>“जनस्थाने भ्रान्तं कनकमृगतृष्णान्धितधिया
<>वचो वैदेहीति प्रतिपदमुदश्रु प्रलपितम् ।
[Page3-765-a+ 52]
<>कृतालङ्काभर्त्तर्वदनपरिपाटीषुघटना
<>मयाप्तं रामत्वं कुशलवसुता न त्वधिगता ॥”
<>कनकस्य सुवर्णस्य मृगे अन्वेषणे । पक्षे ।
<>कनकमृगे हेमहरिणे या तृष्णा इत्यर्थः ।)
<>याच्ञा । इति मेदिनी । गे, १८ ॥ मार्गशीर्ष-
<>मासः । यज्ञविशेषः । इत्यजयपालः ॥ मृग-
<>नाभिः । इत्यमरटीकायां भरतः ॥ मकर-
<>राशिः । यथा, --
<>“मृगकर्कटसंक्रान्ती द्वे तूदग्दक्षिणायने ।
<>विषुवती तुलामेषे गोलमध्ये तथापराः ॥”
<>इति तिथ्यादितत्त्वम् ॥
<>स्वनामख्यातपशुविशेषः । मृग्यते अन्विष्यतेऽसौ
<>व्याधैः । (यथा, अभिज्ञानशाकुन्तले । १ । १० ।
<>“न खलु न खलु बाणः सन्निपात्योऽयमस्मिन्
<>मृदुनि मृगशरीरे तूलराशाविवाग्निः ।”)
<>तत्पर्य्यायः । कुरङ्गः २ वातायुः ३ हरिणः ४
<>अजिनयोनिः ५ । इत्यमरः ॥ शारङ्गः ६
<>चारुलोचनः ७ जिनयोनिः ८ कुरङ्गमः ९
<>ऋष्यः १० ऋश्यः ११ रिष्यः १२ रिश्यः १३
<>एणः १४ एणकः १५ । इति शब्दरत्नावली ॥
<>स नवविधः । यथा, --
<>“सम्बरो रोहितो न्यङ्कुकुरङ्गसुदृशो रुरुः ।
<>एणश्च हरिणश्चेति मृगा नवविधा मताः ॥
<>पाठान्तरं यथा, --
<>“समूरू रोहितो न्यङ्कुः सम्बरो बभ्रुणो रुरुः ।
<>शशैणहरिणाश्चेति मृगा नवविधा मताः ॥
<>हरिणश्चापि विज्ञेयः पञ्चभेदोऽत्र भैरव ! ।
<>ऋष्यः खड्गो रुरुश्चैव पृषतश्च मृगस्तथा ।
<>एते बलिप्रदाने च चर्म्मदाने च कीर्त्तिताः ॥”
<>इति कालिकापुराणे ६७ अध्यायः ॥ * ॥
<>अपि च । अथ जाङ्गलानां गणना ।
<>“हरिणैणकुरङ्गर्ष्यपृषतन्यङ्कुसम्बराः ।
<>राजीवोऽपि च मुण्डी चेत्याद्या जाङ्गलसंज्ञकाः ॥
<>हरिणस्ताम्रवर्णः स्यादेणः कृष्णः प्रकीर्त्तितः ।
<>कुरङ्ग ईषत्ताम्रः स्याद्धरिणाकृतिको महान् ॥
<>ऋष्यो नीलाण्डको लोके सरोरुरिति कीर्त्तितः ।
<>पृषतश्चन्द्रबिन्दुः स्याद्धरिणात् कियदल्पकः ॥
<>न्यङ्कुर्बहुविषाणोऽथ शम्बरो गवयो महान् ।
<>राजीवस्तु मृगो ज्ञेयो राजीभिः परितो
<>वृतः ।
<>यो मृगः शृङ्गहीनः स्यात् स मुण्डीति निग-
<>द्यते ॥”
<>अथ तेषां गुणाः ।
<>जङ्घालाः प्रायशः सर्वे पित्तश्लेष्महराः स्मृताः ।
<>किञ्चिद्वातकराश्चापि लघवो बलवर्द्धनाः ॥”
<>इति भावप्रकाशः ॥
<>अथ मृगपरीक्षा ।
<>“मृगनाभिं समादातुं कौतुकार्थं तथा पुनः ।
<>मृगाः पोष्या महीन्द्राणां तेषां वक्ष्यामि
<>लक्षणम् ॥
<>पृथिव्यब्वायुगगनास्तेजोऽधिकास्तु पञ्चधा ।
<>मिद्यन्ते नैकभेदास्तु समस्ता मृगजातयः ॥”
[Page3-765-b+ 52]
<>तद्यथा, --
<>‘ये गन्धिनः क्षीणशरीरकर्णा-
<>स्ते पार्थिवा गन्धमृगाः प्रदिष्टाः ।
<>सर्व्वाङ्गमेषां सुरभि प्रकामं
<>पुण्ये प्रदेशे प्रभवन्ति ते तु ॥
<>ये वै विशाला गुरुदीर्घशृङ्गा
<>अमांसलास्तीब्रखुरप्रदेशाः ।
<>आप्यास्तु ते वै प्रसरन्ति भूरि
<>सर्व्वत्र देशे प्रभवन्ति चैव ॥
<>धावन्ति ये वातमिवान्तरीक्षे
<>दीर्घास्तु ते वातमृगाः प्रदिष्टाः ।
<>ते यत्र यत्रैव भवन्ति शक्ता-
<>स्तत्रैव सर्व्वाणि शुभानि सन्ति ॥
<>लघुप्रमाणा लघुवीर्य्यसत्त्वा
<>निर्गन्धदेहाश्छगलप्रमाणाः ।
<>ते गागना वेगकरा नराणां
<>स्पृश्या न ते नापि निरीक्षणीयाः ॥
<>ये कृष्णवर्णा गुरुदीर्घशृङ्गाः
<>क्रुद्धा भृशं यान्ति च वायुवेगाः ।
<>ते कृष्णसाराः खलु तैजसास्तु
<>पुण्यप्रदेशे प्रभवन्ति ते तु ॥’
<>भोजोऽप्याह ।
<>‘पार्थिवादिर्मृगः सर्व्वश्चतुर्जातिर्भवेत् पृथक् ।
<>सुशृङ्गास्तनुलोमानो ब्राह्मणा मृगजातयः ॥
<>क्रुद्धाः पश्वरिशृङ्गाश्च क्षत्त्रियाः खरलोमशाः ।
<>आवर्त्तशृङ्गास्तनवो हरिणा वैश्यजातयः ॥
<>कुशृङ्गा वाप्यशृङ्गा वा शूद्राः खरतनूरुहाः ।
<>अश्वानां ये गुणा दोषास्ते ज्ञेया हरिणेष्वपि ॥
<>तथापि दोषाः पञ्चामी वक्ष्यन्ते हरिणाश्रयाः ।
<>नेत्रयोरन्तरे यस्य लोमावर्त्ताः स पापकृत् ॥
<>विषमौ विकृतौ शृङ्गौ यस्य सं क्षेमनाशनः ।
<>आवर्त्तः पृष्ठतो यस्य आनाभिमभिबिन्दति ॥
<>पश्चार्द्ध यस्य वावर्त्तस्तौ त्याज्यौ भयकारकौ ।
<>वर्णनेत्रपदादीनां वैकृताद्धननाशनः ॥’
<>गार्ग्यः ।
<>‘दोषवन्मृगजातीनां विजातीनामथापि वा ।
<>दर्शनात् स्पर्शनाच्चैव गन्धादानाच्च पोषणात् ।
<>भवेयुर्व्विपदः सर्व्वास्तथा चैवाद्यपोषणात् ॥’
<>शङ्खोऽपि ।
<>‘हरिणपोषणतो धरणीभुजां
<>नहि भवेन्मरुद्भवपीडनम् ।
<>न पविवह्निरुजारिपुजं भयं
<>तदव तं हरिणं गुणिनं नृप ! ॥’
<>इति मृगपरीक्षा ॥ इति युक्तिकल्पतरुः ॥
<>(अस्य गुणविशेषो यथा, --
<>“दूरे जनान्तनिलया दूरे पानीयगोचराः ।
<>ये मृगाश्च विहङ्गाश्च तेऽल्पाभिष्यन्दिनो
<>मताः ॥
<>अतीवासन्ननिलयाः समीपोदकगोचराः ।
<>ये मृगाश्च विहङ्गाश्च महाभिष्यन्दिनस्तु ते ॥”
<>इति सुश्रुते सूत्रस्थाने ४५ अध्यायः ॥)
<>मृगादिविकारोपशमो यथा, --
[Page3-765-c+ 52]
<>गर्ग उवाच ।
<>“प्रविशन्ति यदा ग्राममारण्या मृगपक्षिणः ।
<>अरण्यं यान्ति वा ग्राम्याः स्थलं यान्ति
<>जलोद्भवाः ॥
<>स्थलजाश्च जलं यान्ति घोरं रासन्ति
<>निर्भयाः ।
<>गृहं कपोतः प्रविशेत् क्रव्यादो मूर्द्ध्नि नीयते ॥
<>मधु वा मक्षिकाः कुर्य्युर्मृत्युं गृहपतेर्वदेत् ॥
<>मृगपक्षिविकारेषु कुर्य्याद्धोमं सदक्षिणम् ।
<>देवाः कपोते इति च जप्तव्याः पञ्चभिर्द्विजैः ॥
<>गावश्च देया विधिवत् द्विजानां
<>सकाञ्चना वस्त्रयुगोत्तरीयाः ।
<>एवं कृते शान्तिमुपैति पापं
<>मृगैर्द्बिजैर्व्वा विनिवेदितं यत् ॥”
<>इति मात्स्ये २११ अध्यायः ॥
<>चतुर्व्विधपुरुषमध्ये पुरुषविशेषः । तस्य लक्षणं
<>यथा, --
<>वदति मधुरवार्णीं दीर्घनेत्रोऽतिभीरु-
<>श्चपलमतिसुदेहः शीघ्रवेगो मृगोऽयम् ।
<>“शशके पद्मिनी तुष्टा मृगे तुष्टा च चित्रिणी ।
<>वृषभे शङ्खिनी तुष्टा हये तुष्टा च हस्तिनी ॥
<>पद्मिनीशशयोर्योनिमेढ्रकौ चतुरङ्गुलौ ।
<>चित्रिणीमृगयोर्योनिमेढ्रकौ च तथाविधौ ॥”
<>इति रतिमञ्जरी ॥
<>(अन्वेष्टा । यथा, ऋग्वेदे । १ । १५४ । २ ।
<>“मृगो न भीमः कुचरो गिरिष्ठा ।”
<>“मृगः अन्वेष्टा ।” इति तद्भाष्ये सायणः ॥)
<LEND>
