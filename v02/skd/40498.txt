<L>40498<pc>5-435<k1>स्तोत्रं<k2>स्तोत्रं
स्तोत्रं¦, क्ली, (स्तूयतेऽनेनेति । स्तु + “दाम्नीशस-
<>युयुजेति ।” ३ । २ । १८२ । इति ष्ट्रन् ।)
<>स्तवः । इत्यमरः । १ । ६ । ११ ॥ तच्चतुर्व्विधं
<>यथा मात्स्ये १२१ अध्याये ।
<>“अत्र वो वर्णयिष्यामि विधिं मन्वन्तरस्य तु ।
<>ऋचो यजूंषि सामानि तथावत् प्रति दैवतम् ।
<>विधिहोत्रं तथा स्तोत्रं पूर्व्ववत् संप्रवर्त्तते ॥
<>द्रव्यस्तोत्रं कर्म्मस्तोत्रं विधिस्तोत्रं तथैव च ।
<>तथैवाभिजनस्तोत्रं स्तोत्रमेतच्चतुष्टयम् ॥
<>मन्वन्तरेषु सर्व्वेषु यथा भेदाद्भवन्ति ये ।
<>प्रवर्त्तयन्ति तेषां वै ब्रह्मस्तोत्रं पुनः पुनः ॥”
<LEND>
