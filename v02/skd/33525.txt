<L>33525<pc>4-464<k1>विस्मयः<k2>विस्मयः
विस्मयः¦, पुं, (वि + स्मि + “एरच् ।” इत्यच् ।)
<>आश्चर्य्यम् । तत्पर्य्यायः । अहो २ ही ३ ।
<>इत्यमरः ॥ “अन्यदद्भुतशब्दे द्रष्टव्यम् ।
<>‘अद्भुतो विस्मयस्थायिभावो गन्धर्व्वदैवतः ।
<>पीतवर्णो वस्तु लोकातिगमालम्बनं मतम् ॥’
<>इति भावरसयोः पर्य्यायत्वं अद्भुतस्य विस्मय-
<>स्थायिभावात्मकत्वात् ।” इति भरतः ॥ * ॥
<>तस्य लक्षणम् । यथा, --
<>“विविधेषु पदार्थेषु लोकसीमातिवर्त्तिषु ।
<>विस्फारश्चेतसो यस्तु स विस्मय उदाहृतः ॥”
<>इति साहित्यदर्पणम् ॥
<>(अस्मात्तपःक्षयो भवति । यथा, मनुः । ४ । २३७ ।
<>“यज्ञोऽनृतेन क्षरति तपः क्षरति विस्मयात् ॥”)
<>दर्पः । इति मेदिनी ॥ सन्देहः । इति शब्द-
<>रत्नावली ॥ (विगतः स्मयो गर्व्वो यस्येति ।
<>नष्टगर्व्वे, त्रि । यथा, भागवते । ३ । १७ । ३० ।
<>“तं वीरमारादभिपद्य विस्मयः
<>शयिस्यसे वीरशये श्वभिर्वृतः ॥”)
<LEND>
