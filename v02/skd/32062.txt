<L>32062<pc>4-346<k1>वाराणसी<k2>वाराणसी
वाराणसी¦, स्त्री, (वरणा च असी च । तयोर्नद्यो-
<>रदूरे भवा । “अदूरभवश्च ।” ४ । २ । ७० ।
<>इत्यण् । ङीप् । पृषोदरादित्वात् साधुः । अस्या
<>निरुक्तिर्यथा, --
<>“वरणासी च नद्यौ द्वे पुण्ये पापहरे उभे ।
<>तयोरन्तर्गता या तु सैषा वाराणसी स्मृता ॥”)
<>मोक्षदपुरीविशेषः । वनारस् इति हिन्दी
<>भाषा । तत्पर्य्यायः । वारणसी २ काशी ३
<>शिवपुरी ४ । इति हेमचन्द्रः ॥ जित्वरी ५
<>तपःस्थली ६ वरणसी ७ तीर्थराजी ८ काशिका
<>९ । इति शब्दरत्नावली ॥ तस्या माहात्म्यं
<>यथा, --
<>ईश्वर उवाच ।
<>“परं गुह्यतमं क्षेत्रं मम वाराणसी पुरी ।
<>सर्व्वेषामेव भूतानां संसारार्णवतारिणी ॥
<>तत्र भक्ता महादेवि ! मदीयं व्रतमाश्रिताः ।
<>निवसन्ति महात्मानः परं नियममास्थिताः ॥
<>उत्तमं सर्व्वतीर्थानां स्थानानामुत्तमञ्च यत् ।
<>ज्ञानानामुत्तमं ज्ञानं अविमुक्तपुरं मम ॥
<>स्थानान्तरं पवित्राणि तीर्थान्यायतनानि च ।
<>श्मशानसं स्थितान्येव दिव्यभूमिगतानि च ॥
<>भूर्लोके नैव संलग्नमन्तरीक्षे ममालयम् ।
<>अमुक्तास्तन्न पश्यन्ति मुक्ताः पश्यन्ति चेतसा ॥
<>श्मशानमेतद्विख्यातमविमुक्तमिति श्रुतम् ।
<>कालो भूत्वा जगदिदं संहराम्यत्र सुन्दरि ! ॥
<>देवीदं सर्व्वगुह्यानां स्थानं प्रियतरं मम ।
<>यद्भक्तास्तत्र गच्छन्ति मामेव प्रविशन्ति ते ॥
<>दत्तं जप्तं हुतं चेष्टं तपस्तप्तं कृतञ्च यत् ।
<>ध्यानमध्ययनं ज्ञानं सर्व्वं तत्राक्षयं भवेत् ॥
<>जन्मान्तरसहस्रेषु यत् पापं पूर्व्वसञ्चितम् ।
<>अविमुक्तं प्रविष्टस्य तत्सर्व्वं व्रजति क्षयम् ॥
<>ब्राह्मणाः क्षत्त्रिया वैश्या शूद्रा ये वर्णसङ्कराः ।
<>स्त्रियो म्लेच्छाश्च ये चान्ये संकीर्णाः पाप-
<>योनयः ॥
<>कीटाः पिपीलिकाश्चैव ये चान्ये मृगपक्षिणः ।
<>कालेन निधनं प्राप्ताः स्वविमुक्ते वरानने ! ॥
<>चन्द्रार्द्धमौलयस्त्र्यक्षा महावृषभवाहनाः ।
<>शिवे मम पुरे देवि ! जायन्ते तत्र मानवाः ॥
<>नाविमुक्ते मृतः कश्चिन्नरकं याति किल्विषी ।
<>ईश्वरानुगृहीता हि सर्व्वे यान्ति परां गतिम् ॥
<>मोक्षं सुदुर्ल्लभं मत्वा संसारञ्चातिभीषणम् ।
<>अश्मना चरणौ हत्वा वाराणस्यां वसेन्नरः ॥
<>दुर्ल्लभा तपसा चापि पूतस्य परमेश्वरि ! ।
<>यत्र तत्र विपन्नस्य गतिः संसारमोक्षणी ॥
<>प्रसादाज्जायते ह्येतन्मम शैलेन्द्रनन्दिनि ! ।
<>अप्रबुद्धा न पश्यन्ति मम मायाविमोहिताः ॥
<>अविमुक्तं न पश्यन्ति मूढा ये तमसावृताः ।
<>विण्मूत्ररेतसां मध्ये तेषां वासः पुनः पुनः ॥
[Page4-346-c+ 52]
<>हन्यमानोऽपि यो विद्वान् वसेद्बिघ्नशतैरपि ।
<>स याति परमं स्थानं यत्र गत्वा न शोचति ॥
<>जन्ममृटत्युजरायुक्तं परं यान्ति शिवालयम् ।
<>अपुनर्मरणानां हि सा गतिर्मोक्षकाङ्क्षिणाम् ॥
<>यां प्राप्य कृतकृत्यः स्यादिति मन्यन्ति पण्डिताः ।
<>न दानैर्न तपोभिश्च न यज्ञैर्नापि विद्यया ॥
<>प्राप्यते मतिरुत्कृष्टा या विमुक्ते तु लभ्यते ।
<>नानावर्णा विवर्णाश्च चाण्डालाद्या जुगुप्सिताः ॥
<>किल्विषैः पूर्णदेहा ये विशिष्टैः पातकैस्तथा ।
<>भेषजं परमं तेषामविमुक्तं विदुर्ब्बुधाः ॥
<>अविमुक्तं परं ज्ञानमविमुक्तं परं पदम् ।
<>अविमुक्तं परं तत्त्वमविमुक्तं परं शिवम् ॥
<>कृत्वा वै नैष्ठिकीं दीक्षामविमुक्ते वसन्ति ये ।
<>तेषां तत् परमं ज्ञानं ददाम्यन्ते परं पदम् ॥
<>प्रयागं नैमिषं पुण्यं श्रीशैलोऽथ हिमालयः ।
<>केदारं भद्रकर्णञ्च गया पुष्करमेव च ॥
<>कुरुक्षेत्रं रुद्रकोटिर्नर्म्मदा स्नातकेश्वरम् ।
<>शालग्रामञ्च कुब्जाम्रं कोकामुखमनुत्तमम् ॥
<>प्रभासं विषयेशानं गोकर्णं भद्रकर्णकम् ।
<>एतानि पुण्यस्थानानि त्रैलोक्ये विश्रुतानि तु ॥
<>न यास्यन्ति परं मोक्षं वाराणस्यां तथा मृताः ।
<>वाराणस्यां विशेषेण गङ्गा त्रिपथगामिनी ॥
<>प्रविष्टा नाशयेत् पापं जन्मान्तरशतैः कृतम् ।
<>अन्यत्र शुभगा गङ्गा श्राद्धं दानं तपो जपः ॥
<>व्रतानि सर्व्वमेवैतत् वाराणस्यां सुदुर्लभम् ।
<>यजेत जुहुयान्नित्यं ददात्यर्च्चयतेऽमरान् ॥
<>वायुभक्ष्यश्च सततं वाराणस्यां स्थितो नरः ।
<>यदि पापो यदि शठो यदि वा धार्म्मिको नरः ।
<>वाराणसीं समासाद्य पुनाति सकलं नरः ॥
<>वाराणस्यां महादेवं येऽर्च्चयन्ति स्तुवन्ति वै ।
<>सर्व्वपापविनिर्म्मुक्तास्ते विज्ञेया गणेश्वराः ॥
<>अन्यत्र योगज्ञानाभ्यां सन्न्यासादथ नान्यतः ।
<>प्राप्यते तत् परं स्थानं सहस्रेणैव जन्मनः ॥
<>ये भक्त्या देवदेवेशं वाराणस्यां वसन्ति वै ।
<>ते विन्दन्ति परं मोक्षमेकेनैव तु जन्मना ॥
<>यत्र योगस्तथा ज्ञानं मुक्तिरेकेन जन्मना ।
<>अविमुक्तं तदासाद्य नान्यद्ग च्छेत्तपोवनम् ॥
<>ज्ञानाज्ञानाभिनिष्ठानां परमानन्दमिच्छताम् ।
<>या गतिर्विहिता सुभ्रु साविमुक्ते मृतस्य तु ॥
<>यानि चैवाविमुक्तस्य देहे भुक्तानि कृत्स्नशः ।
<>पुरी वाराणसी तेभ्यः स्थानेभ्यो ह्यधिका शुभा ॥
<>यत्र साक्षान्महादेवो देहान्ते स्वयमीश्वरः ।
<>व्याचष्टे तारकं ब्रह्म तत्रैव ह्यविमुक्तके ॥
<>तत्तत् परतरं तत्त्वमविमुक्तमिति श्रुतम् ।
<>एकेन जन्मना देवि वाराणस्यां तदाप्नुयात् ॥
<>भ्रूमध्ये नाभिमध्ये च हृदये चैव मूर्द्धनि ।
<>यथाविमुक्तमादित्ये वाराणस्यां व्यवस्थितम् ।
<>वारणायास्तथा चास्या मध्यं वाराणसी पुरी ॥
<>तत्रैव संस्थितं भद्रं नित्यमेवाविमुक्तकम् ।
<>वाराणस्याः परं स्थानं न भूतं न भविष्यति ॥
<>यत्र नारायणो देवो महादेवाधिरीश्वरः ।
<>तत्र देवाः सगन्धर्व्वाः सयक्षोरगराक्षसाः ।
[Page4-347-a+ 52]
<>उपासते मां सततं देवदेवः पितामहः ॥
<>महापातकिनो ये च ये च वै पापकृत्तमाः ।
<>वाराणसीं समासाद्य ते यान्ति परमां गतिम् ।
<>तस्मान्मुमुक्षुर्विवशो वसेद्वै मरणान्तिकम् ॥
<>वाराणस्यां महादेवाज्ज्ञानं लब्ध्वा विमुच्यते ।
<>किन्तु विघ्ना भविष्यन्ति पापौघहतचेतसः ॥
<>यथा नारायणः श्रेष्ठो देवानां पुरुषोत्तमः ।
<>यथेश्वराणां गिरिशः स्थानानां वै तदुत्तमम् ॥
<>यैः समाराधितो रुद्रः पूर्व्वस्मिन्नेव जन्मनि ।
<>ते विन्दन्ति परं क्षेत्रमविमुक्तं शिवालयम् ॥
<>ये स्मरन्ति सदा कालं वदन्ति च पुरीमिमाम् ।
<>तेषां विनश्यति क्षिप्रमिहामुत्र च पातकम् ॥
<>आचक्षध्वमिदं स्थानं सेवितं मोक्षकाङ्क्षिणाम् ।
<>मृतानाञ्च पुनर्जन्म न भूयो भवसागरे ॥
<>तस्मात् सर्व्वप्रयत्नेन वाराणस्यां वसेन्नरः ।
<>योगी वाप्यथवायोगी पापी वा पुण्यकृत्तमः ॥”
<>इति कौर्म्मे २८ अध्यायः ॥ * ॥
<>अन्यच्च ।
<>“वाराणसी नाम पुरी गङ्गातीरे मनोहरे ।
<>वरणायास्तथा वासेर्मध्ये चापाकृतिः सदा ॥
<>स्वयं वृषध्वजस्तत्र नित्यं वसति योगिनाम् ।
<>सदा प्रीतिकरो योगी स्वयं चाप्यात्मचिन्तकः ॥
<>वियत्स्था सा पुरी नित्यं भर्गयोगबलाद्भृता ।
<>दिव्यं ज्ञानं ददात्येष तत्र यो म्रियते जनः ॥
<>तस्मै स्वयं महादेवः संसारग्रन्थिमुक्तये ।
<>स भूत्वा परमो योगी मृतस्तत्र भवान्तरे ॥
<>सुलभेनैव निर्व्वाणमाप्नोति स्मरहासमः ।
<>योगयुक्तो महादेवः पार्व्वत्या सहितः सदा ॥
<>देवगन्धर्व्वयक्षाणां मानुषाणाञ्च नित्यशः ।
<>ज्ञेयो हरः प्रकाशश्च क्षेत्रं तच्च प्रकाशितम् ॥
<>न तत्र कामदो देवो न चिराच्च प्रसीदति ।
<>आराधितश्चिरं भक्त्या निर्व्वाणाय प्रसीदति ॥
<>गौर्य्यादिवर्ज्जिता सा तु पुरी तत्र न गच्छति ।
<>योगस्थानं महाक्षेत्रं कदाचिदपि शाङ्करी ॥
<>आसन्नं युवयोः क्षेत्रमिदं वाराणसी तु यत् ।
<>कथितं नातिदूरे च वर्त्ततेऽमरसत्तमौ ॥”
<>इति कालिकापुराणे ५० अध्यायः ॥ * ॥
<>अथ काशीयात्राविधिः ।
<>सूत उवाच ।
<>“यात्रापरिक्रमं ब्रूहि जनानां हितकाम्यया ।
<>यथावत् सिद्धिकामानां सत्यवत्याः सुतो मम ॥
<>व्यास उवाच ।
<>निशामय महाप्राज्ञ लोमहर्षण वच्मि ते ।
<>यथा प्रथमतो यात्रा कर्त्तव्या यात्रिकैर्म्मुद ॥
<>सचेलमादौ संस्नाय चक्रपुष्करिणीजले ।
<>सन्तर्प्य देवान् सपितॄन् ब्राह्मणांश्च तपस्विनः ॥
<>आदित्यं द्रौपदीं विष्णुं दण्डपाणिं महेश्वरम् ।
<>नमस्कृत्य ततो गच्छेत् द्रष्टुं ढुण्ढिविनायकम् ॥
<>ज्ञानवापीमुपस्पृश्य नन्दिकेशं ततोऽर्च्चयेत् ।
<>तारकेशं समभ्यर्च्च्य महाकालेश्वरं ततः ॥
<>ततः पुनर्द्दण्डपाणिमित्येषा पञ्चतीर्थिका ।
<>दैनन्दिनी विधातव्या महाफलमभीप्सुभिः ॥ * ॥
[Page4-347-b+ 52]
<>ततो वैश्वेश्वरी यात्रा कार्य्या सर्व्वार्थसिद्धये ।
<>द्विसप्तायतनानाञ्च कार्य्या यात्रा प्रयत्नतः ॥
<>कृष्णां प्रतिपदं प्राप्य भूतावधि यथाविधि ।
<>अथवा प्रतिभूतञ्च क्षेत्रसिद्धिमभीप्सुभिः ॥
<>तत्ततीर्थकृतस्नानस्तत्तल्लिङ्गकृतार्च्चनः ।
<>मौनेन यात्रां कुर्व्वाणः फलं प्राप्नोति यात्रिकः ॥
<>ओँकारं प्रथमं पश्येत् मत्स्योदर्य्यां कृतोदकः ।
<>त्रिपिष्टपमहादेवं ततो वै कृत्तिवाससम् ॥
<>रत्नेशञ्चाथ चन्द्रेशं केदारञ्च ततो व्रजेत् ।
<>धर्म्मेश्वरञ्च वीरेशं गच्छेत् कामेश्वरं ततः ॥
<>विश्वकर्म्मेश्वरञ्चाथ मणिकर्णीश्वरं ततः ।
<>अविमुक्तेश्वरं दृष्ट्वा ततो विश्वेशमर्च्चयेत् ।
<>एषा यात्रा प्रयत्नेन कर्त्तव्या क्षेत्रवासिभिः ॥
<>यस्तु क्षेत्रमुषित्वापि नैतां यात्रां समाचरेत् ।
<>विघ्नास्तस्योपजायन्ते क्षेत्रोच्चाटनसूचकाः ॥ * ॥
<>अष्टायतनयात्रान्या कर्त्तव्या विघ्नशान्तये ॥
<>दक्षेशः पार्व्वतीशश्च तथा पशुपतीश्वरः ।
<>गङ्गेशो नर्म्मदेशश्च गभस्तीशः सतीश्वरः ॥
<>अष्टमस्तारकेशश्च प्रत्यष्टमि विशेषतः ।
<>दृश्यान्येतानि लिङ्गानि महापापापशान्तये ॥ * ॥
<>अपरापि शुभा यात्रा योगक्षेमकरी सदा ।
<>सर्व्वविघ्नोपहन्त्री च कर्त्तव्या क्षेत्रवासिभिः ॥
<>शैलेशं प्रथमं वीक्ष्य वरणास्नानपूर्व्वकम् ।
<>स्नानन्तु सङ्गमे कृत्वा द्रष्टव्यः सङ्गमेश्वरः ॥
<>स्वर्नीलतीर्थे सुस्नातः पश्येत् स्वर्नीलमीश्वरम् ।
<>स्नात्वा मन्दाकिनीतीर्थे द्रष्टव्यो मध्यमेश्वरः ॥
<>पश्येद्धिरण्यगर्भाख्यं तत्र तीर्थं कृतोदकः ।
<>पञ्चचूडह्रदे स्नात्वा ज्येष्ठस्थानं ततोऽर्च्चयेत् ॥
<>चतुःसमुद्रकूपे तु स्नात्वा देवं ततोऽर्च्चयेत् ।
<>देवस्याग्रे तु या वापी तत्रोपस्पर्शने कृते ।
<>शुक्रेश्वरं ततः पश्येत्तत्कूपविहितोदकः ।
<>दण्डखाते नरः स्नात्वा व्याघ्रेशं पूजयेत्ततः ॥
<>शौनकेश्वरकुण्डे तु स्नानं कृत्वा ततोऽर्च्चयेत् ।
<>जम्बुकेशं महालिङ्गं कृत्वा यात्रामिमां नरः ॥
<>क्वचिन्न जायते भूयः संसारे दुःखसागरे ।
<>समारभ्य प्रतिपदं यावत् कृष्णां चतुर्द्दशीम् ॥
<>एतत्क्रमेण कर्त्तव्यान्येतदायतनानि वै ।
<>इमां यात्रां नरः कृत्वा न भूयोऽप्यभिजायते ॥
<>अन्या यात्रा प्रकर्त्तव्यैकादशायतनोद्भवा ।
<>अग्नीध्रकुण्डसुस्नातः पश्येदग्नीध्रमीश्वरम् ॥
<>उर्व्वशीशं ततो गच्छेत्ततस्तु नकुलीश्वरम् ।
<>आषाढीशं ततो दृष्ट्वा भावभूतेश्वरं ततः ॥
<>लाङ्गलीशमथालोक्य ततस्तु त्रिपुरान्तकम् ।
<>ततो मनःप्रकामेशं प्रीतिकेशमथो व्रजेत् ॥
<>मदालसेश्वरं तस्मात् तिलपर्णेश्वरं ततः ।
<>यात्रैकादशलिङ्गानामेषा कार्य्या प्रयत्नतः ॥
<>इमां यात्रां प्रकुर्व्वाणो रुद्रत्वं प्राप्नुयान्नरः । * ।
<>अतः परं प्रवक्ष्यामि गौरीयात्रामनुत्तमाम् ॥
<>शुक्लपक्षतृतीयायां या यात्रा विश्ववृद्धिका ।
<>गोप्रेक्ष्यतीर्थे सुस्नाय सुखनिर्म्मालिकां व्रजेत् ॥
<>ज्येष्ठवाप्यां नरः स्नात्वा ज्येष्ठां गौरिं समर्च्चयेत् ।
<>सौभाग्यगौरी संपूज्या ज्ञानवाप्यां कृतोदकैः ॥
[Page4-347-c+ 52]
<>ततः शृङ्गारगौरीञ्च तत्रैव च कृतोदकः ।
<>स्नात्वा विशालगङ्गायां विशालाक्षीं ततो व्रजेत् ॥
<>सुस्नातो ललितातीर्थे ललितामर्च्चयेत्ततः ।
<>स्नात्वा भवानीतीर्थे तु भवानीं परिपूजयेत् ॥
<>मङ्गला च ततोऽभ्यर्च्च्या बिन्दुतीर्थकृतोदकैः ।
<>ततो गच्छेन्महालक्ष्मीं स्थिरलक्ष्मीसमृद्धये ॥
<>इमां यात्रां नरः कृत्वा क्षेत्रेऽस्मिन्मुक्तिजन्मनि ।
<>न दुःखैरभिभूयेत इहामुत्रापि कुत्रचित् ॥ * ॥
<>कुर्य्यात् प्रतिचतुर्थीह पूजां विघ्नेशितुः सदा ।
<>ब्राह्मणेभ्यस्तदुद्देशाद्देया वै मोदका मुदे ॥
<>भौमे भैरवयात्रा च कार्य्या पातकहारिणी ।
<>रविवारे रवेर्यात्रां षष्ठ्यां वा रविसंयुजि ॥
<>तथैव रविसप्तम्यां सर्व्वविघ्नोपशान्तये ।
<>नवम्यामथवा षष्ठ्यां चण्डीयात्रा शुभावहा ॥ * ॥
<>अन्तर्गृहस्य यात्रा वै कर्त्तव्या प्रतिवत्सरम् ।
<>प्रातः स्नानं विधायादौ नत्वा पञ्च विनायकान् ।
<>नमस्कृत्वा च विश्वेशं स्थित्वा निर्व्वाणमण्डपे ।
<>अन्तर्गृहस्य यात्रां हि करिष्येऽघौघशान्तये ॥
<>गृहीत्वा नियमञ्चेति गत्वाथ मणिकर्णिकाम् ।
<>स्नात्वा मौनेन चागत्य मणिकर्णीशमर्च्चयेत् ॥
<>कम्बलाश्वतरौ नागौ वासुकीशं प्रणम्य च ।
<>पर्व्वतेशं ततो दृष्ट्वा गङ्गाकेशवमप्यथ ॥
<>ततस्तु ललितां दृष्ट्वा जरासन्धेश्वरं ततः ।
<>ततो वै सोमनाथञ्च वराहञ्च ततो व्रजेत् ॥
<>ब्रह्मेश्वरं ततो नत्वा नत्वागस्तीश्वरं ततः ।
<>कश्यपेशं नमस्कृत्य हरिकेशवनन्त्वथ ॥
<>वैद्यनाथं ततो गत्वा ध्रुवेशमथ वीक्ष्य च ।
<>गोकर्णेशं ततोऽभ्यर्च्च्य हाटकेशमथो व्रजेत् ॥
<>अस्थिक्षेपतडागेऽथ दृष्ट्वा वै कीकशेश्वरम् ।
<>भावभूतं ततो नत्वा चित्रगुप्तेश्वरं ततः ॥
<>चित्रघण्टां प्रणम्याथ ततः पशुपतीश्वरम् ।
<>पितामहेश्वरं गत्वा ततस्तु कलसेश्वरम् ॥
<>चन्देशन्त्वथ वीरेशो विघ्नेशोऽग्नीश एव च ॥
<>नागेश्वरो हरिश्वन्द्रश्चिन्तामणिविनायकः ।
<>सेनाविनायकश्चाथ द्रष्टव्यः सर्व्वविघ्नहृत् ॥
<>वशिष्ठवामदेवौ च मूर्त्तिरूपधरावुभौ ।
<>द्रष्टव्यौ यत्नतः काश्यां महाविघ्नविनाशनौ ।
<>सीमाविनायकं नाथं करुणेशं ततो व्रजेत् ॥
<>त्रिसन्ध्येशो विशालाक्षी धर्म्मेशो विश्वबाहुका ।
<>आशाविनायकश्चाथ वृद्धादित्यस्ततः पुनः ॥
<>चतुर्वक्रेश्वरं लिङ्गं ब्रह्मेशस्तु ततः परम् ।
<>ततो मनःप्रकाशेश ईशानेशस्ततः परम् ॥
<>चण्डीचण्डीश्वरौ दृश्यौ भवानीशङ्करौ ततः ।
<>ढुण्ढिं प्रणम्य च ततो राजराजं समर्च्चयेत् ॥
<>लाङ्गलीशस्ततोऽभ्यर्च्च्यस्ततस्तु नकुलीश्वरः ।
<>परार्णेशमथो नत्वा परद्रव्येश्वरं ततः ॥
<>प्रतिग्रहेश्वरञ्चापि निष्कलङ्केशमेव च ।
<>मार्कण्डेयेशमभ्यर्च्च्य ततः अप्सरसेश्वरम् ॥
<>गङ्गेशोऽर्च्च्यस्ततो ज्ञानवाप्यां स्नानं समाचरेत् ।
<>नन्दिकेशं तारकेशं महाकालेश्वरं ततः ॥
<>दण्डपाणिं महेशञ्च मोक्षेशं प्रणमेत्ततः ।
<>वीरभद्रेश्वरं नत्वा अविमुक्तेश्वरं ततः ॥
[Page4-348-a+ 52]
<>विनायकांस्ततः पञ्च विश्वनाथं ततो व्रजेत् ।
<>ततो मौनं विसृज्याथ मन्त्रमेनमुदीरयेत् ॥
<>अन्तर्गृहस्य यात्रेयं यथावद्यन्मया कृता ।
<>न्यृनातिरिक्तया शम्भुः प्रीयतामनया विभुः ॥
<>इति मन्त्रं समुच्चार्य्य क्षणं वै मुक्तिमण्डपे ।
<>विश्राम्य यायाद्भवनं निष्पापः पुण्यवान्नरः ॥ * ॥
<>संप्राप्य वासरं विष्णोर्विष्णुतीर्थेषु सर्व्वतः ।
<>कार्य्या यात्रा प्रयत्नेन महापुण्यसमृद्धये ॥
<>नवम्यां पञ्चदश्याञ्च कुलस्तम्भं समर्च्चयेत् ।
<>दुःखरुद्रपिशाचत्वे न भवेदस्य पूजनात् ॥
<>श्रुत्वा पूर्व्वमिमा यात्राः कर्त्तव्यास्तीर्थवासिभिः ।
<>पर्व्वस्वपि विशेषेण कार्य्या यात्राश्च सर्व्वतः ॥
<>न बन्ध्यं दिवसं कुर्य्यात् विना यात्रां क्वचित् कृती ।
<>यात्राद्वयं प्रयत्नेन कर्त्तव्यं प्रतिवासरम् ।
<>आदौ स्वर्गतरङ्गिण्यास्ततो विश्वेशितुर्भुवम् ॥
<>यस्य बन्ध्यं दिनं जातं काश्यां निवसतः सतः ।
<>निराशाः पितरस्तस्य तस्मिन्नेत दिनेऽभवन् ॥
<>स दष्टः कालसर्पेण स दष्टो मृत्युना स्फुटम् ।
<>स मुष्टस्तत्र दिवसे विश्वेशो यत्र नेक्षितः ॥
<>सर्व्वतीर्थेषु सस्नौ स सर्व्वयात्रां व्यधात् स च ।
<>मणिकर्ण्यान्तु यः स्नातो यो विश्वेशं निरैक्षत ॥
<>सत्यं सत्यं पुनः सत्यं सत्यं सत्यं पुनः पुनः ।
<>दृश्यो विश्वेश्वरो नित्यं स्नातव्या मणिकर्णिका ॥
<>व्यास उवाच ।
<>सूत स्कान्दमिमं श्रुत्वा काशीमाहात्म्यमुत्तमम् ।
<>नरो न निरयं याति कृत्वाप्यघसहस्रकम् ॥”
<>इति काशीखण्डे १०० अध्यायः ॥
<LEND>
