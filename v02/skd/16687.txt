<L>16687<pc>2-731<k1>दुर्गानवमी<k2>दुर्गानवमी
दुर्गानवमी¦, स्त्री, (दुर्गायाः पूजोपलक्षिता नवमी ।)
<>कार्त्तिकशुक्लनवमी । सा त्रेतायुगाद्या । तत्र
<>जगद्धात्रीपूजा कर्त्तव्या । यथा, योगिनीतन्त्रे ।
<>“कार्त्तिकेऽमलपक्षे तु नवम्याञ्च विशेषतः ।
<>प्रगल्भाञ्च जगद्धात्रीं पूजयेद्दीपमालया ॥
<>तन्त्रान्तरे ।
<>‘त्रिकालं पूजयेद्दुर्गां मनुनैकाक्षरेण च ।
<>नानाबलिविधानेन गीतवाद्यपुरःसरम् ॥
<>कार्त्तिकस्य सिते पक्षे नवम्याञ्च विशेषतः ।
<>कृत्वैवं साधकश्रेष्ठो लभेद्राज्यमकण्टकम् ॥’
<>कुब्जिकातन्त्रे ।
<>‘कार्त्तिके शुक्लपक्षे तु नवम्यां जगदम्बिकाम् ।
<>दुर्गां प्रपूजयेद्भक्त्या धर्म्मकामार्थसिद्धये ॥’
<>शक्तिसङ्गमतन्त्रे ।
<>‘कार्त्तिकस्य सिते पक्षे नवम्यां जगदीश्वरीम् ।
<>त्रिकालमेककालं वा वर्षे वर्षे प्रपूजयेत् ॥
<>निर्म्माय प्रतिमां शक्त्या जगद्धात्र्या विधानतः ।
<>पूजयित्वा परदिने प्रतिमां तां विसर्जयेत् ॥
<>एवं कृत्वा चक्रवर्त्ती भवेत् साधकसत्तमः ।
<>पुत्त्रपौत्त्रधनैश्वर्य्यसंयुतास्य भवेत् पुरी ॥
<>दासदासीगणैर्युक्तो मुक्तः स्यात् पापसङ्कटात् ।
<>विशेषतो षसुयुतां नवमीं प्राप्य साधकः ।
<>पूजयित्वा मृण्मयीं तां लभते वाच्छितं फलम् ॥’
<>भविष्ये ।
<>‘मासैश्चतुर्भिर्यत् पुण्यं विधिना पूज्य चण्डिकाम् ।
<>तत् फलं लभते वीर ! नवभ्यां कार्त्तिकस्य च ॥”
<>इति तिथितत्त्वम् ॥
<LEND>
