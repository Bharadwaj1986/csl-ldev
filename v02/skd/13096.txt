<L>13096<pc>2-503<k1>जटा<k2>जटा
जटा¦, स्त्री, (जटति परस्परं संलग्ना भवतीति ।
जट् + अच् । यद्बा, जायते प्रादुर्भवतीति ।
जन् + “जनेष्टन् लोपश्च ।” उणां । ५ । ३० ।
इनि टन् अन्त्यलोपश्च ।) व्रतिनां शिखा ।
लग्नकचः । तत्पर्य्यायः । शटा २ । इत्य-
मरः ॥ जटिः ३ जटी ४ जूटः ५ जुटकम् ६ शटम् ७
कौटीरम् ८ जूटकम् ९ हस्तम् १० । इति
शब्दरत्नावली ॥ (यथा, महाभारते । ३ । ११२ । २ ।
“नीलाः प्रसन्नाश्च जटाः सुगन्धा
हिरण्यरज्जुग्रथिताः सुदीर्घाः ॥”)
मूलम् । यथा, --
“यदि न समुद्धरन्ति यतयो हृदि कामजटा
दुरधिगमोऽसतां हृदि गतोऽस्मृतकण्ठमणिः ॥”
इति श्रीभागवते श्रुतिस्तवे ८७ अध्यायः ॥
मांसी । इति मेदिनी । टे, १५ ॥ रुद्रजटा ।
(यथा, सुश्रुते कल्पस्थाने ७ अध्याये ।
“कालेयकं पद्मकञ्च मधुकं नागरं जटाम् ॥”)
शतावरी । इति राजनिर्घण्टः ॥ कपिकच्छुः ।
इति रत्नमाला ॥ (वेदपाठविशेषः । यथा, --
“जटा माला शिखा लेखा ध्वजो दण्डो रथो
घनः ।
अष्टौ विकृतयः प्रोक्ताः क्रमपूर्व्वं महर्षिभिः ॥”)
<LEND>
