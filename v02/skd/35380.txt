<L>35380<pc>5-051<k1>शारदी<k2>शारदी
शारदी¦, स्त्री, (शारद + ङीप् ।) तोयपिप्पली ।
सप्तपर्णः । इति मेदिनी ॥ कोजागरपूर्णिमा ।
इति शब्दरत्नावली ॥ शरत्कालीने, त्रि ।
यथा, स्कान्दभविष्ययोः ।
“शारदीचण्डिकापूजा त्रिविधा परिगीयते ।
सात्त्विकी राजसी चैव तामसी चेति तां शृणु ॥
सात्त्विकी जपयज्ञाद्यैर्नैवेद्यैश्च निरामिषैः ।
माहात्म्यं भगवत्याश्च पुराणादिषु कीर्त्तितम् ॥
पाठस्तस्य जपः प्रोक्तः पठेद्देवीमनाः प्रिये ।
राजसी वलिदानेन नैवेद्यैः सामिषैस्तथा ॥
सुरामांसाद्युपहारैर्जपयज्ञैर्विना तु या ।
विना मन्त्रैस्तामसी स्यात् किरातानाञ्च
सम्मता ॥”
इति तिथ्यादितत्त्वम् ॥
(संवत्सरसम्बन्धिनी । यथा, ऋग्वेदे । १ । १३१ । ४ ।
“यदिन्द्रशारदीरवातिरः सा सहानो अवा-
तिरः ॥”)
<LEND>
