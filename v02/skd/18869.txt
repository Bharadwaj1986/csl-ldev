<L>18869<pc>2-877<k1>निग्रहः<k2>निग्रहः
निग्रहः¦, पुं, (नियमेन ग्रहणमिति । नि + ग्रह +
“ग्रहवृद्रिति ।” ३ । ३ । ५८ । इति अप् ।)
अनुग्रहाभावः । इत्यमरः । ३ । २ । ३१ ॥
(यथा, मनुः । ७ । १७५ ।
“निग्रहं प्रकृतीनाञ्च कुर्य्याद् योऽरिबलस्य च ।
उपसेवेत तं नित्यं सर्व्वयत्नैर्गुरुं यथा ॥”)
बन्धनम् । (यथा, महाभारते । १ । १ । १७४ ।
“यदाश्रौषं कर्णदुर्य्योधनाभ्यां
बुद्धिं कृतां निग्रहे केशवस्य ॥”)
भर्त्सनम् । सीमा । इति मेदिनीकरहेमचन्द्रौ ॥
(निराकरणम् । यथा, रघुः । ९ । २५ ।
“दिनमुखानि रविर्हिमनिग्रहै-
र्व्विमलयन् मलयन्नगमत्यजत् ॥”
दण्डः । यथा, रघुः । ११ । ५५ ।
“ते चतुर्थसहितास्त्रयो बभुः
सूनवो नवबधपरिग्रहात् ।
[Page2-877-c+ 52]
सामदानविधिभेदनिग्रहाः
सिद्धिमन्त इव तस्य भूपतेः ॥”)
चिकित्सा । इति राजनिर्घण्टः ॥ विष्णुः ।
यथा, महाभारते । १३ । १४९ । ९४ ।
“प्रग्रहो निग्रहो व्यग्रो नैकशृङ्गो गदाग्रजः ॥”
(“सर्व्वं प्रलये निगृह्णातीति निग्रहः ।” इति
शाङ्करभाष्यम् ॥ महादेवः । इति महाभार-
तम् । १३ । १७ । ६४ ॥)
<LEND>
