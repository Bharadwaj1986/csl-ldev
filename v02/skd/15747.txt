<L>15747<pc>2-668<k1>त्वष्टा<k2>त्वष्टा
त्वष्टा¦, [ऋ] पुं, (त्वेषति दीप्यतीति । त्विष
<>दीप्तौ + “नप्तृनेतृत्वष्टृहोत्रिति ।” उणां । २ । ९६ ।
<>इति तृच् इतोऽत्वञ्च ।) आदित्यविशेषः ।
<>(यथा, महाभारते । १ । ६५ । १४-१५ ।
<>“अदित्यां द्वादशादित्याः सम्भूता भुवनेश्वराः ।
<>ये राजन्नामतस्तांस्ते कीर्त्तयिष्यामि भारत ! ॥
<>धाता मित्रोऽर्य्यमा शक्रो वरुणस्त्वंश एव च ।
<>भगो विवस्वान् पूषा च सविता दशमस्तथा ।
<>एकादशस्तथा त्वष्टा द्वादशो विष्णुरुच्यते ॥”
<>एते तु चाक्षुषस्य मनोरन्तरे तुषिता नाम देवा
<>आसन् वैवस्वतेऽन्तरे तु द्वादश आदित्याः ।
<>इति विष्णुपुराणे । १ । १५ । १३१ -- १३३ ॥
<>तथा मात्स्ये च । ६ । ३ -- ५ ॥ त्वक्षति तनू-
<>करोति काष्ठादिकं शिल्पकार्य्यत्वात् । तक्ष +
<>तृच् ।) विश्वकर्म्मा । इति हेमचन्द्रः । ३ । ५८१ ॥
<>(यथा, माघे । ३ । ३५ ।
<>“त्वष्टुः सदाभ्यासगृहीतशिल्प-
<>विज्ञानसम्पत्प्रसवस्य सीभा ॥”
<>अयन्तु माघमासे सूर्य्यरथपरिभ्रमणाधिकारिणा-
<>मन्यतमः । यथा, विष्णुपुराणे । २ । १० । १५ ।
<>“त्वष्टाथ जमदग्निश्च कम्बलोऽथ तिलोत्तमा ।
<>ब्रह्मापेतोऽथ ऋतजित् धृतराष्ट्रोऽथ सत्तमः ।
<>माघमासे वसन्त्येते सप्त मैत्रेय ! भास्करे ॥”
<>विश्वकर्म्मणः पुत्त्रविशेषः । यथा, विष्णुपुराणे ।
<>१ । १५ । १२२ ।
<>“तस्य पुत्त्रास्तु चत्वारस्तेषां नामानि मे शृणु ।
<>अजैकपादहिर्व्रध्नस्त्वष्टा रुद्रश्च बुद्धिमान् ॥”
<>प्रजापतिविशेषः । यथा, महाभारते । ५ । ९ । ३ ।
<>“त्वष्टा प्रजापतिर्ह्यासीत् देवश्रेष्ठो महातपाः ।
<>स पुत्त्रं वै त्रिशिरसमिन्द्रद्रोहात् किलासृजत् ॥”
<>महादेवः । यथा, महाभारते । १३ । १७ । १०३ ।
<>“धाता शक्रश्च विष्णु श्च मित्रख्वष्टा ध्रुवो धरः ॥”)
<>वर्णसङ्करजातिविशेषः । इत्यमरः । २ । १० । ९ ॥
<>अस्य पर्य्यायः । काष्ठतट्शब्दे उत्पत्तिश्च सूत्र-
<>धारशब्दे द्रष्टव्या ॥ (इन्द्रः । इति ऋग्वेद-
<>भाष्ये सायनः । १ । ११७ । २२ ॥ असुरभेदः ।
<>इति तत्रैव सायनः । ३ । ४८ । ४ ॥)
<LEND>
