<L>40737<pc>5-455<k1>स्नानयात्रा<k2>स्नानयात्रा
स्नानयात्रा¦, स्त्री, (स्नानस्य यात्रा उत्सवः ।)
<>ज्यैष्ठपौर्णमास्यां श्रीविष्णोर्म्महास्नानरूपोत्सवः
<>यथा, ब्रह्मपुराणम् ।
<>“मासि ज्यैष्ठे तु संप्राप्ते नक्षत्रे शक्रदैवते ।
<>पौर्णमास्यां तदा स्नानं सर्व्वपापं हरेद्द्विजाः ॥
<>तस्मिन् काले तु ये मर्त्त्याः पश्यन्ति पुरुषोत्तमम्
<>बलभद्रं सुभद्राञ्च ते यान्ति पदमव्ययम् ॥”
<>स्कन्दपुराणविष्णुधर्म्मोत्तरयोः ।
<>“ज्यैष्ठ्यामहञ्चावतीर्णस्तत्पुण्यं जन्मवासरम्
[Page5-456-a+ 52]
<>तस्यां मे स्नापनं कुर्य्यान्महास्नानविधानतः ॥
<>ज्यैष्ठ्यां प्रातःस्नानकाले ब्रह्मणा सहितञ्च माम्
<>रामं सुभद्रां संसाप्य मम लोकमवाप्नुयात् ॥”
<>इति तिथ्यादितत्त्वम् ॥
<>अन्यत् यात्राशब्दे द्रष्टव्यम् ॥
<LEND>
