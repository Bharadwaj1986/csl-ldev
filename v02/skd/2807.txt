<L>2807<pc>1-144<k1>अश्वः<k2>अश्वः
अश्वः¦, पुं, (अश्नुते मार्गं व्याप्नोति । अशू व्याप्तौ
अशूप्रुषिलटीति क्वन् ।) घोटकः । तत्पर्य्यायः ।
पीतिः २ पीती ३ वीतिः ४ घोटः ५ घोटकः ६
तुरगः ७ तुरङ्गः ८ तुरङ्गमः ९ वाजी १० वाहः
११ अर्व्वा १२ गन्धर्ब्बः १३ हयः १४ सैन्धवः १५
[Page1-144-b+ 52]
सप्तिः १६ । इत्यमरः तट्टीकाच ॥
(“जितसिंहभया नागा यत्राश्वा विलयोनयः” ।
इति कुमारे ॥
“गच्छन्तमुच्चलितचामरचारुमश्वम्” ॥
इति शिशुपालबधे ॥) अश्वेन भ्रमणगुणाः ।
वातकोपनाङ्गस्थैर्य्यबलाग्निकारित्वं । इति राज-
वल्लभः ॥ पुंजातिविशेषः । तस्य लक्षणं ।
“काष्ठतुल्यवपुर्धृष्टो मिथाचारश्च निर्भयः ।
द्वादशाङ्गुलमेढ्रश्च दरिद्रस्तु हयो मतः” ॥
इति रतिमञ्जरी ॥ (स्वनामख्यातो वृष्णिवंशी-
यो नृपतिश्चित्रकस्य पुत्त्रः । यथा, --
“चित्रकस्याभवन् पुत्त्राः पृथुर्विप्रथुरेव च ।
अश्वग्रीवोऽश्ववाहुश्च सुपार्श्वकगवेषणौ ॥
अरिष्टनेमिरश्वश्च ।” इति हरिवंशे ॥ स्वनाम
ख्यातो दानवश्च यथा महाभारते ।
“चत्वारिंशद्दनोः पुत्त्राः ख्याताः सर्व्वत्र भारत ॥
स्वर्भानुरश्वोऽश्वपतिर्वृषपर्व्वा जकस्तथा” ॥)
<LEND>
