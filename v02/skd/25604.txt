<L>25604<pc>3-561<k1>मकरः<k2>मकरः
मकरः¦, पुं, (कृणातीति । क हिसांयाम् । क +
<>अच् । ततः मनुष्याणां करः हिंसकः । यद्वा,
<>मुखं किरतीति । मुख + कॄ + कः । उभयत्रापि
<>पृषोदरादित्वात् साधुः । इति अमरटीकायां
<>रघुनाथचक्रवर्त्ती ।) जलजन्तुविशेषः इत्यमरः ।
<>१ । १० । २० ॥ (पादिनां गणान्तर्गतो जल-
<>जन्तुविशेषः ।
<>“कुम्भीरकूर्म्मनक्राश्च गोधामकरशङ्कवः ।
<>घण्टिकः शिशुमारश्चेत्यादयः पादिनः स्मृताः ॥”
<>इति भावप्रकाशस्य पूर्व्वखण्डे द्वितीये भागे ।
<>यथास्य गुणाः ।
[Page3-561-b+ 52]
<>“मत्स्यानां मकरः श्रेष्ठो दीपनो वातनाशनः ।
<>रुचिप्रदः शुक्रकरो ग्राही चोष्णविकारहा ।
<>मूत्राश्मरीणां शमनो गुल्मातीसारनाशनः ॥”
<>इति हारीते प्रथमस्थान एकादशेऽध्याये ॥)
<>मकर इति गङ्गाया वाहनत्वेन ख्यातः । इति
<>सारसुन्दरी । यथा । सितमकरनिषण्णां शुभ्र-
<>वर्णां त्रिनेत्रामित्यादि स्मृत्युक्तगङ्गाध्यानम् ॥
<>स च कामदेवस्य ध्वजचिह्नम् । मकरध्वज
<>इत्यमरकोषदर्शनात् । मेषादिद्वादशराश्यन्त-
<>र्गतो दशमराशिः । तत्पर्य्यायः । आकोकेरः २ ।
<>अस्य अधिष्ठातृदेवता मृगास्यमकरः । उत्त-
<>राषाढायाः शेषपादत्रयं श्रवणासमुदायः
<>धनिष्ठायाः पूर्व्वार्द्धं एतन्नवपादेन भवति । स च
<>पृष्ठोदयः भूमिराशिः अर्द्धशब्दकरः दक्षिण-
<>दिक्स्वामी पिङ्गलवर्णः रूक्षः भूमिचारी
<>शीतलस्वभावः अल्पसन्तानः अल्पस्त्रीसङ्गः
<>वातप्रकृतिः वैश्यवर्णः श्लथाङ्गश्च । अत्र जातस्य
<>फलम् । सदानन्दः । पितृमातृभक्तः श्रवणा-
<>मकरजातश्चेत् बहुविवाहः । इति जातका-
<>दयः ॥ अथ, रवियुक्तमकरजातफलम् ।
<>“सदाटनो मित्रगणो विपक्षतां
<>प्रयाति नूनं धनवर्ज्जितः स्यात् ।
<>यद्युष्णरश्मिर्मकरोपगः स्यात्
<>प्रसूतिकाले स तु भाग्यहीनः ॥”
<>अथ चन्द्रयुक्तमकरजातफलम् ।
<>“कलितशीतभयः किल गीतवित्-
<>तमरुषा सहितो मदनातुरः ।
<>निजकुलोत्तमवृत्तिकरः परं
<>हिमकरे मकरे पुरुषो भवेत् ॥”
<>अथ मङ्गलयुक्तमकरजातफलम् ।
<>“पराक्रमप्राप्तवरः प्रतिष्ठः
<>सदङ्गनाप्राप्तिवराङ्गनः स्यात् ।
<>श्रिया समेतो मकरे महीजे
<>प्रसूतिकाले कुलपालकश्च ॥”
<>अथ बुधग्रहस्थितमकरजातफलम् ।
<>“रिपुभयेन युतः कुमतिर्नरः
<>स्मरविहीननरः परकर्म्मठः ।
<>मकरगे सति शीतकरात्मजे
<>व्यसनतः स नतः पुरुषो भवेत् ॥”
<>अथ गुर्व्वाश्रितमकरजातफलम् ।
<>“न मनोरथसिद्धिमुपैति नरो
<>वचसामधिपे मकरोपगते ।
<>भवयुक् कुमतिः परकर्म्मरतो
<>बहुतोषयुतो मदनापहतः ॥”
<>अथ शुक्राश्रितमकरजातफलम् ।
<>“अतिरतिर्जनने त्वजनने नृणां
<>व्ययभयं कृशता बहुचिन्तया ।
<>भृगुसुते मृगराशिगते सदा
<>कविजने विजनेऽपि मतिर्भवेत् ॥”
<>अथ शनिग्रहस्थितमकरजातफलम् ।
<>“मकरोपगतः खलु भानुमुतः
<>कृपया सहितो नृपमानयुतः ।
[Page3-561-c+ 52]
<>वरगन्धविभूषणभूषितगात्र-
<>स्तरुणीरमणः पङ्कजनेत्रः ॥”
<>इति कोष्ठीप्रदीपः ॥
<>(व्यूहभेदः । यथा, कामन्दकीये नीतिसा रे ।
<>१८ । ४८ ।
<>“यायाद्व्यूहेन महता मकरेण पुरो भये ॥”)
<LEND>
