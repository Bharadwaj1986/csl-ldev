<L>23217<pc>3-300<k1>प्रसादः<k2>प्रसादः
प्रसादः¦, पुं, (प्र + सद् + घञ् ।) प्रसन्नता ।
<>नैर्म्मल्यम् । इत्यमरः । १ । ३ । १६ ॥ (यथा,
<>प्रबोधचन्द्रोदये प्रस्तावनायाम् ।
<>“कल्पान्तवातसंक्षोभलङ्घिताशेषभूभृतः ।
<>स्थैर्य्यप्रसादमर्य्यादास्ता एव हि महोदघेः ॥”)
<>अनुग्रहः । (यथा, रघुः । २ । ६८ ।
<>“तस्याः प्रसन्नेन्दुमुखः प्रसादं
<>गुरुर्नृपाणां गुरवे निवेद्य ।
<>प्रहर्षचिह्नानुमितं प्रियायै
<>शशंस वाचा पुनरुक्तयेव ॥”)
<>काव्यप्राणः । स्वास्थ्यम् । प्रसक्तिः । इति
<>मेदिनी । दे, ३५ ॥ वैदर्भीरीतियुक्तकाव्यगुणः ।
<>तस्य लक्षणम् । ग्राम्यशब्दभिन्नव्यक्तार्थपद-
<>वत्त्वम् । यथा, --
<>“ओजःप्रसादमाधुर्य्यगुणत्रितयभेदतः ।
<>गौडवैदर्भपाञ्चाला रीतयः परिकीर्त्तिताः ।
<>व्यक्तार्थपदमग्राम्यं प्रसादः परिकीर्त्तितः ॥”
<>इति काव्यचन्द्रिका ॥ * ॥
<>(तथा च साहित्यदर्पणे ८ परिच्छेदे ।
<>“चित्तं व्याप्नोति यः क्षिप्रं शुष्केन्धनमिवानलः ।
<>स प्रसादः समस्तेषु रसेषु रचनासु च ॥”)
<>देवनिवेदितद्रव्यं गुरूणां भुक्तावशेषश्च । यथा,
<>“आसीद्वंशध्वजो राजा प्रजापालनतत्परः ।
<>प्रसादं सत्यदेवस्य त्यक्त्वा दुःखमवाप सः ॥”
<>इति स्कान्दे रेवाखण्डे सत्यनारायणव्रतकथा ॥
<LEND>
