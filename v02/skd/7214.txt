<L>7214<pc>2-084<k1>कानीनः<k2>कानीनः
कानीनः¦, पुं स्त्री, (कन्यायां अनूढायां जातः कन्याया
जातो वा । कन्या + “कन्यायाः कनीन च” । ४ । १ ।
११६ । इति अण् कनीनादेशश्च ।) अनूढापुत्त्रः ।
तत्पर्य्यायः । कन्यकाजातः २ । इत्यमरः । २ । ६ ।
२४ ॥ सा कन्या यद्यनूढा पितृगृह एव तिष्ठति
तदा तत्पुत्त्रो मातामहस्यैव यथा, --
“कानीनः कन्यकाजातो मातामहसुतो मतः” ॥
इति याज्ञवल्क्यः ॥ यद्यूढा तदा वोढुरेव यथा, --
“पितृवेश्मनि कन्या तु यं पुत्त्रं जनयेद्रहः ।
तं कानीनं वदेन्नाम्ना वोढुःकन्यासमुद्भवम्” ॥
इति मनुः ॥ व्यासे कर्णे च पुं । इति मेदिनी ॥
<LEND>
