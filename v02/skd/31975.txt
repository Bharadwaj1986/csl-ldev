<L>31975<pc>4-335<k1>वापी<k2>वापी
वापी¦, स्त्री, (वापि + कृदिकारादिति ङीष् ।)
<>दीघिका । इत्यमरः । १ । १० । २८ ॥ उप्यते
<>पद्मादिकं अस्याम् । वाप्यां वापिरपि स्मृता ।
<>इति द्विरूपकोषः ॥ इति तट्टीकायां भरतः ॥ * ॥
<>तस्या लक्षणं यथा । नव्यवर्द्धमानधृतो वशिष्ठः ।
<>शतेन धनुर्भिः पुष्करिणी । त्रिभिः शतै-
<>र्दीर्घिका । चतुर्भिर्द्रोणः । पञ्चभिस्तडागः ।
<>द्रोणाद्दशगुणा वापी । तेन चतुर्द्दिक्षु पञ्चत्रिंश-
<>द्धस्तान्यूनतायां द्वादशशतहस्तान्तरान्यूनत्वेन
<>दीर्घिका । चतुर्द्दिक्षु चत्वारिंशद्धस्तान्यूनतायां
<>षोडशशतहस्तान्तरान्यूनत्वेन द्रोणः । चतु-
<>र्द्दिक्षु त्रिंशदधिकशतहस्तान्यूनतायां षोडश-
<>सहस्रहस्तान्तरान्यूनत्वेन वापी । इति जला-
<>शयोत्सर्गतत्त्वम् ॥ * ॥ तत्खननफलं यथा, --
<>“यो वापीमथवा कूपं देशे वारिविवर्ज्जिते ।
<>खानयेत् स दिवं याति बिन्दौ बिन्दौ शतं
<>समाः ॥”
<>इति कल्पतरौ वायुपुराणम् ॥
<>तज्जलगुणाः ।
<>“याप्यं गुरु कटु क्षारं पित्तलं कफवातजित् ।”
<>इति राजवल्लभः ॥
<>तत्खनने दिङ्निषेधो यथा, --
<>“वापीकूपतडागं वा प्रासादं वा निकेतनम् ।
<>न कुर्य्याद्वृद्धिकामस्तु अनलानिलनैरृते ॥
[Page4-336-a+ 52]
<>आग्नेय्यां मनसस्तापो नैरृते क्रूरकर्म्मकृत् ।
<>वायव्यां बलवित्तञ्च पीयमाने जले प्रिये ॥
<>स्थानस्य पावके भागे वापीकूपतडागकम् ।
<>अग्निदाहं सदा कुर्य्यात् समानुषचतुष्पदाम् ॥
<>नैरृते पीयमानन्तु आत्मना दुःखितो भवेत् ।
<>कन्यापि तज्जलं पीत्वा पतिं गृह्णाति कामतः ॥
<>इति देवीपुराणे नन्दाकुण्डप्रवेशाध्यायः ॥
<>तत्करणफलं यथा, --
<>शर्म्मिल उवाच ।
<>“तडागोदकवापीनां कृतानामिह यत् फलम् ।
<>विशेषेण पितृश्रेष्ठ वक्तुमर्हस्यशेषतः ॥
<>यम उवाच ।
<>धर्म्मस्यार्थस्य कामस्य यशसश्च द्बिजोत्तम ।
<>तडागं सुप्रभूताम्बु परमायतनं स्मृतम् ॥
<>देवताः पितरो नागा गन्धर्व्वा यक्षराक्षसाः ।
<>पशुपक्षिमनुष्याश्च संश्रयन्ति जलाशयम् ॥
<>कृत्स्नं तारयते वंशं पश्य खाते जलाशये ।
<>गावः पिबन्ति पानीयं मनुष्याः पशवस्तथा ॥
<>शरदृतौ तडागेषु सलिलं यस्य तिष्ठति ।
<>अग्निष्टोमफलं तस्य प्रवदन्ति मनीषिणः ॥
<>येषां शिशिरकाले तु पानीयं प्रतितिष्ठति ।
<>वाजपेयातिसत्राभ्यां फलं बिन्दन्ति मानवाः ॥
<>वसन्ते चैव ग्रीष्मे तु सलिलं यस्य तिष्ठति ।
<>राजसूयाश्वमेधाभ्यां स फलं समुपाश्नुते ॥
<>तडागं सर्व्वसत्त्वानां जीवनन्तु दिवानिशम् ।
<>तस्मात् सर्व्वात्मना वत्स तडागमिह कार-
<>येत् ॥
<>कृत्स्नं हि तारयेद्बंशं पुरुषस्य न संशयः ।
<>सावतारः कृतः कूपः सम्प्रभूतजलस्तथा ॥
<>यस्य स्वादुजलं कूपे पिबन्ति सततं जनाः ।
<>स नरो विरजो लोके देववद्दिवि मोदते ॥
<>पीत्वैवेक्षुरसं क्षीरं दधि मधु सुरासवम् ।
<>तावत् पिपासा नापैति यावत्तोयं न पीयते ॥
<>जीवन्ति चान्नरहिता दिवसानि बहून्यपि ।
<>तृषितस्तोयरहितो दिनमेकं न जीवति ॥
<>तस्माद्ददाति यो नित्यं पानीयं प्राणिनामिह ।
<>स ददाति नरः प्राणान् माभूत्ते ह्यत्र संशयः ॥
<>प्राणदानात् परं नाम नान्यद्दानं हि विद्यते ।
<>तस्माद्वापीश्च कूपांश्च तडागानि च कार-
<>येत् ॥
<>सवृक्षाणि ह विप्रर्षे यदीच्छेत् श्रियमात्मनः ।
<>शुष्कं परनिपानन्तु यः कारयति शक्तितः ।
<>सन्तारयति भूयोऽपि द्विगुणं तस्य वै फलम् ॥”
<>इति वह्निपुराणे तडागवृक्षप्रशंसानामाध्यायः ॥
<LEND>
