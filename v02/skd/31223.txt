<L>31223<pc>4-271<k1>वरवर्णिनी<k2>वरवर्णिनी
वरवर्णिनी¦, स्त्री, (वरः श्रेष्ठो वर्णः प्रशस्तः पीता-
<>दिर्वास्त्यस्या इति । वरवर्ण + इनिः । ङीप् ।)
<>अत्युत्तमा स्त्री । तत्पर्य्यायः । वरारोहा २
<>मत्तकामिनी ३ उत्तमा ४ । इत्यमरः । २ ।
<>६ । ४ ॥ मत्तकाशिनी ५ । इति भरतः ॥
<>(यथा, विष्णुपुराणे । १ । १५ । ७ ।
<>“रत्नभूता च कन्येयं वार्क्षेयी वरवर्णिनी ।
<>भविष्यत् जानता पूर्व्वं मया गोभिर्व्विवर्द्धिता ॥”)
<>लाक्षा । हरिद्रा । रोचना । फलिनी । साध्वी
<>स्त्री । इति मेदिनी । ने, २४३ । गौरी ॥
<>(यथा, महाभारते । ६ । २२ । २१ ।
<>“भद्रकालि ! नमस्तुभ्यं महाकालि नमोऽस्तु ते ।
<>चण्डि ! चण्डे ! नमस्तुभ्यं तारिणि ! वर-
<>वर्णिनि ! ॥”)
<>सरस्वती । लक्ष्मीः । इति शब्दरत्नावली ॥
<LEND>
