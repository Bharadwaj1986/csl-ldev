<L>34828<pc>5-014<k1>शतघ्नी<k2>शतघ्नी
शतघ्नी¦, स्त्री, (शतं हन्तीति । हन + टक् ।
ङीप् ।) शस्त्रभेदः । अस्य लक्षणम् । यथा, --
“अयःकण्टकसंछन्ना शतघ्नी महती शिला ।”
इति विजयरक्षितः ॥
“दुर्गञ्च परिखोपेतं चयाट्टालकसंयुतम् ।
शतघ्नीयन्त्रमुख्यैश्च शतशश्च समावृतम् ॥
गोपुरं सकवाटञ्च तत्र स्यात् सुमनोहरम् ।
सपताकं गजारूढो येन राजा विशेत् पुरम् ॥”
इति मात्स्ये राजधर्म्मे दुर्गसम्पत्तिर्नाम १९१
अध्यायः ॥ * ॥ (यथा, रघुः । १२ । ९५ ।
“अयःशङ्कुचितां रक्षः शतघ्नीमथ शत्रवे ।
हृतां वैवस्वतस्यैव कूटशाल्मलिमक्षिपत् ॥”
“अथ रक्षो रावणः अयसः शङ्कुभिः कीलै-
श्चितां कीर्णां शतघ्नीं लौहकण्टककीलितयष्टि-
विशेषाम् । शतघ्नी तु चतुस्ताला लोहकण्टक-
सञ्चिता । यष्टिः -- ॥ इति केशवः ॥”
इति तट्टीकायां मल्लिनाथः ॥) वृश्चिकाली ।
करञ्जकः । इति मेदिनी ॥ गलरोगविशेषः ।
अस्य निदानलक्षणचिकित्साः रोहिणीशब्दे
द्रष्टव्याः ॥
<LEND>
