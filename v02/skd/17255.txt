<L>17255<pc>2-758<k1>द्रव्यं<k2>द्रव्यं
द्रव्यं¦, क्ली, (द्रोरिव । द्रु + “द्रव्यञ्च भव्ये ।” ५ ।
<>३ । १०४ । इति यत्प्रत्ययेन निपातनात्
<>साधुः ।) वस्तु । (यथा, मनुः । ७ । ९ ।
<>“एकमेव दहत्यग्निर्नरं दुरुपसर्पिणम् ।
<>कुलं दहति राजाग्निः सपशुद्रव्यसञ्चयम् ॥”)
<>तस्य क्रियाविशेषे नवपुराणभेदेन प्रशस्तत्वं
<>यथा, --
<>“द्रव्याण्यभिनवान्येव प्रशस्तानि क्रियाविधौ ।
<>ऋते गुडघृतक्षौद्रधान्यकृष्णाविडङ्गतः ॥”
<>इति नारायणदासकृतपरिभाषा ॥
[Page2-759-a+ 52]
<>(“केचिदाचार्य्या ब्रुवते द्रव्यं प्रधानं कस्माद्-
<>व्यवस्थितत्वादिह खलु द्रव्यं व्यवस्थितम् । न
<>रसादयो यथा ये फले ये रसादयस्ते पक्वे न
<>सन्ति । नित्यत्वाच्च नित्यं हि द्रव्यमनित्या गुणा
<>यथा कल्कादिप्रविभागः स एव सम्पन्नरसगन्धो
<>व्यापन्नरसगन्धो वा भवति । स्वजात्यवस्थानाच्च
<>यथा हि पार्थिवं द्रव्यमन्यभावं न गच्छत्येवं
<>शेषाणि । पञ्चेन्द्रियग्रहणाच्च पञ्चभिरिन्द्रियै-
<>र्गृह्यते द्रव्यं न रसादयः । आश्रयत्वाच्च द्रव्य-
<>माश्रिता रसादयो भवन्ति । आरम्भसामर्थ्याच्च
<>द्रव्याश्रित आरम्भो यथा विदारिगन्धादिमाहृत्य
<>सङ्क्षुद्य विपचेदित्येवमादिषु न रसादिष्वारम्भः ।
<>शास्त्रप्रामाण्याच्च शास्त्रे हि द्रव्यं प्रधानमुप-
<>देशे हि योगानां यथा मातुलुङ्गाग्निमन्थौ चेति
<>न रसादय उपदिश्यन्ते । क्रमापेक्षितत्वाच्च
<>रसादीनां रसादयो हि द्रव्यक्रममपेक्षन्ते यथा
<>तरुणे तरुणाः सम्पूर्णे सम्पूर्णा इति । एकदेश-
<>साध्यत्वाच्च द्रव्याणामेकदेशेनापि व्याधयःसाध्यन्ते
<>यथा महावृक्षक्षीरेणेति तस्माद्द्रव्यं प्रधानं द्रव्य-
<>लक्षणन्तु क्रियागुणवत्समवायिकारणमिति ।”
<>“पाको नास्ति विना वीर्य्याद्वीर्य्यं नास्ति विना
<>रसात् ।
<>रसो नास्ति विना द्रव्याद्द्रव्यं श्रेष्ठमतः स्मृतम् ॥”
<>“वीर्य्यसंज्ञा गुणा येऽष्टौ तेऽपि द्रव्याश्रयाः स्मृताः ।
<>रसेषु न वसन्त्येते निर्गुणास्तु गुणाः स्मृताः ॥
<>द्रव्ये द्रव्याणि यस्माद्धि विपच्यन्ते न षड्रसाः ।
<>श्रेष्ठं द्रव्यमतो ज्ञेयं शेषा भावास्तदाश्रयाः ॥”
<>इति सुश्रुते । १ । ४० ॥)
<>पित्तलम् । वित्तम् । पृथिव्यादि । विलेपनम् ।
<>क्लीवम् । भेषजम् । भव्यम् । (द्रोर्विकारः ।
<>“द्रोश्च ।” ४ । ३ । १६१ । इति यत् ।) द्रुम-
<>विकारे, त्रि । इति मेदिनी । ये, २९ ॥ (द्रुमा-
<>वयवः । इति सिद्धान्तकौमुदी ॥) जतु । विनयः ।
<>इति हेमचन्द्रः ॥ मद्यम् । यथा, --
<>“सशब्दं न पिबेद्द्रव्यम् ।” इति कुलार्णवतन्त्रम् ॥
<>न्यायमते तन्नवविंधं यथा, --
<>“क्षित्यप्तेजोमरुद्व्योमकाला दिग्देहिनौ मनः ।”
<>तेषां साधर्म्म्यादि यथा, --
<>“क्षित्यादीनां नवानान्तु द्रव्यत्वगुणयोगिता ।
<>क्षितिर्जलं तथा तेजः पवनो मन एव च ॥
<>परापरत्वमूर्त्तत्वक्रियावेगाश्रया अमी ।
<>कालखात्मदिशां सर्व्वगतत्वं परमं महत् ॥
<>क्षित्यादिपञ्चभूतानि चत्वारि स्पर्शवन्ति हि ।
<>द्रव्यारम्भश्चतुर्षु स्यादथाकाशशरीरिणाम् ॥
<>अव्याप्यवृत्तिः क्षणिको विशेषगुण इष्यते ।
<>रुपद्रवत्वप्रत्यक्षयोगि स्यात् प्रथमं त्रिकम् ॥
<>गुरुणी द्वे रसवती द्वयोर्नैमित्तिको द्रवः ।
<>आत्मानो भूतवर्गाश्च विशेषगुणयोगिनः ॥”
<>इति भाषापरिच्छेदः ॥
<>द्रव्यहस्तभक्षणादिदोषादोषौ यथा, --
<>“उच्चावचान्नपानेषु द्रव्यहस्तो भवेन्नरः ।
<>भूमौ निःक्षिप्य तद्दव्यमाचम्याभ्युक्षयेत्तु तत् ॥
[Page2-759-b+ 52]
<>तैजसं वै समादाय यद्युच्छिष्टो भवेद्द्बिजः ।
<>भूमौ निःक्षिप्य तद्द्रव्यमाचम्याभ्युक्षयेत्तु तत् ॥
<>यद्यद्द्रव्यं समादाय भवेदुच्छेषणान्वितः ।
<>अनिधायेतरद्द्रव्यमाचान्तः शुचितामियात् ॥
<>वस्त्रादिषु विकल्पः स्यात्तत् स्पृष्ट्वा चाचमेदिह ।
<>अरण्येऽनुदके रात्रौ चौरव्याघ्राकुले पथि ।
<>कृत्वा मूत्रपुरीषं वा द्रव्यहस्तो न दुष्यति ॥”
<>इति कूर्म्मपुराणम् ॥
<LEND>
