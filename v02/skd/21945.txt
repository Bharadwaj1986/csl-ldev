<L>21945<pc>3-191<k1>पुरी<k2>पुरी
पुरी¦, स्त्री, (पुरि + वा ङीष् ।) नगरी । इत्य-
मरः । २ । २ । १ ॥ (यथा, श्रीधरस्वामिधृत-
भृगुवचनम् ।
“नृपावासः पुरी प्रोक्ता विशां पुरमपीष्यते ॥”)
अस्या लक्षणादि पुरशब्दे नगरशब्दे च
लिखितम् । तद्वर्णनं यथा, महाभारते ।
३ । १५ । ५ -- ८ ।
“पुरी समन्ताद्विहिता सपताका सतोरणा ।
सचक्रा सहुडा चैव सयन्त्रखनका तथा ॥
सोपशल्यप्रतोलीका साट्टाट्टालकगोपुरा ।
सचक्रग्रहणी चैव सोल्कालातावपोथिका ॥
सोष्ट्रिका भरतश्रेष्ठ ! सभेरीपणवानका ।
सतोरणाङ्कुशा राजन् ! सशतघ्नीकलाङ्गला ॥
सभुशुण्ड्यश्मगुडका सायुधा सपरस्वधा ।
लोहचर्म्मवती चापि साग्निः सगुडशृङ्गिका ॥”
“पताका ध्वजाञ्चलः । तोरणानि बहिर्द्वाराणि ।
चक्राणि योधगणाः । हुडास्तदाश्रयस्थानानि
भाषायां बुरुज्संज्ञानि । अन्ये तु विण्मूत्रोत्-
सर्ज्जनशृङ्गाणि हुडा इत्याहुः उदाहरन्ति च ।
‘कल्यन्ते हुडशृङ्गाणि रथस्योपरि सूरिभिः ।
विण्मूत्रस्पर्शशुद्ध्यर्थं करादिस्पर्श उद्यते ॥’
इति ॥
यन्त्राण आग्नेयौषधबलेन दृषत्पिण्डोत्क्षेप-
णानि महान्ति भाषायां कामान्संज्ञकानि ।
क्षुद्राणि सीसगुलिकोत्क्षेपणयन्त्राणि वन्दुक्संज्ञ-
कानि । खनकाः सुरङ्गद्वारा गुप्तमार्गकर्त्तारः ॥
उपशल्याः लोहमुखाः कीलाः तद्युक्ताः प्रतोल्यो
रथ्यामार्गा यस्यां सा । अट्टालकाः उभरिगृहाः ।
गोपुराणि पुरद्वाराणि । साट्टानि अट्टेन अन्नेन
सहितानि अट्टालकादीनि यस्यां सा । साट्टेति
विशेषणं उपशल्यस्य ग्रामान्तस्य रथ्यायाश्चा-
वृत्या सम्बध्यते । चक्रग्रहणी सन्यनिग्राहिका
मोर्च्चा इति म्लेच्छप्रसिद्धा । सोल्कालाताव-
पोथिका सोल्कमलातं ज्वालासहितमुल्मुकं
यस्यां सा सोल्कालाता इति केचित् । अवबद्धाः
पोथिका यन्त्रबद्धाः काष्ठपाषाणादयो रिपूणा-
मुपरिपातनाय वस्यामिति प्राञ्चः । उल्केवोल्का
प्राणहरत्वात् यन्त्रोत्क्षिप्तो गोलः । अलातं
सकाष्ठदण्डलोहमयमाग्नेयं प्रहरणं बाण इति
भाषायां प्रसिद्धम् । तयोरप्रत्याख्येयगत्योरपि
पोथिका पातयित्र्यः मन्त्रमय्यः शक्तयः कर्णा-
येन्द्रदत्तशक्तिसदृशा तद्युक्ताः सोल्कालाता-
वपोथिका ॥ * ॥ उष्ट्रिका मृच्चर्म्ममयानि
भाण्डानि । सर्ष्टिकेति पाठे ऋष्टय आयुध-
विशेषाः ॥ * ॥ अश्मगुडकाः वर्त्तुलीकृताः
पाषाणाः । लोहमयानि चर्म्माणि कमठपृष्ठा-
काराणि प्रहारवारकाणि ढाल इति प्रख्या-
तानि । साग्निः आग्नेयौषधसहिता गुडाः
गोलकाः । शृङ्गिकास्तदुत्क्षेपकयन्त्राणि ।
शत्रूणामुपरि पातनाय तप्तो गुडो द्रवीभूतो
यत्र शिखरे स्थाप्यते तत्सहितेत्यन्ये ॥” इति
नीलकण्ठकृतभारतभावदीपनामटीका ॥
<LEND>
