<L>25273<pc>3-533<k1>भूनिम्बः<k2>भूनिम्बः
भूनिम्बः¦, पुं, (क्षुपविशेषः । चिराता इति भाषा ।
(यथा, सुश्रुते चिकित्सितस्थाने ९ अध्याये ।
“मधूकभूनिम्बगृष्टिका इति समभागाः कल्कः
स्यात् ।”)
तत्पर्य्यायः । अनार्य्यतिक्तः २ कैरातः ३ राम-
सेनकः ४ किराततिक्तः ५ हैमः ६ काण्ड-
तिक्तः ७ किरातकः ८ । इति राजनिर्घण्टः ॥
कटुतिक्तः ९ । इति भावप्रकाशः ॥ (तथा चास्य
पर्य्यायान्तरम् । वैद्यकरत्नमालायाम् ।
“किराततिक्तं कैरातं भूनिम्बः काण्डतिक्तकः ॥”)
अस्य गुणाः । वातिकत्वम् । तिक्तत्वम् । कफ-
पित्तज्वरापहत्वम् । ब्रणसंरोपणत्वम् । पथ्य-
त्वम् । कुष्ठकण्डूतिशोफनाशित्वञ्च । इति राज-
निर्घण्टः ॥ अपि च ।
“किरातकोऽन्यो नेपालः सोऽर्द्धतिक्तो ज्वरा-
न्तकः ।
किरातः सारको रूक्षः शीतलस्तिक्तको लघुः ॥
सन्निपातज्वरश्वासकफपित्तास्रदाहनुत् ।
कासशोषतृषाकुष्ठज्वरव्रणकृमिप्रणुत् ॥”
इति भावप्रकाशः ॥
अस्य गुणपर्य्यायान्तरे किराततिक्तशब्दे द्रष्टव्ये ॥
<LEND>
