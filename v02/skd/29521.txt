<L>29521<pc>4-131<k1>राज्यक्ता<k2>राज्यक्ता
राज्यक्ता¦, स्त्री, (राज्या सर्षपेण अक्ता म्रक्षिता ।)
पिष्टराजिकादधिलवणमिश्रितसूक्ष्मालावू-
खण्डादि । रायता इति भाषा ॥ यथा, --
“संचूर्ण्य निक्षिपेत्तक्रे भृष्टं जीरकहिङ्गु च ।
लवणान्तत्र वटकान् सकलानपि मज्जयेत् ॥
शुक्रलस्तत्र वटको बलकृद्रोचनो गुरुः ।
विबन्धकृद्बिदाही च श्लेष्मलः पवनापहः ।
राज्यक्तयातिरोचिन्या पाचन्या तांस्तु भक्षयेत् ॥”
इति भावप्रकाशे कृतान्नवर्गः ॥
<LEND>
