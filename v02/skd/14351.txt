<L>14351<pc>2-586<k1>तन्त्रता<k2>तन्त्रता
तन्त्रता¦, स्त्री, (तन्त्रस्य भावः । तन्त्र + तल् ।)
<>अनेकमुद्दिश्य सकृत्प्रवृत्तिः । यथा । “आग्नेया-
<>ष्टाकपालेन्द्रदध्यैन्द्रपयोयागानां त्रयाणां आग्ने-
<>याष्टाकपालोपांशुयागाग्नीसोमीयैकादशकपाल-
<>यागानां त्रयाणां सकृत् सकृदनुष्ठितेन प्रया-
<>जाद्यङ्गेनोपकारः सिध्यति ।” “तथा नानाब्रह्म-
<>वधसत्त्वे सर्व्वोद्देशेन सकृत् प्रायश्चित्ते कृते ब्रह्म-
<>वधजन्यपापनाशः ।” “तन्त्रताया हेतुश्च ।
<>अदृष्टार्थैकजातीयकर्म्मणः कालदेशकर्त्रादीनां
<>प्रयोगानुबन्धवैधहेतुभूतानामभेदे उद्देश्य-
<>विशेषाग्रह इति । एवञ्च ।
<>‘स्नातोऽधिकारी भवति दैवे पैत्रे च कर्म्मणि ।
<>पवित्राणां तथा जाप्ये दाने च विधिदर्शितः ॥’
<>इति विष्णूक्तम् ॥
<>‘अस्नात्वा नाचरेत् कर्म्म जपहोमादि किञ्चन ।’
<>इति दक्षोक्तञ्च क्रियाङ्गस्नानं कर्त्तृसंस्कार-
<>द्वारैव तद्दिनकर्त्तव्याशेषकर्म्मार्थमेकमेव न तु
<>प्रतिकर्म्म कर्त्तव्यम् ।” इति प्रायश्चित्ततत्त्वम् ॥
<LEND>
