<L>2218<pc>1-104<k1>अर्थः<k2>अर्थः
अर्थः¦, पुं, (अर्थ + घञ् ।) विषयः । याच्ञा ।
धनं । कारणं । वस्तु । शब्दप्रतिपाद्यः । निवृत्तिः ।
प्रयोजनं । इति मेदिनी ॥ प्रकारः । इति हेम-
चन्द्रः ॥ (धनार्थे यथा, --
“अर्थेन बलवान् सर्व्वः अर्थाद्भवति पण्डितः” ।
इति हितोपदेशे । अयञ्च त्रिवर्गस्यान्तर्गतः ।
“कस्यार्थधर्म्मौ वद पीडयामि
सिन्धोस्तटावोघैव प्रवृद्धः ।” इति कुभारसम्भवे ।
“तमसोलक्षणं कामो राजसस्त्वर्थ उच्यते
सत्त्वस्य लक्षणं धर्म्मः श्रेष्ठ्यमेषां यथोत्तरं” ॥
इति मनुः । शब्दप्रतिपाद्यः । शब्दानामभिधेयः ।
“वागर्थाविव संपृक्तौ वागर्थप्रतिपत्तये” ।
इति रधुवंशे । अभिधेये । अलङ्कारशास्त्रादौ
अर्थस्त्रिविधः, वाच्यो लक्ष्यो व्यङ्गश्चेति ।
<LEND>
