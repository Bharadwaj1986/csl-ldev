<L>3504<pc>1-177<k1>आन्वीक्षिकी<k2>आन्वीक्षिकी
आन्वीक्षिकी¦, स्त्री, (श्रवणादनु ईक्षा पर्य्यालोचना
<>प्रयोजनमस्याः । अनु + ईक्षा + ठञ् + ङीप् ।)
<>तर्कविद्या । न्यायविद्या । इत्यमरः ॥ दुर्गा । यथा,
<>“आत्मवेदनशीलत्वादन्वीक्षणपराथवा ।
<>अन्वीक्षां कुरुते यस्मात्तस्मादान्वीक्षिकी स्मृता” ॥
<>इति देवीपुराणे ४५ अध्यायः ॥ (अध्यात्मविद्या,
<>प्रत्यक्षपरोक्षाभ्यामीक्षितस्य अर्थस्यानु पश्चात्
<>ईक्षणं अन्वीक्षा सा प्रयोजनं यस्याः सा आन्वी-
<>क्षिकी अनुमानविद्या न्यायदर्शनवैशिषिका-
<>दिका । इयं हि त्रयीवार्त्तादिविद्याचतुष्टयान्त-
<>र्गता आत्मविज्ञानहेतुका धर्म्मार्थसंसाधिका रा-
<>जभिरवश्यं रक्षणीया सती विद्येति कथ्यते ॥
<>यथा, कामन्दकीयनीतिसारे ।
<>“आन्वीक्षिकी त्रयी वार्त्ता दण्डनीतिश्च शाश्वतो ।
<>विद्याश्चतस्र एवैता लोकसंस्थितिहेतवः” ॥
<>“आन्वीक्षिक्यात्मविज्ञानं धर्म्माधर्म्मौ त्रयीस्थितौ ।
<>अर्थनर्थौ च वार्त्तायां दण्डनीतौ नयानयौ” ॥
<>इति ।)
<LEND>
