<L>27734<pc>3-761<k1>मूलं<k2>मूलं
मूलं¦, क्ली, (मवते बध्नाति वृक्षादिकमिति । मू +
<>“मूङ्शक्यविभ्यः क्लः ।” उणा० ४ । १०८ । इति
<>क्लः ।) शिफा । शिकड इति भाषा । तत्पर्य्यायः ।
<>व्रध्नः २ अङ्घ्रिनामकः ३ । इत्यमरः । २ । ४ । १२ ॥
<>कन्दः ४ वृध्नः ५ । इति शब्दरत्नावली ॥ जटा
<>६ । इति जटाधरः ॥ (यथा, मनौ । ३ । २२७ ।
<>“भक्ष्यं भोज्यञ्च विविधं मूलानि च फलानि च ।
<>हृद्यानिचैव मांसानि पानानि सुरभीणि च ॥”)
<>आद्यम् ॥ (यथा, महाभारते । १ । १६१ । १ ।
<>“कुतोमूलमिदं दुःखं ज्ञातुमिच्छामि तत्त्वतः ।
<>विदित्वाप्यपकर्षेयं शक्यञ्चेदपकर्षितुम् ॥”)
<>नक्षत्रविशेषः ॥ (यथा, मार्कण्डेये । ३३ । १३ ।
<>“कुर्वन्तश्चानुराधासु लभन्ते चक्रवर्त्तिताम् ।
<>आधिपत्यञ्च ज्येष्ठासु मूले चारोग्यमुत्तमम् ॥”
<>निकुञ्जः । अन्तिकम् । इति विश्वः ॥ (यथा,
<>मार्कण्डेये । ८६ । ६ ।
<>‘जगादोच्चैः प्रयाहीति मूलं शुम्भनिशुम्भयोः ।)
<>मूलवित्तम् । इति भरतधृतमेदिनी ॥ (यथा,
<>मनौ । ८ । २०२ ।
<>“अथ मूलमनाहार्य्यं प्रकाशक्रयशोधितः ।
<>अदण्ड्यो मुच्यते राज्ञा नाष्टिको लभते धनम् ॥”)
<>निजम् । इत्यजयपालः ॥ चरणम् । इत्युणादि-
<>कोषः ॥ (यथा, ऋग्वेदे । १० । ८७ । १० ।
<>“त्रेधा मूलं यातुधानस्य वृश्च ।”
<>“मूलं पादम् ।” इति तद्भाष्ये सायणः ॥)
<>टीकार्हग्रन्थः । यथा । समानवलेत्यादि मूलम् ।
<>इति सत्प्रतिपक्षे गदाधरभट्टाचार्य्यः । शूरणम् ।
<>इति शब्दचन्द्रिका ॥ पिप्पलीमूलम् । पुष्कर-
<>मूलम् । इति राजनिर्घण्टः ॥ विशेषमूलस्य
<>अन्वेषणनिषेधो यथा, --
<>“नदीनामग्निहोत्राणां भारतस्य कुलस्य च ।
<>मूलान्वेषो न कर्त्तव्यो मूलाद्दोषो न हीयते ॥”
<>इति गारुडे ११६ अध्यायः ॥
<>(कारणम् । यथा, मनौ । ११ । ८४ ॥
<>“धर्म्मस्य ब्राह्मणो मूलमग्रं राजन्य उच्यते ।
<>“मूलं कारणम् ।” इति तट्टीकायां कुल्लूक-
<>भट्टः ॥)
<LEND>
