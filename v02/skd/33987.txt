<L>33987<pc>4-494<k1>वेणः<k2>वेणः
वेणः¦, पुं, (वेण + अच् ।) वर्णसङ्करजातिविशेषः ।
स तु अम्बष्ठ्यां वैदेहकाज्जातः । यथा, --
“वैदेहकेन त्वम्बष्ठ्यामुत्पन्नो वेण उच्यते ॥”
इति मानवे । १० । १९ ॥
त्रेतायुगीयसूर्य्यवंशीयचतुर्थनृपः । स तु पृथु-
राजपिता । यथा, विष्णुपुराणे ।
“सत्पुत्त्रेण तु जातेन वेणोऽपि त्रिदिवं ययौ ।
[Page4-494-b+ 52]
पुन्नाम्नो नरकात्त्रातः स तेन सुमहात्मना ॥”
तेन सुपुत्त्रेण मृतवेणदक्षिणहस्तमन्थनजातेन
पृथुना । इति शुद्धितत्त्वम् ॥
<LEND>
