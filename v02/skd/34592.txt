<L>34592<pc>4-564<k1>व्रश्चनः<k2>व्रश्चनः
व्रश्चनः¦, पुं, (व्रश्चति छिनत्ति पतिकृतीरिति ।
व्रश्च + ल्युः । यद्वा, वृश्चत्यनेनेति करणे ल्युट् ।)
स्वर्णादिच्छेदिका । छेनी इति भाषा । तत्-
पर्य्यायः । पत्रपरशुः २ । इत्यमरः ॥ पत्र-
पर्शुः ३ । इति शब्दरत्नावली ॥ स्वर्णलोहादि-
भेदकः ४ । इति जटाधरः ॥ वृक्षच्छेदनजात-
निर्यासः । यथा, --
“देवतार्थं हविः शिग्रुं लोहितान् व्रश्चनांस्तथा ।
अनुपाकृतमांसानि विड्जानि कवकानि च ॥”
इति याज्ञवल्क्यः ॥
व्रश्चनान् वृक्षच्छेदनजातान् लोहितानपि ।
यथा, मनुः ।
“लोहितान् वृक्षनिर्यासान् व्रश्चनप्रभवांस्तथा ।”
इति मिताक्षरायामाचाराध्यायः ॥
(करणे ल्युटि तस्य कुठारादिवाचकता विशेष्य-
लिङ्गता च । यथा, कातन्त्रे कृत्सु करणाधि-
करणयोश्चेत्यत्र कलापचन्द्रः । “युडन्तश्च
शब्दः प्रायो विधेयलिङ्गग्राही यथा व्रश्चनः
कुठारो गोदोहनी घटी टङ्कः पाषाणदारण
इति ॥”)
<LEND>
