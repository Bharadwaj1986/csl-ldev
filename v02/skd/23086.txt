<L>23086<pc>3-289<k1>प्रयोगः<k2>प्रयोगः
प्रयोगः¦, पुं, (प्र + युज् + भावकर्म्मादौ यथायथं
<>घञ् ।) कार्म्मणम् । वशीकरणम् । प्रयुक्तिः ।
<>(यथा, रघुः । २ । ४२ ।
<>“प्रत्यब्रवीच्चैनमिषुप्रयोगे
<>तत्पूर्व्वभङ्गे वितथप्रयत्नः ॥”)
<>निदर्शनम् । इति मेदिनी । गे, ४४ ॥ (यथा,
<>पञ्चदश्याम् । ६ । ४३ ।
<>“स्वयमात्मेति पर्य्यायस्तेन लोके तयोः सह ।
<>प्रयोगो नास्त्यतः स्वत्वमात्मत्वञ्चान्यवारकम् ॥”)
<>घोटकः । इति शब्दमाला ॥ (सामाद्युपा-
<>यानुष्ठानम् । यथा, माघे । ११ । ६ ।
<>“क्षणशयितविबुद्धाः कल्पयन्तः प्रयोगा-
<>नुदधिमहति राज्ये काव्यवद्दुर्विगाहे ॥”
<>अभिनयः । यथा, रघुः । १९ । ३६ ।
<>“स प्रयोगनिपुणः प्रयोक्तृभिः
<>सञ्जषर्ष सह मित्रसन्निधौ ॥”
<>वृद्ध्यै ऋणदानम् । स तु धनप्राप्त्युपायेषु अन्य-
<>तमः । यथा, मनुः । १० । ११५ ।
<>“सप्त वित्तागमा धर्म्म्या दायो लाभः क्रयो जयः ।
<>प्रयोगः कर्म्मयोगश्च सत्प्रतिग्रह एव च ॥”)
<LEND>
