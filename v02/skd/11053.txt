<L>11053<pc>2-339<k1>गुन्द्रा<k2>गुन्द्रा
गुन्द्रा¦, स्त्री, (गुन्द्र + टाप् ।) भद्रमुस्तकः । प्रियङ्गु-
वृक्षः । इत्यमरः । २ । ४ । १६० ॥ गवेधुका ।
इति रत्नमाला ॥ एरका । इति भावप्रकाशः ॥
(“वेल्लन्तरारणिकवूकवृषाश्मभेद-
गोकण्ठकेत्कटसहाचरवाणकाशाः ।
वृक्षादनीनलकुशद्वयगुण्ठगुन्द्रा
भल्लूकमोरटकुरण्टकरम्भपार्थाः ॥”
इति वाभटे सूत्रस्थाने १५ अध्याये ॥
पित्तसंशमनीयवर्गान्तगतौषधिविशेषः । यथा ।
“चन्दनकुचन्दनह्रीवेरोशीरमञ्जिष्ठा पयस्या-
विदारीशतावरीगुन्द्राशैवालकह्लारकुमुदोत्पल-
कदलीकन्दलीदूर्व्वामूर्व्वाप्रभृतीनि काकोल्यादि-
र्न्यग्रोधादिस्तृणपञ्चमूलमिति समासेन पित्त-
संशमनो वर्गः ॥” इति सुश्रुते सूत्रस्थाने
३९ अध्याये ॥)
(गङ्गा । यथा काशीखण्डे । २९ । ५४ ।
“ग्रहपीडाहरा गुन्द्रा गरघ्नी गानवत्सला ॥”)
<LEND>
