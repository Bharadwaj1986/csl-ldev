<L>39925<pc>5-391<k1>सूचिः<k2>सूचिः
सूचिः¦, स्त्री, (सूच्यतेऽनयेति । सूच + णिच् +
<>“अच इः ।” उणा० ४ । १३८ । इति इः ।)
<>व्यधनी । इत्यसरः । ३ । ५ । ७ ॥ (यथा, कथा-
<>सरित्सागरे । १०४ । ७५ ।
<>“चन्द्रोऽग्निर्विषमाहारो गीतानि श्रुतिसूचयः
<>उद्यानं बन्धनं पौष्पी माला दिग्धा शरावली ॥”
<>“विव्यथ भरतोऽतीव व्रणे तुद्येव सूचिना ।”
<>इति रामायणे । २ । ७५ । १७ । इत्यत्र तु
<>महाकविप्रयोगवशात् साधुत्वम् ॥) नृत्यप्रभेदः ।
<>शिखा । यथा, --
<>“सूचिर्नृत्यप्रभेदे च व्यधनीशिखयोरपि ।”
<>इति रत्नकोषः ॥
<>(यथा, कुमारे । ५ । ४३ ।
<>“अलभ्यशोकाभिभवेयमाकृति-
<>र्विमानना सुभ्रु कुतः पितुर्गृहे ।
<>पराभिमर्शो न तवान्ति कः करं
<>प्रसारयेत् पन्नगरत्नसूचये ॥” * ॥
<>केतकीपुष्पम् । इति सूचिपुष्पशब्दर्शनात् ॥
<>यथा, ऋनुसंहारे । २ । २३ ।
<>“मुदित इव कदम्बैर्जातपुष्पैः समन्तात्
<>पवनचलितशाखैः शाखिभिर्नृत्यतीव ।
<>हसितमिव विधत्ते सूचिभिः केतकीनां
<>नवसलिलनिषेकात् शान्ततापो वनान्तः ॥”
<>व्यूहविशेषः । यथा, मनुः । ७ । १९१ ।
<>“संहतान् योधयेदल्पान् कामं विस्तार-
<>येद्बहून् ।
<>सूच्या वज्रेण चैवैतान् व्यूहेन व्यूह्य योधयेत् ॥”)
<LEND>
