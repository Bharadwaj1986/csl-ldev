<L>27491<pc>3-735<k1>मुखदूषिका<k2>मुखदूषिका
मुखदूषिका¦, स्त्री, (मुखं दूषयति विवर्णं करो-
<>तीति । दुष् + णिच् + ण्वुल् टाप् अत इत्वञ्च ।)
<>मुखजातक्षुद्ररोगविशषः । वयस्फोडा इति
<>भाषा । तल्लक्षणमाह ।
<>“शाल्मलीकण्टकप्रख्याः कफमारुतपित्तजाः ।
[Page3-735-b+ 52]
<>जायन्ते पिडका यूनां ज्ञेयास्ता मुखदूषिकाः ॥”
<>प्रख्याः सदृश्यः । एता यूनामेव मुखे भवन्ति
<>स्वभावात् ॥ * ॥ अथ तच्चिकित्सा ।
<>“अङ्गुलस्य चतुर्थांशो मुखे लेपः कनिष्ठकः ।
<>मध्यमस्तु त्रिभागः स्यादुत्तमोर्द्धाङ्गुलो भवेत् ॥
<>स्थितिकालोऽपि तस्योक्तो यावत् कल्को न
<>शुष्यति ।
<>शुष्कस्तु गुणहीनः स्यात्तथा दूषयति त्वचम् ॥”
<>मुखलेपमाह ।
<>“लोध्रधान्यवचालेपस्तारुण्यपिडकापहः ।
<>तद्वद्गोरोचनायुक्तं मरिचं मुखलेपनम् ॥
<>सिद्धार्थकवचालोध्रैः सैन्धवैश्च प्रलेपनम् ।
<>वमनञ्च निहन्त्याशु पिडकां यौवनोद्भवाम् ॥
<>केवलाः पयसा पिष्टास्तीक्ष्णाः शाल्मलि-
<>कण्टकाः ।
<>आलिप्तं त्र्यहमेतेन भवेत् पद्मोपमं मुखम् ॥”
<>इति भावप्रकाशः ॥
<LEND>
