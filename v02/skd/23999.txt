<L>23999<pc>3-396<k1>बभ्रुः<k2>बभ्रुः
बभ्रुः¦, पुं, (बिभर्त्ति भरति वा । भृ + “कुभ्रश्च ।”
उणा० १ । २३ । इति कुर्द्वित्वञ्च ।) अग्निः ।
शिवः । (यथा, महाभारते १३ । महादेवस्य
सहस्रनामकथने । १७ । १४८ ।
“शृङ्गीशृङ्गप्रियो बभ्रू राजराजो निरामयः ॥”)
विष्णुः । (यथा, महाभारते १३ । विष्णोः
सहस्रनामकथने । १४९ । २६ ।
“रुद्रो बहुशिरा बभ्रुर्व्विश्वयोनिः शुचिश्रवाः ॥”)
विशालः । नकुलः । इति मेदिनी ॥ (यथा,
मार्कण्डेये । १५ । ९ ।
“सञ्जायते महावक्त्रो मूषिको बभ्रुसन्निभः ॥”)
मुनिविशेषः । इति हेमचन्द्रः ॥ देशभेदः । इति
शब्दरत्नावली ॥ सितावरशाकः । इति राज-
निर्घण्टः ॥ खलतिः । इति हेमचन्द्रः । ३ । ११७ ॥
(कपिलो वर्णः । इति मेधातिथिः ॥ तद्गुणयुक्ते
तु वाच्यलिङ्गः । यथा, मनुः । ४ । १३० ।
“नाक्रामेत्कामतच्छायां बभ्रुणो दीक्षितस्य च ॥”
लोमपादसुतः । यथा, भागवते । ९ । २४ । १ ।
“रोमपादसुतो बभ्रुर्बभ्रोः कृतिरजायत ।”
देवावृधसुतः । यथा, तत्रैव । ९ । २४ । ९ ।
“वभ्रुर्देवावृधसुतस्तयोः श्लोकौ पठन्त्यमू ॥”
ययातिपुत्त्रस्य द्रुह्योः सुतः । यथा, तत्रैव । ९ ।
२३ । १४ ।
“द्रुह्योश्च तनयो बभ्रुः सेतुस्तस्यात्मजस्ततः ॥”
पञ्चगन्धर्व्वपतिषु अन्यतरः । यथा, रामायणे ।
४ । ४१ । ४२ ।
“तत्र गन्धर्व्वपतयः पञ्च सूर्य्यसमप्रभाः ।
शैलूषो ग्रामणीः शिक्षः शुको बभ्रुस्तथैव च ॥”
विश्वामित्रपुत्त्रभेदः । यथा, महाभारते । १३ ।
४ । ५० ।
[Page3-396-c+ 52]
“अक्षीणश्च शकुन्तश्च बभ्रुः कालपथस्तथा ॥”
विश्वगर्भस्य पुत्त्रः । स तु यादवानामन्यतमः ।
यथा, हरिवंशे । ९४ । ४८ ।
“वसुर्बभ्रुः सुषेणश्च सभाक्षश्चैव वीर्य्यवान् ।
यदुप्रवीरा विख्याता लोकपाला इवापरे ॥”
यथा च माघे । २ । ४० ।
“आलप्यालमिदं बभ्रोर्यत्स दारानपाहरत् ॥”
स च विनष्टप्राये यादवकुले पथि गच्छन् दस्युभि-
र्हतः । तत्कथा च महाभारते । १६ । मौषल-
पर्व्वणि द्रष्टव्या ॥ स्त्री, कपिला गौः । सा च
निशि अजानता पृषध्रेण खड्गेन हता । यथा,
भागवते । ९ । २ । ६ ।
“खड्गमादाय तरसा प्रलीनोडुगमे निशि ।
अजानन्नहनद्बभ्रोः शिरः शार्द्दूलशङ्कया ॥”)
<LEND>
