<L>12243<pc>2-435<k1>चरणः<k2>चरणः
चरणः¦, पुं क्ली, बह्वृचादिः । (यथा, पञ्चतन्त्रे । ४ । ३ ।
<>“न पृच्छेच्चरणं गोत्रं न च विद्यां कुलं न च ।
<>अतिथिं वैश्वदेवान्ते श्राद्धे च मनुरब्रवीत् ॥”
<>अपि च महाभाष्यवचनम् । यथा, --
<>“सकृदाख्यातनिर्ग्राह्या गोत्रं च चरणैः सह ॥”
<>“चरणशब्दो वेदैकदेशवाची कठादिरूपः ।” इति
<>मुग्धबोधटीकाकृद्दुर्गादासः ॥) मूलम् । गोत्रम् ।
<>इति मेदिनी । णे, ४७ ॥ (चरतीति । चर + ल्युः ।
<>चरत्यनेनेति करणे ल्युट् वा । अधमाङ्गम् । तत्-
<>पर्य्यायः । पादः २ पत् ३ अङ्घ्रिः ४ । इत्यमरः ।
<>२ । ६ । ७१ ॥ विक्रमः ५ पदः ६ आक्रमः ७ ।
<>इति राजनिर्घण्टः ॥ क्रमणः ८ चलनः ९
<>क्रमः १० । इति हेमचन्द्रः । ३ । २८० ॥ पदम् ११
<>पात् १२ । इति जटाधरः ॥ (यथा, मनुः ।
<>९ । २७७ ।
<>“अङ्गुलीग्रन्थिभेदस्य च्छेदयेत् प्रथमे ग्रहे ।
<>द्वितीये हस्तचरणौ तृतीये वधमर्हति ॥”
<>श्लोकचतुर्थभागः । यथा, वृत्तरत्नाकरे १ अध्याये ।
<>“शेषं गाथास्त्रिभिः षड्भिश्चरणैश्चोपलक्षिताः ॥”)
<LEND>
