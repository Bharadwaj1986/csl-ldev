<L>17527<pc>2-772<k1>द्वेषः<k2>द्वेषः
द्वेषः¦, पुं, (द्विष + भावे घञ् ।) शत्रुता । तत्-
पर्य्यायः । वैरम् २ विरोधः ३ विद्वेषः ४ द्वेषणम्
५ । इति शब्दरत्नावली ॥ (यथा, मनुः । ४ ।
१६३ ।
“नास्तिक्यं वेदनिन्दाञ्च देवतानाञ्च कुत्सनम् ।
द्वेषं दम्भञ्च मानञ्च क्रोधं तैक्ष्णञ्च वर्ज्जयेत् ॥”)
अस्य कारणं द्विष्टसाधनताज्ञानम् । इति
भाषापरिच्छेदः ॥ स च आत्मनो विशेषगुणः ।
इति सिद्धान्तमुक्तावली ॥ तद्वशवर्त्तित्वनिषेधो
यथा, श्रीभगवद्गीतायाम् । ३ । ३४ ।
“इन्द्रियस्येन्द्रियस्यार्थे रागद्वेषौ व्यवस्यितौ ।
तयोर्न वशमागच्छेत् तौ ह्यस्य परिपन्थिनौ ॥”
“इन्द्रियस्येन्द्रिस्येति वीप्सया सर्व्वेषामिन्द्रियाणां
प्रत्येकमित्युक्तम् । अर्थे स्वस्वविषये अनुकूले
रागः प्रतिकूले द्वेषः इत्येवं रागद्वेषौ व्यवस्थितौ
अवश्यम्भाविनौ ।” इति तट्टीकायां श्रीधर-
स्वामी ॥
<LEND>
