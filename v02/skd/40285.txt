<L>40285<pc>5-423<k1>सौत्रामणी<k2>सौत्रामणी
सौत्रामणी¦, स्त्री, (सुत्रामा इन्द्रो देवता अस्याः ।
<>सुत्रामन् + अण् । बहुलवचनात् न टिलोपः ।
<>ततः स्त्रियां ङीप् ।) यागविशेषः । यथा ।
<>अथ सौत्रामणी त्रिभिरध्यायैः प्रक्रियते । स
<>एतं महाक्रतुमपश्यत् सौत्रामणीमिति श्रुतेः ।
<>तत्र सुरां सन्धीयते । तत्र मन्त्रः । स्वाद्वीन्त्वा
<>स्वादुना तीव्रां तीव्रेणामृताममृतेन । मधुमती
<>मधुमता सृजामि सँ सोमेन सोमोऽस्यश्विभ्यां
<>पच्यस्व सरस्वत्यै पच्यस्वेन्द्राय सूत्राम्णे पच्यस्व ॥
<>सौत्रामण्याः ऋषिः प्रजापतिः । सुरा देवता ।
<>अनुष्टुप् छन्दः । इति यजुर्व्वेदस्य काण्व-
<>शाखायाम् २१ अध्यायः ॥ विस्तारस्तु
<>तत्रैव २१ । २२ । २३ । अध्यायेषु द्रष्टव्यः ।
<>योगक्रमस्तु कात्यायनसूत्रभाष्ये द्रष्टव्यः ॥ (अत्र
<>सुरां पित्वा ब्राह्मणः पतितो न भतति । यदुक्तम्
<>“सौत्रामण्यां कुलाचारे ब्राह्मणः प्रपिबेत्
<>सुराम् ।
<>अन्यत्र कामतः पीत्वा पतितस्तु द्विजो भवेत् ॥”
<LEND>
