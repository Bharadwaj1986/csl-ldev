<L>26675<pc>3-661<k1>महानिशा<k2>महानिशा
महानिशा¦, स्त्री, (महती घोरा निशा ।)
<>निशामध्यभागः । तत्पर्य्यायः । निशार्द्धः २
<>निशीथः ३ । इति हेमचन्द्रः । २ । ५९ ॥ * ॥
<>स्मृत्युक्तमहानिशा सार्द्धप्रहरोपरि प्रहरद्वयम् ।
<>“महानिशा तु विज्ञेया मध्यभं प्रहरद्वयम् ।
<>तत्र स्नानं न कुर्व्वीत काम्यनैमित्तिकादृते ॥”
<>इति रघुनन्दनभट्टाचार्य्यधृतवचनात् ।
<>महानिशापरकालस्य नाडीचतुष्टयस्य पर-
<>दिनादित्वेन तदानीं पूर्व्वदिवसीयभोजनानुप-
<>पत्तेः । तद्दिनकृत्यलोपापत्तेश्चेति तिथितत्त्वीय-
<>लिखनस्वरसाच्च ॥ * ॥ तत्र भक्षणनिषेधो
<>यथा, --
<>“यन्मुहूर्त्ते व्यतीते तु रात्रावेव महानिशा ।
<>लभते ब्रह्महत्याञ्च तत्र भुक्त्वा च नारद ! ॥
<>गोमांसविण्मूत्रसमं ताम्बूलञ्च फलं जलम् ।
<>पुंसामभक्ष्यं शुद्धायामोदनस्यापि का कथा ॥”
<>इति ब्रह्मवैवर्त्तपुराणम् ॥
<>तत्र पारणनिषेधो यथा, --
<>“न रात्रौ पारणं कुर्य्यादृते वै रोहिणीव्रतात् ।
<>निशायां पारणं कुर्य्याद्वर्ज्जयित्वा महानिशाम् ॥
<>महानिशायां प्राप्तायां तिथिभान्तं यदा भवेत् ।
<>तृतीयेऽह्नि मुनिश्रेष्ठ ! पारणं कुरुते व्रती ॥”
<>इति ब्रह्मवैवर्त्ते श्रीकृष्णजन्मखण्ड ८ अध्यायः ॥
<>देवलोक्ता महानिशा रात्रिमध्यमदण्डद्वया-
<>त्मिका । सा द्वितीयप्रहरशेषदण्डतृतीयप्रहर-
[Page3-662-a+ 52]
<>प्रथमदण्डरूपा ॥ तस्यां शिवलिङ्गोद्भवो यथा,
<>“माघकृष्णचतुर्द्दश्यामादिदेवो महानिशि ।
<>शिवलिङ्गतयोद्भूतः कोटिसूर्य्यसमप्रभः ॥”
<>अत्र ।
<>“महानिशा द्वे घटिके रात्रेर्म्मध्यमयामयोः ॥”
<>इति देवलोक्ता महानिशा ॥
<>घटिका दण्डरूपा । इति तिथ्यादितत्त्वम् ॥
<>तान्त्रिकमहानिशा यथा, तन्त्रसारे ।
<>“गते तु प्रथमे यामे तृतीयप्रहरावधि ।
<>महानिशायां जप्तव्यं रात्रिशेषे जपेन्न तु ॥”
<>अपि च ।
<>“निशा तु परमेशानि ! सूर्य्ये चास्तमुपागते ।
<>प्रहरे च गते रात्रौ घटिके द्वे परे च ये ।
<>महानिशा समाख्याता ततश्चातिमहानिशा ॥
<>अर्द्धरात्रे गते देवि ! पशुभावेन पूजयेत् ।
<>दशदण्डे तु या पूजा तत् सर्व्वमक्षयं भवेत् ॥
<>षष्ठक्रोशे महेशानि ! तत् सर्व्वममृतोपमम् ।
<>सप्तमक्रोशके देवि ! सर्व्वं क्षीरोपमं भवेत् ॥
<>अष्टमक्रोशके देवि ! द्रव्यतुल्यं न संशयः ।
<>अतःपरं महेशानि ! विषतुल्यो न संशयः ॥
<>एतत् सर्व्वं महेशानि ! पशुभावे मयोदितम् ।
<>दिव्यवीरमते देवि ! तत्त्वज्ञानेन पूजयेत् ॥
<>पञ्चतत्त्वं समानीय यदि पूजापरो भवेत् ।
<>कालाकालं महेशानि ! विचारं तत्र वर्ज्जयेत् ॥
<>अर्द्धरात्रगते देवि ! कुलपूजा प्रकीर्त्तिता ।
<>भवेत्तन्त्रानुरूपेण सर्व्वं पूजादिकञ्चरेत् ॥
<>अतिस्नेहेन देवेशि ! तव स्थाने प्रकाशितम् ।
<>पशोरग्रे कदाचिद्बै प्रकाशं नैव कारयेत् ॥”
<>इति गुप्तसाधनतन्त्रे ६ पटलः ॥
<LEND>
