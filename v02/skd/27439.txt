<L>27439<pc>3-727<k1>मीमांसा<k2>मीमांसा
मीमांसा¦, स्त्री, (मानविचारे + “मान् बधदान्
<>शान्भ्यो दीर्घश्चाभ्यासस्य ।” ३ । १ । ६ । इति सन् ।
<>अः टाप् । अभ्यासस्येकारस्य दीर्घश्च ।) षड्-
<>दर्शनान्तर्गतदर्शनशास्त्रविशेषः । तत्पर्य्यायः ।
<>विचारणा २ । इति हेमचन्द्रः । २ । १६५ ॥ अस्या
<>अध्याया विंशतिः । तत्र पर्ब्बमीमांसा द्वादशा-
<>ध्यायात्मिका जैमिनिप्रणीता यज्ञादिकर्म्मकाण्ड-
<>निरूपिका । अस्या अन्तर्गतानि लोकव्यव-
<>हारनियमार्थं मनुयाज्ञवल्क्यादिभिः बहूनि
<>धर्म्मशास्त्राणि कृतानि । तत्रोत्तरमीमांसा
<>चतुरध्यायात्मिका वेदव्यासप्रणीता ब्रह्मनिरू-
<>पिका । अस्या नाम वेदान्तः । अपराध्याय-
<>चतुष्टयं सङ्कर्षणप्रणीतं उपासनाकाण्डं षड्-
<>दर्शनबहिर्भूतम् ॥ * ॥ प्रमाणादयः प्रसङ्गान्ता
<>द्वादश पदार्थाः क्रमात् द्बादशानामध्यायानां
<>विषयाः । प्रथमेऽध्याये विध्यर्थवादादिरूपं
<>धर्म्मे प्रमाणं निरूपितम् । १ । द्बितीये याग-
<>दानादिकर्म्मभेदः । २ । तृतीये प्रयाजादीनां
<>दर्शपूर्णमासार्थकत्वेन तच्छेषत्वम् । ३ । चतुर्थे
<>गोदोहनस्य पुरुषार्थत्वप्रयुक्त्या अनुष्ठानं न तु
<>क्रत्वर्थत्वप्रयुक्त्येत्येवमादयः । ४ । पञ्चमे क्रम-
<>नियतिविधेयत्वादयः । ५ । षष्ठे कर्त्तुरधिकारो
<>नान्धादेरित्यादयः । ६ । सप्तमे समानमितर-
<>च्छ्येनेन इत्यादि प्रत्यक्षवचनेनाग्निहोत्रादि-
<>नाम्नानुमितवचनेन च सामान्यतोऽतिदेशः । ७ ।
<>अष्टमे सौर्य्यं चरुं निर्ब्बपेदित्यत्र निर्व्वापस्तद्धि-
<>तेन देवतानिर्द्देशः एकदैवतत्त्वमौषधद्रव्यकत्व-
<>मित्यादिना लिङ्गेनाग्नेयपुरोडाशेतिकर्त्तव्यता-
<>नान्यस्येत्येवमादिविशेषातिदेशः । ८ । नवमे
<>प्रकृतावग्नये युष्टं निर्व्वपामीति पठिते मन्त्रे
<>विकृतौ सौर्य्यचरावग्निपदपरित्यागेन सूर्य्यपद-
<>प्रक्षेपेण सूर्य्याय युष्टं निर्व्वपामीत्येवमादिरूहः ।
<>९ । दशमे कृष्णलेषु चोदकप्राप्तस्यावघातस्य
<>वितुषीकरणासम्भवेन लोप इत्येवमादिर्व्वाधः ।
[Page3-727-b+ 52]
<>१० । एकादशे बहूनामाग्नेयादीनां प्रधानानां
<P>सकृदनुष्ठितेन प्रयाजाद्यङ्गेनोपकार इत्यादि
<>तन्त्रम् । ११ । द्बादशे प्रधानस्य पशोरुपकाराय
<>अनुष्ठितेन प्रयाजाद्यङ्गेन पश्वङ्गपुरोडाशेऽप्युप-
<>कार इत्यादिप्रसङ्गः । १२ ॥ (एतदध्यायप्रति-
<>पाद्यार्थानां विवरणं यथा, --
<P>‘प्रथमाध्यायस्य प्रथमे पादे विधिरूपं मान-
<>मीरितम् । द्वितीयेऽर्थवादरूपम् अर्थवादो
<>मन्त्रस्याप्युपलक्षकः । तृतीये स्मृतिरूपम् ।
<>स्मृतिराचारमप्युपलक्षयति । चतुर्थे उद्भिच्चित्रा-
<>दिनामरूपम् । द्बितीयाध्यायस्य प्रथमे पादे
<>आख्यातमेवापूर्व्वबोधकम् । अपूर्व्वसद्भाव
<>इत्यादिकः कर्म्मभेदचिन्तोपयुक्त उपोद्घातो
<>वर्णितः । द्वितीये धातुभेदपुनरुक्त्यादिभिः
<>कर्म्मभेदः । तृतीये रथन्तरादीनां कर्म्मभेद-
<>प्रामाण्यापवादः । चतुर्थे नित्यकाम्ययोः प्रयो-
<>गयोर्भेदः ।
<P>तृतीयाध्यायस्य प्रथमे पादे शेषत्वबोधकानां
<>श्रुतिलिङ्गादीनां मध्ये श्रुतिर्विचारिता । द्वितीये
<>लिङ्गम् । तृतीये वाक्यप्रकरणादि । चतुर्थे
<>निवीतोपवीतादिष्वर्थवादत्वविधित्वादिनिर्णय-
<>हेतुः श्रुत्यादेः परस्परविरोधसदसद्भावः । पञ्चमे
<>प्रतिपत्तिकर्म्माणि । षष्ठेऽनारभ्याधीतानि ।
<>सप्तमे बहुप्रधानोपकारकप्रयाजादीनि । अष्टमे
<>याजमानानि ।
<P>चतुर्थाध्यायस्य प्रथमे पादे प्रधानभूतामिक्षा-
<>दध्यानयनस्य प्रयोजिकेत्यादि प्रधानप्रयोक्तृत्वं
<>विचारितम् । द्बितीये त्वप्रधानं वत्सापकरणं
<>शाखाच्छेदे प्रयोजकमित्याद्यप्रधानप्रयोक्तृत्वम् ।
<>तृतीये जुहूपर्णमयीत्वादेरपापश्लोकश्रवणादि-
<>फलभावाभावचिन्ता । चतुर्थे राजसूयगत-
<>जघन्याङ्गाक्षद्यूतादिचिन्ता ।
<>पञ्चमाध्यायस्य प्रथमे पादे श्रुत्यर्थपाठादिभिः
<>क्रमो निरूषितः । द्वितीये वाजपेयगतेषु
<>सप्तदशसु पशुष्वेकैकधर्म्मसमापनमित्यादिक्रम-
<>विशेषः । तृतीये पञ्चप्रयाजादीनामावर्त्तनेनै-
<>कादश्यमित्यादिवृद्धिः । अदम्यग्रहचित्रिण्यो-
<>रनावृत्तिरित्यादि वृद्ध्यभावः । चतुर्थे क्रमनि-
<>यामकानां श्रुत्यर्थपाठादीनां प्रबलदुर्ब्बलभावः ।
<P>षष्ठाध्यायस्य प्रथमे पादे कर्म्माधिकारः ।
<>कर्त्तुरस्त्यन्धादेर्नास्ति स्त्रिया अस्ति । योऽस्ति
<>स च पत्या सहेत्येवमादिनाधिकारी निरूपितः ।
<>द्वितीये सत्राधिकारिणां प्रत्येकं कृत्स्नं फलम् ।
<>दर्शपौर्णमासयोः कर्त्रैक्यनियमः काम्यकर्म्म-
<>समापनीयमित्येवमादयोऽधिकारिधर्म्मा उक्ताः
<>तृतीये द्रव्यस्य प्रतिनिधिरस्ति । देवादीना-
<>मग्न्यादीनामधिकारिणाञ्च स नास्तीत्यादि-
<>निरूपणम् । चतुर्थे पदार्थलोपनं विचारितम् ।
<>अवत्तनाशे सत्याज्येन यजेत् । इडाद्यर्थनाशे
<>सति शेषान्नग्राह्यमित्यादिकम् । पञ्चमे कालाप-
<>राधेन चन्द्रोदये सत्यभ्युदयेष्टिः प्रायश्चित्तम् ।
<>ज्योतिष्टोमस्यैकादयोदीक्ष्याः । द्बादशाहस्य
[Page3-727-c+ 52]
<>द्बादशदीक्ष्या इत्यादि निरूपितम् । षष्ठे
<>सत्राधिकारिणस्तुल्यकल्पा एव सत्रं विप्रस्यै-
<>वेत्येवमादिकं चिन्तितम् । सप्तमे पित्रादिकं
<>न देयम् । महाभूमिर्न देयेत्येवमादिदेय-
<>विचारः । अष्टमे लौकिकाग्नावुपनयन-
<>होमः । स्थपतीष्टिस्तथैवेत्येवमाद्यग्निविचारः
<>कृतः ।
<P>सप्तमाध्यायस्य प्रथमे पादे समानमितरच्छ्येने-
<>नेत्यादिप्रत्यक्षवचनातिदेशः । द्बितीये पूर्व्वो-
<>क्तातिदेशस्य शेषो विचारितः । तृतीयेऽग्नि-
<>होत्रनाम्नातिदेशः । चतुर्थे निर्व्वापौषधद्रव्यादि-
<>लिङ्गातिदेशः ।
<P>अष्टमाध्यायस्य प्रथमे पादे स्पष्टेन लिङ्गे-
<>नातिदेशविशेषः । तद्यथा सौर्य्यचरावति-
<>देशकानि निर्व्वापस्तद्धितेन देवतानिर्द्देश एक-
<>देवतात्वमौषधद्रव्यकत्वमित्यादीनि स्पष्टान्याग्नेय-
<>लिङ्गानि । द्वितीये त्वस्पष्टैर्लिङ्गैरतिदेशः । तद्-
<>यथा वाजिने हविःसामान्येन लिङ्गेन पयो-
<>विध्यन्तोऽतिदिश्यते तत्र लिङ्गमस्पष्टम् । शीघ्रं
<>तद्बुद्ध्यनुत्पादनात् । तृतीये प्रबलेन लिङ्गे-
<>नातिदेशः । तद्यथा । आभिचारिकेष्टा-
<>वाग्नावैष्णवसारस्वतबार्हस्पत्येषु हविःषु त्रित्वेन
<>लिङ्गेन यथाक्रममाग्नेयादिविध्यन्ते प्राप्ते द्बिदे-
<>वत्यत्वेन लिङ्गेन प्रथम आग्नावैष्णवे तृतीय-
<>स्याग्नीषोमीयस्य विध्यन्तोऽतिदिष्टः । प्रबलञ्च
<>द्विदेवत्यत्वम् । शब्दोच्चारणमात्रेण सहसा
<>प्रतिभासात् । क्रमस्तु विलम्बितप्रतीत्या दुर्ब्बलः ।
<>चतुर्थे दर्व्विहोमेष्वतिदेशोऽपोह्यते ।
<P>नवमाध्यायस्य प्रथमे पादे उपोद्घातपूर्व्वक-
<>मूहविचारप्रारम्भः । तत्र प्रयाजादयो धर्म्मा
<>अपूर्व्वप्रयुक्ताः । अवघातमन्त्रादिष्वविवक्षितं
<>ब्रीह्यग्न्यादिस्वरूपं साधनविशेषत्वमात्रं विव-
<>क्षितमित्यादिरूपोपोद्घातः । सवित्रश्विपूष-
<>शब्दानां विकृतिषु नास्त्यूहः । अग्निशब्दस्या-
<>स्त्यूह इत्यादि ऊहविचारारम्भः । द्वितीये
<>सपरिकरः सामोहः । तृतीये मन्त्रोहः ।
<>चतुर्थे मन्त्रोहप्रसङ्गापतितो विचारः ।
<>दशमाध्यायस्य प्रथमे पादे बाधहेतुर्द्वारलोपो
<>निरूपितः । तद्यथा स्वयं कृता वेदिर्भवतीत्यत्र
<>वेदिनिष्पादनरूपस्य द्बारस्य लोपेन निष्पाद-
<>कानामुद्धननादीनां बाधः । कृष्णलेषु वितुषी-
<>करणरूपस्य द्बारस्य लोपेनावघातस्य बाधः ।
<>द्वितीये संक्षेपेणोक्तस्य द्वारलोपस्य बहुभि-
<>रुदाहरणैर्विस्तारः । तृतीये बाधकारणं
<>कार्य्यैकत्वम् । तद्यथा प्रकृतौ गवाश्वादिदक्षि-
<>णायाः ऋत्विक्परिक्रयः कार्य्यम् । तथा
<>विकृतिरूपे भूनाम्न्येकाहे धेनुरूपाया दक्षि-
<>णायास्तदेव कार्य्यम् ततो धेन्वा गवाश्वादि-
<>दक्षिणाविकृतौ चोदकप्राप्ता बाध्यते । चतुर्थे
<>नक्षत्रेष्टिविहिता उपहोमाश्चोदकप्राप्तैर्नारिष्ट-
<>होमैः सह समुच्चीयन्ते इत्यादिः समुच्चयः ।
<>पञ्चमे षोडशिग्रहः प्रकृतिगामी । स चाग्रयण-
[Page3-728-a+ 52]
<>पात्रादेव ग्रहीतव्य इत्यादिवाधप्रसङ्गागतो
<>ग्रहादिविचारः । षष्ठे सामतृचे गेयमित्यादि-
<>र्बाधप्रसङ्गागतः सामविचारः । सप्तमे पश्व-
<>ङ्गेषु हविर्भेदः । गृहमेधीयमपूर्व्वकर्म्मेत्यादि-
<>र्बाधप्रसङ्गागतः प्रकीर्णविचारः । अष्टमेनानु-
<>याजेष्वितिपर्य्युदासो न सोम इत्यर्थवादो नाति-
<>रात्र इति प्रतिषेध इत्यादिर्बाधोपयुक्तो नञर्थ-
<>विचारः ।
<P>एकादशाध्यायस्य प्रथमे पादे तन्त्रस्योपोद्-
<>धातो वर्णितः । द्वितीये तन्त्रावापौ संक्षेपे-
<>णोक्तौ । तृतीये तन्त्रमुदाहरणबाहुल्येन प्रप-
<>ञ्चितम् । चतुर्थे तथैवावापः प्रपञ्चितः ।
<P>द्बादशाध्यायस्य प्रथमे पादे पशुधर्म्माणां पशु-
<>पुरोडाशे प्रसङ्गः । सौमिकबेदेरुत्तरकालीन-
<>कर्म्मसु प्रसङ्ग इत्यादि विचारः । द्बितीये
<>सवनीयपशोस्तन्त्रित्वम् । न तु सवनीयपुरो-
<>डाशानाम् । विकृतिस्तन्त्रिणी न प्रकृतिः ।
<>अन्वारम्भणीया विकृतिष्वपि स्यात् । न तु
<>प्रकृतावेवेत्यादिविचारः । तृतीये त्वग्वाससोः
<>समुच्चयः । आधारगतानामृजुत्वसन्ततत्त्वा
<>दीनां समुच्चय इत्यादिकं प्राघान्येन । यव-
<>ब्रोह्योर्व्विकल्प इत्यादिकं समुच्चयापवादत्वेने-
<>त्युभयं चिन्तितम् । चतुर्थे चैन्द्राबार्हस्पत्य-
<>याज्यानुवाक्ययुगलयोर्व्विकल्प इत्यादिकं प्राधा-
<>न्येन । याज्यानुवाक्ययोः समुच्चय इत्यादिकं
<>विकल्पापवादत्वेनेत्युभयं चिन्तितम् । तदेवं द्बाद-
<>शाध्यायगतेषु षष्टिसंख्यकेषु पादेषु प्रति-
<>पाद्या अर्थाः संगृहीताः ।” इत्यधिकरणमाला ॥
<>उत्तरमीमांसाध्यायपादपतिपाद्यार्था यथा, --
<>“शास्त्रं ब्रह्मविचाराख्यमध्यायाः स्युश्चतुर्व्विधाः ।
<>समन्वगाविरोधौ द्बौ साधनञ्चफलन्तथा ॥
<>समन्वये स्पष्टलिङ्गमस्पष्टत्वेप्युपास्यगम् ।
<>ज्ञेयगं पदमात्रञ्च चिन्त्यं पादेष्वनुक्रमात् ॥
<>द्बितीये स्मृतितर्काभ्यामविरोधोऽन्यदुष्टता ।
<>भूतभोक्तृश्रुते र्लिङ्गश्रुतेरप्यविरुद्धता ॥
<>तृतीये विरतिस्तत्त्वं पदार्थपरिशोधनम् ।
<>गुणोपसंहृतिज्ञांनेबहिरङ्गादि साधनम् ॥
<>चतुर्थे जीवतो मुक्तिरुत्क्रान्तिर्गतिरुत्तरा ।
<>ब्रह्मप्राप्तिब्रह्मलोकाविति पाणदार्थसंग्रहः ॥”
<>इति व्यासाधिकरणमाला ॥ मीमांसाद्वयमत-
<>संग्रहो यथा, --
<>अथ मैमांसकम् ।
<>“मीमांसको द्विधा कर्म्मब्रह्ममीमांसकः स्मृतः ।
<>वेदान्ती मन्यते ब्रह्म कर्म्म भट्टप्रभाकरौ ॥
<>प्रत्यक्षमनुमानञ्च वेदाश्चोपमया सह ।
<>अर्थापत्तिरभावश्च भट्टानां षट्प्रमाण्यऽसौ ॥
<>प्रभाकरमते पञ्चैतान्यभावस्य वर्ज्जनात् ।
<>अद्वैतवादी वेदान्ती प्रमाणन्तु यथातथा ॥
<>सर्व्वमेतदिदं ब्रह्म वेदान्तेऽद्बैतवादिनाम् ।
<>आत्मन्येव लयो मुक्तिर्वैदान्तिकमते मता ॥
<>अकुकर्म्मा सषट्कर्म्मा शूद्रान्नादिविवर्ज्जकः ।
<>ब्रह्मसूत्री द्विजो भट्टो गृहस्थाश्रमसंस्थितः ॥
[Page3-728-b+ 52]
<>भगवन्नामधेयास्तु द्विजा वेदान्तदर्शने ।
<>विप्रगेहभुजस्त्यक्तोपवीता ब्रह्मवादिनः ॥
<>चत्वारो भगवद्भेदाः कुटीचरबहूदकौ ।
<>हंसः परमहंसश्चाधिकोमीषु परः परः ॥”
<>इति जिनदत्तकृतविवेकविलासः । सर्व्वदर्शन-
<>संग्रहधृत जैमिनिमतसंग्रहो यथा । अथातो
<>धर्म्मजिज्ञासा इति प्रथमाधिककरणसूत्रम् ।
<>तच्चाधिकरणं पञ्चावयवमाचक्षते परीक्षकाः ।
<>अस्मिन् सूत्रे स्वाध्यायोऽध्येतव्य इतिश्रुति-
<>वाक्यमाश्रित्य विषयसंशयपूर्व्वपक्षसिद्धान्त-
<>निर्णयरूपपञ्चाङ्गात्मकाधिकरणेन मीमांसा-
<>शास्त्रारम्भस्यावश्यकता प्रदर्शिता । मीमांसा
<>हि वेदविचारशास्त्रं तदारम्भो निष्प्रयो-
<>जनः स्वाध्यायोऽध्येतव्य इतिश्रुत्या वेदा-
<>ध्ययनं विहितं तत्र विश्वजिन्न्यायात् स्वर्गरूपं
<>फलमक्षरग्रहणमात्रेणापि सम्भवति न तत्रार्थ-
<>बोधापेक्षाप्यस्ति असत्याञ्च वेदार्थबोधापेक्षयां
<>तदधीनायाः विचारणाया अपि अनावश्यक-
<>त्वात् अथवा यागादिकर्म्मावबोधाय स्वाध्यायो-
<>ऽध्येतव्यः तस्य चार्थबोधरूपं दृष्टमेवफलं ततश्च
<>दृष्टार्थत्वेन तस्य वैधत्वाभावात् वेदार्थविचार-
<>स्यापि तदेकप्रयोजनस्य वैधत्वं नास्तीति तद्वि-
<>चारशास्त्रमनारम्भणीयम् । स्वाध्यायाध्ययना-
<>नन्तरं विचारशास्त्रेऽध्येतव्यतया स्वीकृते वेद-
<>मधीत्य स्नायादितिविधिबोधितं वेदाध्ययनसमा-
<>वर्त्तनयोरानन्तर्य्यं बाध्येत तस्मान्नविचारशास्त्र-
<>मारम्भणीयमितिपूर्व्वपक्षमुद्भाव्य अध्ययनस्य दृष्ट-
<>फलकत्वेपि अध्येतव्य इत्यत्र तव्यप्रत्ययेन भावना-
<>प्रतिपादनात् अर्थबोधस्य तत्र भाव्यत्वेनान्वया-
<>दध्ययनविधेरवघातादिविधिवन्नियमापूर्व्वार्थत्वं ।
<>तथाच यथा दर्शपौर्णमासजन्यं परमापूर्व्वमव-
<>घातादिजन्यमवान्तरापूर्व्वं कल्पयति तथा
<>समस्तक्रतुजन्यमपूर्व्वजातं क्रतुज्ञानसाधनाध्य
<>यननियमजन्यमपूर्व्वं कल्पयिष्यति । अन्यथा
<>अध्ययनविधेर्वैफल्यं स्यात् । अर्थबोधरूपदृष्ट-
<>फलस्य सम्भवे विश्वजिन्न्यायान्न स्वर्गफलकल्पना
<>इति सिद्धान्तितम् । यथा यागे यवादेर्नखादि
<>नापि वितुषीकरणसम्भवे अवघातविधिना अव-
<>घातो नियम्यते तथा अध्ययनविधिना अध्ययनं
<>नियम्यते । तथाच अध्ययनेन च वेदार्थे परि-
<>ज्ञाते तत्र संशये तन्निर्णयार्थं विचारशास्त्र-
<>मवश्यमपेक्षितव्यमिति विचारशास्त्रमारम्भ-
<>णीयमेवेति प्रथमाधिकरणनिष्कर्षः एवंरीत्या
<>अधिकरणसहस्रात्मकं कर्म्ममीमांसाशास्त्रं
<>जैमिनिना प्रणीतम् । अस्मिन् शास्त्रे वेदस्या-
<>पौरुषेयत्वम् । वर्णानां ककारादीनां नित्यत्वं
<>तत्र सोऽयं क इत्यादिप्रत्यभिज्ञैव प्रमाणं कण्ठ-
<>ताल्वाद्यभिघात एव तदभिव्यञ्जकः । ततश्च
<>वेदस्यापौरुषेयतया निरस्तसमस्तशङ्काकलङ्का-
<>ङ्कुरत्वेन स्वतः सिद्धं धर्म्मे प्रामाण्यमिति सुस्थि-
<>तम् ।
<>प्रमाज्ञानस्य स्वत प्रामाण्यम् । विज्ञानसामग्री-
[Page3-728-c+ 52]
<>जन्यत्वे सति तदतिरिक्तहेत्वजन्यत्वं प्रमायाः
<>स्वतस्त्वमिति ॥
<LEND>
