<L>27119<pc>3-698<k1>मानः<k2>मानः
मानः¦, पुं, (मन्यते बुद्ध्यतेऽनेन इति मन + घञ् ।)
<>चित्तसमुन्नतिः । इत्यमरः । १ । ७ । २२ ॥
<>चित्तस्य समुन्नतिरक्षुद्रता मानः । साञ्जे धना-
<>द्युत्कर्षेणात्मनि चित्तोन्नतिर्मान इति । मत्समो
<>नास्तीति मननं मानः । इति तट्टीकायां भरतः ॥
<>(यथा, मनौ । ४ । १६३ ।
<>“द्वेषं दम्भञ्च मानञ्च क्रोधं तैक्ष्ण्यञ्च वर्जयेत् ॥”)
<>आत्मनि पूज्यताबुद्धिः । इति नीलकण्ठः ॥
<>अनुरक्तयोर्दम्पत्योर्भावविशेषः । यथा, --
<>“दम्पत्योर्भाव एकत्र सतोरष्यनुरक्तयोः ।
<>स्वाभीष्टाश्लेषवीक्षादिनिरोधी मान उच्यते ॥”
<>इत्युज्ज्वलनीलमणिः ॥
<>पूज्यत्वम् । यथा, --
<>“अधमाः कलिमिच्छन्ति सन्धिमिच्छन्ति
<>मध्यमाः ।
[Page3-699-a+ 52]
<>उत्तमा मानमिच्छन्ति मानो हि महतां धनम् ॥
<>मानो हि मूलमर्थस्य माने म्लाने धनेन किम् ।
<>प्रभ्रष्टमानदर्पस्य किं धनेन किमायुषा ॥
<>अधमा धनमिच्छन्ति धनमानौ हि मध्यमाः ।
<>उत्तमा मानमिच्छन्ति मानो हि महतां
<>धनम् ॥”
<>इति गारुडे ११५ अध्यायः ॥
<>प्रियापराधसूचिका चेष्टा मानः । स च लघु-
<>र्मध्यमो गुरुश्चेति । अल्पापनेयो लघुः । कष्टा-
<>पनेयो मध्यमः । कष्टतमापनेयो गुरुः । असा-
<>ध्यस्तु रसाभासः । अपरस्त्रीदर्शनादिजन्मा
<>लघुः । गोत्रस्खलनादिजन्मा मध्यमः । अपर-
<>स्त्रीसम्भोगदर्शनादिजन्मा गुरुः । अन्यथासिद्ध-
<>कुतूइलाद्यपनेयो लघुः । अन्यथावादशपथाद्य-
<>पनेयो मध्यमः । चरणपातभूषणदानाद्यपनेयो
<>गुरुः । अपरस्त्रीदर्शनादिजन्मा यथा, --
<>“स्वेदाम्बुभिः क्वचन पिच्छिलमङ्गभूमौ
<>क्षामोदरि क्वचन कण्टकितञ्चकास्ति ।
<>अन्यां बिलोकयति भासयति प्रियेऽपि
<>मानः क्व धास्यति पदं तव तन्न विद्मः ॥”
<>गोत्रस्खलनादिजन्मा यथा, --
<>“यद्गोत्रस्खलनं तत्तु भ्रमो यदि न मन्यते ।
<>रोमालिव्यालसंस्पर्शं शपथं तन्वि ! कारय ॥”
<>अपरस्त्रीसम्भोगदर्शनादिजन्मा यथा, --
<>“दयितस्य निरीक्ष्य भालदेशं
<>चरणालक्तकपिञ्जरं सपत्न्याः ।
<>सुदृशो नयनस्य कोणभासः
<>श्रुतिमुक्ताः शिखरोपमा बभूवुः ॥”
<>इति रसमञ्जरी ॥
<>ग्रहः । इति मेदिनी । ने, १५ ॥ (परिच्छेदके,
<>त्रि । यथा, ऋग्वेदे । ७ । ८८ । ५ ।
<>“बृहन्तं मानं वरुण स्वधावः
<>सहस्रद्बारं जगमा गृहन्ते ।”
<>“मान्त्यस्मिन् सर्वाणि भूतानि इति मानं सर्वस्य
<>भूतजातस्य पुरिच्छेदकमित्यर्थः ।” इति तद्भाष्ये
<>सायनः ॥ पुं, मन्त्रः । यथा, ऋग्वेदे । १ ।
<>१८९ । ८ ।
<>“अवोचाम निवचनान्यस्मिन्मानस्य सूनुः
<>सहसाने अग्नौ ।”
<>“मीयत इति मानो मन्त्रः तस्य सूनुरग्निः
<>मन्त्रेणोत्पद्यमानत्वात् सप्तम्यर्थे प्रथमा ।” इति
<>तद्भाष्ये सायनः ॥ निर्माता । यथात्रैव ।
<>१० । १४४ । ५ ।
<>“यं ते श्येनश्चारुमवृकं पदाभरदरुणं मान-
<>मन्धसः ।”
<>“मानं यागद्वारा निर्मातारम् ।” इति तद्भाष्ये
<>सायनः ॥)
<LEND>
