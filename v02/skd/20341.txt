<L>20341<pc>3-049<k1>परत्वं<k2>परत्वं
परत्वं¦, क्ली, परस्य भावः । परता । न्यायमते तद्-
<>द्विविधम् । दैशिकम् १ । तत्तु बहुतरसूर्य्य-
<>संयोगज्ञानजन्यगुणः । कालिकम् २ तच्च बहु-
<>तरकालान्तरितत्त्वज्ञानजन्यगुणः । एतद्द्वयं
<>मूर्त्तपदार्थगुणः । दैशिकपरत्वस्यासमवायि-
<>कारणं दिक्शरीरसंयोगः । कालपरत्वस्यासम-
<>वायिकारणं कालपिण्डसंयोगः । ते अपेक्षा-
<>बुद्धिजन्ये । तन्नाशनाश्ये च । यथा, --
<>“परत्वञ्चापरत्वञ्च द्बिविधं परिकीर्त्तितम् ।
<>दैशिकं कालिकञ्चापि मूर्त्त एव तु दैशिकम् ॥
<>परत्वं सूर्य्यसंयोगभूयस्त्वज्ञानतो भवेत् ।
<>अपरत्वं तदल्पत्वबुद्धितः स्यादितीरितम् ॥
<>तयोरसमवायी तु दिक्संयोगस्तदाश्रये ।
<>दिवाकरपरिष्पन्दपूर्व्वोत्पन्नत्वबुद्धितः ॥
<>परत्वमपरत्वन्तु तदनन्तरवुद्धितः ।
<>अत्र त्वसमवायी तु संयोगः कालपिण्डयोः ॥
<>अपेक्षा बुद्धिनाशाच्च नाशस्तेषां निरूपितः ।”
<>इति भाषापरिच्छेदः ॥
<LEND>
