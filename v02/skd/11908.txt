<L>11908<pc>2-409<k1>चकोरः<k2>चकोरः
चकोरः¦, पुं स्त्री, (चकते चन्द्रकिरणेन तृप्यतीति ।
चक तृप्तौ + “कठिचकिभ्यामोरन् ।” उणां ।
१ । ६४ । इति ओरन् ।) पक्षिविशेषः । (यथा,
भागवते । ३ । २१ । ४३ ।
“सारसैश्चक्रवाकैश्च चकोरैर्बल्गुकूजितम् ॥”)
तत्पर्य्यायः । चन्द्रिकापायी २ कौमुदीजीवनः ३
अस्य मांसगुणाः । यथा, राजनिर्घण्टे ।
[Page2-409-c+ 52]
“चटकं शीतलं रुच्यं वृष्यं कापिञ्जलामिषम् ।
तद्वच्चकोरजं मांसं वृष्यञ्च बलपुष्टिदम् ॥”
(“वातश्लेष्माधिको ज्ञेयः शीतलः शुक्रवर्द्धनः ।
अश्मरीं हन्ति विशदो बलकृन्मांसलक्षणः ॥
चकोरः शुकशारी च समदोषा गुणागुणैः ॥”
इति हारीते प्रथमस्थाने एकादशेऽध्याये ॥
अस्य डिम्बगुणा यथा, चरके सूत्रस्थाने २७ अः ।
“धार्त्तराष्ट्रचकोराणां दक्षाणां शिखिनामपि ।
चटकानाञ्च यानि स्युरण्डानि च हितानि च ॥
रेतःक्षीणेषु कासेषु हृद्रोगेषु क्षतेषु च ।
मधुराण्यविपाकीनि सद्यो बलकराणि च ॥”)
<LEND>
