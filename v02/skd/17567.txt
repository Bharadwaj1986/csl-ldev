<L>17567<pc>2-776<k1>धनं<k2>धनं
धनं¦, क्ली, (धनति रौतीति । धन रवे + पचाद्यच् ।)
<>स्नेहपात्रम् । इति शब्दरत्नावली ॥ गोधनम् ।
<>इति मेदिमेदीनी । ने, १२ ॥ (यथा, हरिवंशे । ७३ । ३३ ।
<>“अनुजग्मुश्च गोपालाः कालयन्तो धनानि च ॥”)
<>जीवनोपायः । (दधन्ति धान्यादिकमुत्पादय-
<>तीति । धन + अच् । यद्वा, दधाति सुखमिति ।
<>धा + “कॄपॄवृजिमन्दिनिधाञः क्युः ।” उणां २ । ८१ ।
<>इत्यत्र “बाहुलकात् केवलादपि क्युः ।” इत्युज्ज्वल-
<>दत्तोक्तेः क्युः ।) द्रविणम् । (यथा, उद्भटे ।
<>“धनैर्निष्कुलीनाः कुलीना भवन्ति
<>धनैरापदं मानवा निस्तरन्ति ।
<>धनेभ्यः परो नास्ति बन्धुर्हि लोके
<>धनान्यर्जयध्वं धनान्यर्ज्जयध्वम् ॥”)
[Page2-776-c+ 52]
<>तत्पर्य्यायः । द्रव्यम् २ वित्तम् ३ स्वापतेयम् ४
<>रिक्थम् ५ ऋक्थम् ६ वसु ७ हिरण्यम् ८
<>द्रविणम् ९ द्युम्नम् १० अर्थः ११ राः १२ विभवः
<>१३ । इत्यमरः । २ । ९ । ९० ॥ काञ्चनम् १४
<>लक्ष्मीः १५ भोग्यम् १६ सम्पत् १७ वृद्धिः १८
<>श्रीः १९ व्यवहार्य्यम् २० । इति राजनिर्घण्टः ॥
<>रैः २१ भोगः २२ । इति जटाधरः ॥ स्वम् २३ ।
<>इति शब्दरत्नावली ॥ तस्य वैदिकपर्य्यायाः ।
<>मघम् १ रेक्णः २ रिक्थम् ३ वेदः ४ वरिवः ५
<>श्वात्रम् ६ रत्नम् ७ रयिः ८ क्षत्रम् ९ भगः १०
<>मीलुम् ११ गयः १२ द्युम्नम् १३ इन्द्रियम् १४
<>वसु १५ रायः १६ राधः १७ भोजनम् १८
<>तना १९ नृम्णम् २० बन्धुः २१ मेधाः २२ यशः
<>२३ ब्रह्म २४ द्रविणम् २५ श्रवः २६ वृत्रम् २७
<>वृतम् २८ । इत्यष्टाविंशतिरेव धननामानि ।
<>इति वेदनिघण्टौ २ अध्यायः ॥ * ॥
<>तत्त्रिविधं यथा, --
<>“धनन्तु त्रिविधं ज्ञेयं शुक्लं शवलमेव च ।
<>कृष्णञ्च तस्य विज्ञेयो विभागः सप्तधा पृथक् ॥
<>क्रमायत्तं प्रीतिदायं प्राप्तञ्च सह भार्य्यया ।
<>अविशेषेण सर्व्वेषां वर्णानां त्रिविधं धनम् ॥
<>वैशेषिकं धनं दृष्टं ब्राह्मणस्य त्रिलक्षणम् ।
<>याजनाध्यापने नित्यं विशुद्धाच्च प्रतिग्रहः ॥
<>त्रिविधं क्षत्त्रियस्यापि प्राहुर्व्वैशेषिकं धनम् ।
<>युद्धार्थलब्धं करजं दण्ड्यवध्यापहारतः ॥
<>वैशेषिकं धनं दृष्टं वैश्यस्यापि त्रिलक्षणम् ।
<>कृषिगोरक्षबाणिज्यं शूद्रस्यैभ्यस्त्वनुग्रहात् ॥
<>कुषीदकृषिबाणिज्यं प्रकुर्व्वीत स्वयं कृतम् ।
<>आपत्काले स्वयं कुर्व्वन्नैनसा युज्यते द्बिजः ॥”
<>इति गारुडे २१६ कुत्रचित् २१० अध्यायः ॥ * ॥
<>धनभागिनो दायशब्दे द्रष्टव्याः । धनाभागिनो
<>यथा, --
<>“कुब्जवामनखञ्जानां क्लीवानां श्वित्रिणामपि ।
<>उन्मत्तानां तथान्धानां धनभागो न विद्यते ॥
<>शय्यासनस्थानमात्रञ्छाया चान्नं भुजिक्रिया ।
<>एतावद्दीयते दैत्य नार्थभागहरा हि ते ॥”
<>इति वामनपुराणे ७५ अध्यायः ॥ * ॥
<>अधना यथा, --
<>“त्रय एवाधना राजन् ! भार्य्या दासस्तथा सुतः ।
<>यत्ते समधिगच्छन्ति यस्य ते तस्य तद्धनम् ॥”
<>इति मात्स्ये ३१ अध्यायः ॥ * ॥
<>धनस्य प्राणतुल्यत्वमुक्तं यथा, --
<>“यदेतद्द्रविणं नाम प्राणा एते बहिश्चराः ।
<>स तस्य हरते प्राणान् यो यस्य हरते धनम् ॥”
<>इति कूर्म्मे २९ अध्यायः ॥ * ॥
<>“अपरावाधमक्लेशं प्रयत्नेनार्जितं धनम् ।
<>स्वल्पं वा वहुलं वापि देयमित्यभिधीयते ॥”
<>अपरावाधं परपीडारहितम् । अक्लेशं पात्र-
<>क्लेशाजनकम् ॥ * ॥ तामसधनं यथा, --
<>“पार्श्विकद्यूतचौर्य्यार्त्तिप्रतिरूपकसाहसैः ।
<>व्याजेनोपार्जितं यत्तु तत् कृष्णं समुदाहृतम् ॥”
<>पार्श्विकः पात्रतया योऽर्जयति । आर्त्त्या पर-
[Page2-777-a+ 52]
<>पीडया । प्रतिरूपेण कृत्रिमरत्नादिना । साह-
<>सेन समुद्रयानगिर्य्यारोहणादिना । व्याजेन
<>ब्राह्मणवेशेन शूद्रादिना । कृष्णं तामसम् ॥ * ॥
<>राजसधनं यथा, --
<>‘कुसीदकृषिबाणिज्यशुल्कगानानुवृत्तिभिः ।
<>कृतोपकारादाप्तञ्च राजसं समुदाहृतम् ॥’
<>अनुवृत्त्या सेवया ॥ * ॥ सात्त्विकधनं यथा, --
<>‘श्रुतशौर्य्यतपःकन्याशिष्ययाज्यान्वयागतम् ।
<>धनं सप्तविधं शुद्धं मुनिभिः समुदाहृतम् ॥’
<>श्रुतेनाध्ययनेन । शौर्य्येण जयादिना । तपसा जप-
<>होमदेवार्च्चादिना । कन्यागतं कन्यया सहागतं
<>श्वशुरादेर्लब्धम् । शिष्यागतं गुरुदक्षिणादिना ।
<>याज्यागतं आर्त्विज्यलब्धम् । अन्वयागतं दाया-
<>देभ्यो लब्धम् । शुद्धं सात्त्विकम् ।” इति शुद्धितत्त्वे
<>देवलनारदौ ॥ * ॥ धनप्रयोगनक्षत्राणि यथा,
<>अश्विनी । पुनर्व्वसुः । पुष्यः । उत्तरफल्गुनी ।
<>हस्ता । पूर्व्वाषाढा । उत्तराषाढा । श्रवणा ।
<>धनिष्ठा । शतभिषा । उत्तरभाद्रपत् । रोहिणी ।
<>इति ज्योतिषम् ॥ * ॥ धनप्रयोगनिषेधो यथा,
<>“आजं यमद्वन्द्बमहित्रयञ्च
<>शत्रुद्बयं वातयुगं महेशः ।
<>कार्य्यो न चैतेषु धनप्रयोगो
<>मृदौ गणे ग्राह्यमृणं न देयम् ॥”
<>इति समयप्रदीपः ॥
<>अर्थप्रशंसा यथा, --
<>“अर्थेभ्योऽथ प्रवृद्धेभ्यः संवृत्तेभ्यस्त तस्ततः ।
<>क्रियाः सर्व्वाः प्रवर्त्तन्ते पर्व्वतेभ्य इवापगाः ॥
<>अर्थेन हि विमुक्तस्य पुरुषस्याल्पचेतसः ।
<>विच्छिद्यन्ते क्रियाः सर्व्वा ग्रीष्मे कुसरिती यथा ॥
<>सोऽयमर्थं परित्यज्य सुखकामः सुखैधितः ।
<>पापमाचरते कर्त्तुं तदा दोषः प्रवर्त्तते ॥
<>यस्यार्थास्तस्य मित्राणि यस्यार्थास्तस्य बान्धवाः ।
<>यस्यार्थाः स पुमान् लोके यस्यार्थाः स च पण्डितः ॥
<>यस्यार्थाः स च विक्रान्तो यस्यार्थाः स च
<>बुद्धिमान् ।
<>यस्यार्थाः स महाबाहुर्यस्यार्थाः स गुणाधिकः ॥
<>अर्थस्यैते परित्यागे दोषाः प्रव्याहृता मया ।
<>राज्यमुत्सृजता धीर ! येन बुद्धिस्त्वया कृता ॥
<>यस्यार्था धर्म्मकामार्थास्तस्य सर्व्वं प्रदक्षिणम् ।
<>अधनेनार्थकामेन नार्थः शक्यो विचिन्वता ॥
<>हर्षः कामश्च दर्पश्च धर्म्मः क्रोधः शमो दमः ।
<>अर्थादेतानि सर्व्वाणि प्रवर्त्तन्ते नराधिपे ॥
<>येषां नश्यत्ययं लोकश्चरतां धर्म्मचारिणाम् ।
<>तेऽर्थास्त्वयि न दृश्यन्ते दुर्दिनेषु यथा ग्रहाः ॥
<>इति रामायणेयुद्धकाण्डे श्रीरामं प्रति श्रीलक्ष्मण-
<>वाक्यम् ॥ * ॥
<>अर्थनिन्दा यथा, --
<>“अर्थमनर्थं भावय नित्यं
<>नास्ति ततः सुखलेशः सत्यम् ।
<>पुत्त्रादपि धनभाजां भीतिः
<>सर्व्वत्रैषा विहिता नीतिः ॥”
<>इत्यादि मोहमुद्गरे द्रष्टव्यम् ॥ * ॥
[Page2-777-b+ 52]
<>अनुग्रहार्थं भगवता धनहरणम् । यथा, --
<>“राजन् यमनुगृह्णामि हरिस्ये तद्धनं शनैः ।
<>ततोऽधनं त्यजन्त्यस्य स्वजना दुःखदुःखितम् ॥”
<>इति श्रीभागवतम् ॥
<LEND>
