<L>10130<pc>2-279<k1>खलु<k2>खलु
खलु¦, व्य, (खल् + बाहुलकात् उन् ।) निषेघः ।
वाक्यालङ्कारः । (यथा, माघे । २ । ७० ।
“सम्प्रत्यसाम्प्रतं वक्तुमुक्ते मुषलपाणिना ।
निर्द्धारितेऽर्थे लेखेन खलूक्त्वा खलु वाचिकम् ॥”
“अत्राद्यखलुशब्दः प्रतिषेधार्थे द्वितीयः वाक्या-
लङ्कारे ॥” इति तट्टीकायां मल्लिनाथः ॥) जिज्ञासा ।
(यथा, गणरत्ने । “स खल्वधीते वेदम् ?”) अनु-
नयः । इत्यमरः । ३ । ४ । १८ ॥ (यथा, गणरत्ने ।
“न खलु न खलु मुग्धे ! साहसं कार्य्यमेतत्” ॥)
निश्चितम् । (यथा, कुमारे । ४ । २८ ।
“दयितास्वनवस्थितं नृणां
न खलु प्रेम चलं सुहृज्जने ॥”)
पदवाक्यादिपूरणम् । (यथा, रामायणे । ३ ।
४१ । ६ ।
“वध्याः खलु न वध्यन्ते सचिवास्तव रावण ! ।
ये त्वामुत्पथमारूढं न निगृह्णन्ति सर्व्वशः ॥”)
वीप्सा । इति शब्दरत्नावली ॥ (यथा, --
[Page2-279-b+ 52]
शाकुन्तले १ मे अङ्के ।
“न खलु न खलु वाणः सन्निपात्योऽयमस्मिन्
मृदुनि मृगशरीरे तूलराशाविवाग्निः ॥”)
<LEND>
