<L>27249<pc>3-711<k1>मार्द्दवं<k2>मार्द्दवं
मार्द्दवं¦, क्ली, (मृदोर्भाव इति । मृदु + “पृथ्वादिभ्य
<>इमणिज् वा ।” ५ । १ । १२२ । इत्यत्र । “वावचन-
<>मणादेः समावेशार्थम् ।” इति काशिको-
<>क्तेरण् ।) परदुःखप्रदर्शनात् पीडाबुद्धिः ।
<>मृदुता । यथा, --
<>“मार्द्दवं कोमलस्यापि संस्पर्शासहतोच्यते ।
<>उत्तमं मध्यमं प्रोक्तं कनिष्ठञ्चेति तत्त्रिधा ॥”
<>उत्तमं यथा, --
<>“अभिनवमालिकामियं साशय-
<>नववंशिराधिका विशिष्ये ।
<>न कुसुमपटलं दरापि जग्लौ
<>तदनुभवात्तनुरेव सव्रणासीत् ॥”
[Page3-711-b+ 52]
<>मध्यमं यथा, --
<>“चित्रं धनिष्ठे तनुवाससोऽपि
<>चीनस्य पीनस्तनि ! सङ्गमेन ।
<>लिप्तेन तल्लोहितचन्दनेन
<>मूर्त्तिर्दिदूना सखि ! लोहितासीत् ॥
<>कनिष्ठं यथा, --
<>रससुधाकरे आमोदमामोदन-
<>मादधानं निलीननीलालकचञ्चरीकम् ।
<>क्षणेन पद्मामुखपद्ममासीत्
<>त्विषा रवेः कोमलयापि ताम्रम् ॥”
<>इत्युज्ज्वलनीलमणिः ॥
<>(अकाठिन्यम् । यथा, रघौ । ८ । ४३ ।
<>“विललाप सवाष्पगद्गदं
<>सहजामप्यपहाय धीरताम् ।
<>अभितप्तमयोऽपि मार्द्दवं
<>भजते कैव कथा शरीरिषु ॥”)
<LEND>
