<L>10615<pc>2-306<k1>गमनं<k2>गमनं
गमनं¦, क्ली, (गम्यते जिगीषुणा इति । गम् + भावे
ल्युट् ।) जिगीषोः प्रयाणम् । कुच् इति
पारस्य भाषा । तत्पर्य्यायः । यात्रा २ व्रज्या ३
अभिनिर्याणम् ४ प्रस्थानम् ५ । गमः ६ । इत्य-
मरः । २ । ८ । १५ ॥ प्रयाणम् ७ प्रस्थितिः ८
यानम् ९ प्राणनम् १० । इति शब्दरत्नावली ॥
पादविहरणम् । (यथा, रामायणे । ३ । १३ । ११ ।
“न च मे रोचते वीर ! गमनं दण्डकं प्रति ॥”)
तत्तु पञ्चविधकर्म्मान्तर्गतकर्म्मविशेषः । (यथा,
भाषापरिच्छेदे । ६ ।
“उत्क्षेपणं ततोऽवक्षेपणमाकुञ्चनं तथा ।
प्रसारणञ्च गमनं कर्म्माण्येतानि पञ्च च ॥”)
तस्य भेदाः । यथा, भ्रमणम् १ रेचनम् २
स्यन्दनम् ३ ऊर्द्ध्वज्वलनम् ४ तिर्य्यग्गमनम् ५ ।
इति च भाषापरिच्छेदे ७ । (उपभोगः । यदुक्तं
तिथितत्वे ।
[Page2-306-c+ 52]
“अगम्यागमनाच्चैव अभक्षस्य च भक्षणात् ।
मुच्यते सर्व्वपापेभ्यः पञ्चवक्त्रस्य धारणात् ॥”)
<LEND>
