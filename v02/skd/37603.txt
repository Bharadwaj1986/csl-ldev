<L>37603<pc>5-234<k1>सदानीरा<k2>सदानीरा
सदानीरा¦, स्त्री, (सदा नीरं यस्याः ।) करतोया
नदी । इत्यमरः ॥ गौरीविवाहसयये शङ्कर-
करगलितसम्प्रदानतोयप्रभवत्वात् करस्य तोयं
विद्यते अत्रेति करतोया अर्श आदित्वादः ।
श्रावणे एतद्वर्ज्जं सर्व्वा नद्यो रजस्वला इयन्तु
न रजस्वला । अतएव सदा सर्व्वदा नीरमस्या
इति सदानीरा । तथा च स्मृतिः ।
“अथादौ कर्क्कटे देवी त्र्यहं गङ्गा रजस्वला ।
सर्व्वा रक्तवहा नद्यः करतोयाम्बुवाहिनी ॥”
इति भरतः ॥
(यथा, महाभारते । २ । २० । २७ ।
“गण्डकीञ्च सदानीरां शर्करावर्त्तमेव च ।
एकपर्व्वतके नद्यः क्रमेनैत्याव्रजन्तु ते ॥”
निरन्तरजलपूर्णे अश्रुजलपूर्णे च त्रि । यथा,
आर्य्यासप्तशत्याम् । २२४ ।
[Page5-235-a+ 52]
“चिरपथिकद्राघिममिलदलकलताशै-
बलावलिग्रथिता ।
करतोयेव मृगाक्ष्या दृष्टिरिदानीं सदानीरा ॥”)
<LEND>
