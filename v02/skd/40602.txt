<L>40602<pc>5-447<k1>स्थाली<k2>स्थाली
स्थाली¦, स्त्री, (तिष्ठन्त्यत्रान्नादीनीति । स्था +
आलच् । गौरादित्वात् ङीष् । इत्युणादिवृत्तौ
उज्ज्वलः । १ । ११५ ।) पाकपात्रविशेषः ।
हाँडी इति थाली इति च भाषा । तत्पर्य्यायः ।
पिठरः २ उखा ३ कुण्डम् ४ । इत्यमरः । २ ।
९ । ३१ ॥ पिठरी ५ स्थालम् ६ उषा ७ कुण्डी
८ । इति तट्टीका ॥ कुण्डा ९ कुण्ड्यका १० ।
इति शब्दरत्नावली ॥ वाकः ११ पातिली १२ ।
इति जटाधरः ॥ (यथा, हरिवंशे । २६ । ४० ।
“पूरयित्वाग्निना स्थालीं गन्धर्व्वाश्च तमब्रुवन् ।
अनेनेष्ट्वा च लोकान्नः प्राप्स्यसि त्वं नराधिप ॥”)
पाटलावृक्षः । इत्यमरटौका । २ । ४ । ५४ ॥
मेदिनी च ॥
<LEND>
