<L>37522<pc>5-223<k1>सत्क्रिया<k2>सत्क्रिया
सत्क्रिया¦, स्त्री, (सती क्रिया ।) शवदाहादि-
<>क्रिया । तत्पर्य्यायः । संस्क्रिया २ । इति त्रिका-
<>ण्डशेषः । संस्कारः ३ । इति शब्दरत्नावली ॥
<>यथा, महाभारते । १ । ४४ । ५ ।
<>“ततो नृपे तक्षकतेजसा हते
<>प्रयुज्य सर्व्वाः परलोकसत्क्रियाः ।
<>शुचिर्द्विजो राजपुरोहितस्तदा
<>तथैव ते तस्य नृपस्य मन्त्रिणः ॥”
<>परिष्कारः । यथा, रघुः । ११ । ३ ।
<>“यावदादिशति पार्थिवस्तयो-
<>र्निर्गमाय पुरमार्गसत्क्रियाम् ।
<>तावदाशु विदधे मरुत्सखैः
<>सा सपुष्पजलवर्षिभिर्घनैः ॥”)
<>सम्मानम् । यथा, मनुः ।
<>“घटेऽपवर्ज्जिते ज्ञातिमध्यस्थो यवसं गवाम् ।
<>प्रदद्यात् प्रथमं गोभिः सत्कृतस्य हि सत्क्रिया ॥”
<>इति प्रायश्चित्ततत्त्वम् ॥
<LEND>
