<L>17824<pc>2-795<k1>धारा<k2>धारा
धारा¦, स्त्री, (धार्य्यन्ते अश्वा यया । धृ + णिच् +
<>अङ् । स्त्रियां टाप् ।) अश्वानां पञ्चधागतिः ।
<>तद्यथा । आस्कन्दितम् १ धौरितकम् २ रेचि-
<>तम् ३ वल्गितम् ४ प्लुतम् ५ । इत्यमरः । २ । ८ ।
<>४९ ॥ (यथा, माघे । ५ । ६० ।
<>“अव्याकुलं प्रकृतमुत्तरधेयकर्म्म
<>धाराः प्रसाधयितुमव्यतिकीर्णरूपाः ।
<>सिद्धं मुखे नवसु वीथिषु कश्चिदश्वं
<>वल्गाविभागकुशलो गमयाम्बभूव ॥”
<>“अव्यतिकीर्णरूपा असंकीर्णरूपा धारा गति-
<>भेदाः ।
<>‘अश्वानान्तु गतिर्धारा विभिन्ना सा च पञ्चधा ।
<>आस्कन्दितं धोरितकं रेचितं वल्गितं प्लुतम् ॥’
<>इति वैजयन्ती ॥
<>‘गतयोऽमूः पञ्च धाराः ।’ इत्यमरश्च ॥ अश्व-
<>शास्त्रे तु संज्ञान्तरेणोक्ताः ।
<>‘गतिः पुला चतुष्का च तद्वन्मध्यजघा परा ।
<>पूर्णवेगा तथा चान्या पञ्च धाराः प्रकीर्त्तिताः ॥
<>एकैका त्रिविधा धारा हयशिक्षाविधौ मता ।
<>लध्वी मध्या तथा दीर्घा ज्ञात्वैता योजयेत्
<>क्रमात् ॥’
<>तथा च पश्चदशावभेदा भवन्ति । ताः पञ्च
<>धाराः प्रसाधयितुं परिचेतुं नवसु वीथिषु
<>सञ्चारस्थानेषु गमयाम्बभूव ॥” इति तट्टी-
<>कायां मल्लिनाथः ॥) सैन्याग्रिमस्कन्धः । घटादि-
<>च्छिद्रम् । सन्ततिः । (यथा, महाभारते ।
<>६ । ११८ । २४ ।
<>“उत्पपात ततो धारा वारिणो विमला
<>शुभा ॥”)
<>द्रवस्य प्रपातः । (यथा, महाभारते । १ । २२४ । ५९ ।
<>“त्वया द्बादश वर्षाणि वसोर्द्धाराहुतं हविः ।
<>उपयुक्तं महाभाग ! तेन त्वां ग्लानिराविशत् ॥”)
<>खड्गादेर्न्निशितमुखम् । इति मेदिनी । रे, ५० ॥
[Page2-796-a+ 52]
<>(यथा, शाकुन्तले १ अङ्के ।
<>“ध्रुवं स नीलोत्पलपत्रधारया
<>शमीलतां छेत्तुमृषिर्व्यवस्यति ॥”)
<>उत्कर्षः । रथचक्रम् । इति हेमचन्द्रः । ३ । ४१९ ॥
<>(यथा, रधुः । १३ । १५ ।
<>“आभाति वेला लवणाम्बुराशे-
<>र्धारानिबद्धेव कलङ्करेखा ॥”)
<>यशः । अतिवृष्टिः । (यथा, पञ्चतन्त्रे । २ । ६२ ।
<>“पर्ज्जन्यस्य यथा धारा यथा च दिवि तारकाः ।
<>सिकतारेणवो यद्बत् संख्यया परिवर्ज्जिताः ।
<>गुणाः संख्यापरित्यक्तास्तद्वदस्य महात्मनः ॥”)
<>समूहः । इति शब्दरत्नावली ॥ घनासारवर्ष-
<>णम् । सदृशः । इति विश्वः ॥ (प्रवाहः । यथा,
<>याज्ञवल्क्ये । १ । २८० ।
<>“सहस्राक्षं शतधारमृषिभिः पावनं कृतम् ।
<>तेन त्वामभिषिञ्चामि पावमान्यः पुनन्तु ते ॥”)
<>दक्षिणदेशस्थपुरीविशेषः । इति विक्रमचरि-
<>तम् ॥ * ॥ (तीर्थविशेषः । यथा, महा-
<>भारते । ३ । ८४ । २३ ।
<>“प्रदक्षिणमुपावृत्य गच्छेत भरतर्षभ ! ।
<>धारां नाम महाप्राज्ञ ! सर्व्वपापप्रमोचनीम् ।
<>तत्र स्नात्वा नरव्याघ्र ! न शोचति नराधिप ! ॥”)
<>अथ ज्वरादिशान्त्यर्थं श्रीनरसिंहादिमूर्द्ध्नि जल-
<>धारापातनविधिः । यथा, नृसिंहपुराणे ।
<>“तथा महाज्वरग्रस्ते धारां देवस्य मूर्द्धनि ।
<>सन्ततां नारसिंहस्य कुर्य्याद्बा कारयेत् द्बिजैः ॥
<>होमञ्च भोजनञ्चैव तस्य दोषः प्रशाम्यति ॥”
<LEND>
