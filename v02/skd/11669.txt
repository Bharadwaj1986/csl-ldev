<L>11669<pc>2-387<k1>घ<k2>घ
घ¦, घकारः । स तु व्यञ्जनचतुर्थवर्णः । अस्यो-
<>च्चारणस्थानं कण्ठः । इति व्याकरणम् ॥ (एतत्तु
<>मुग्धबोधमतम् । यथा, “अ आ ह क ख ग
<>घ ङाः कण्ठ्याः ।” पाणिनीये तु एष कण्ठ्यो
<>जिह्वामूलीयश्च । यथा, “अकुहविसर्ज्जनीयानां
<>कण्ठः ॥” इत्युक्त्वा पुनः शिक्षायाम् ।
<>“जिह्वामूले तु कुः प्रोक्तो दन्त्योष्ठ्यो वः स्मृतो
<>बुधैः ॥”)
<>अस्य स्वरूपं यथा, कामधेनुतन्त्रे ।
<>“घकारं चञ्चलापाङ्गि ! चतुष्कोणात्मकं सदा ।
<>पञ्चदेवमयं वर्णमरुणादित्यसन्निभम् ॥
<>निर्गुणं त्रिगुणोपेतं सदा त्रिगुणसंयुतम् ।
<>सर्व्वगं सर्व्वदं शान्तं घकारं प्रणमाम्यहम् ॥”
<>अस्योत्पत्तिर्गवर्णे द्रष्टव्या ॥ वङ्गाक्षरैस्तस्य
<>लेखनप्रकारादिर्यथा, --
<>“सृष्टिरूपा वामरेखा किञ्चिदाकुञ्चिता ततः ।
<>कुण्डलीरूपमास्थाय ततोऽधोगत्य दक्षतः ॥
<>अत ऊर्द्ध्वं गता रेखा शम्भुर्नारायणस्तयोः ।
<>ब्रह्मस्वरूपिणी देवि ! मात्राशक्तिः प्रकीर्त्तिता ॥”
<>अस्य ध्यानं यथा, --
<>“मालतीपुष्पवर्णाभां षड्भुजां रक्तलोचनाम् ।
<>शुक्लाम्बरपरीधानां शुक्लमाल्यविभूषिताम् ॥
<>सदा स्मेरमुखीं रम्यां लोचनत्रयराजिताम् ।
<>एवं ध्यात्वा घकारन्तु तन्मन्त्रं दशधा जपेत् ॥”
<>तत्प्रणाममन्त्रो यथा, वर्णोद्धारतन्त्रे ।
<>“निर्गुंणं त्रिगुणोपेतं सदा त्रिगोलसंयुतम् ।
<>सर्व्वगं सर्व्वदा शान्तं घकारं प्रणमाम्यहम् ॥”
<>तस्य नामानि यथा, नानातन्त्रेषु ।
<>“षः खड्गी घुर्घुरो घण्टी घण्टीशस्त्रिपुरान्तकः ।
<>वायुः शिवोत्तमः सत्या किङ्किणी घोरनायकः ॥
<>मरीचिर्व्वरुणो मेधा कालरूपी च दाम्भिकः ।
<>लम्बोदरा ज्वालमूलं नन्देशो हननं ध्वनिः ॥
<>त्रैलोक्यविद्या संहर्त्ता कामाख्यमनघामयः ॥”
<LEND>
