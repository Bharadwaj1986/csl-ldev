<L>9787<pc>2-261<k1>क्षेत्री<k2>क्षेत्री
क्षेत्री¦, [न्] पुं, (क्षेत्रं स्त्री अस्त्यस्य । क्षेत्र +
इनिः ।) स्वामी । भर्त्ता । यथा, मनुः । ९ । ३२ ॥
“भर्त्तुः पुत्त्रं विजानन्ति श्रुतिद्वैधन्तु भर्त्तरि ।
आहुरुत्पादकं केचिदपरे क्षेत्रिणं विदुः ॥”
“भर्त्तुरिति । भर्त्तुः पुत्त्रो भवतीति मुनयो
मन्यन्ते । भर्त्तरि द्विप्रकारा श्रुतिर्वर्त्तते । केचिदुत्
पादकमवोढारमपि भर्त्तारं तेन पुत्त्रेण पुत्त्रिण-
माहुः । अन्ये तु वोढारं भर्त्तारमनुत्पादक-
मपि अन्यजनितेन पुत्त्रेण पुत्त्रिणमाहुः ।”
इति तट्टीकायां कुल्लूकभट्टः ॥ (परमात्मा ।
यथा, गीतायाम् । १३ । ३३ ।
“यथा प्रकाशयत्येकः कृत्स्नं लोकमिमं रविः ।
क्षेत्रं क्षेत्री तथा कृत्स्नं प्रकाशयति भारत ! ॥”)
<LEND>
