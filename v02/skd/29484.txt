<L>29484<pc>4-126<k1>राजसूयः<k2>राजसूयः
राजसूयः¦, पुं, (“राज्ञा लतात्मकः सोमः सूयते
ऽत्र ।” इत्यमरटीका ॥ सु + अधिकरणे क्यप् ।
“राज्ञा सोतव्यः राज्ञा वा इह सूयते ।”
इति काशिका । “राजसूयसूर्य्येति ।” ३ । १ ।
११४ । इति निपातनान् दीर्घः ।) राजकर्त्तव्य-
यज्ञविशेषः । तत्पर्य्यायः । नृपाध्वरः २ क्रतु-
राजः ३ क्रतूत्तमः ४ । इति शब्दरत्नावली ॥
(अमरमते क्लीवलिङ्गोऽयम् । ३ । ५ । ३१ ॥
यथा, महाभारते । १ । १५७ । १६ ।
[Page4-126-b+ 52]
“यक्ष्यन्ति च नरव्याघ्रा निर्ज्जित्य पृथिवीमिमाम्
राजसूयाश्वमेधाद्यैः क्रतुभिर्भूरिदक्षिणैः ॥”
राजसूयमन्त्रादिकं वाजसनेयसंहितायाम् ९
अध्यायस्य ३५ कण्डिकामारभ्य १० अध्या-
यस्य ३० कण्डिकापर्य्यन्तं द्रष्टव्यम् ॥ युधिष्ठिरस्य
राजसूययज्ञविवरणन्तु महाभारते सभापर्व्वणि
विशेषतो द्रष्टव्यम् ॥)
<LEND>
