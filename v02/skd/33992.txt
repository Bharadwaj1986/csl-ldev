<L>33992<pc>4-494<k1>वेणी<k2>वेणी
वेणी¦, स्त्री, (वेणि + वा ङीष् ।) प्रवेणी । चुलेर
<>विउणी इति भाषा । इति भरतः ॥ तत्पर्य्यायो
<>वेणिशब्दे द्रष्टव्यः । (यथा, कुमारे । २ । ६१ ।
<>“तस्यात्मा शितिकण्ठस्य सैनापत्यमुपेत्य वः ।
<>मोक्ष्यते सुरवन्दीनां वेणीर्वीर्य्यविभूतिभिः ॥”)
<>देवताडवृक्षः । इत्यमरः ॥ मेषी । प्रवाहः ।
<>इति हेमचन्द्रः ॥ नदीविशेषः । इति मेदिनी ॥
<>तस्या उत्पत्तिर्यथा, --
<>पृथुरुवाच ।
<>“कृष्णावेण्योस्तटाद्यस्माच्छिवविष्णुगणैः पुरा ।
<>बणिक्शरीरात् कलहा निरस्ता कथिता
<>त्वया ॥
<>प्रभावस्तु तयोर्नद्योः किंवा क्षेत्रस्य तस्य वा ।
<>तन्मे कथय सर्व्वज्ञ ! विस्मयोऽत्र महान् मम ॥
<>नारद उवाच ।
<>कृष्णा कृष्णतनुः साक्षाद्बेणी साक्षान्महेश्वरः ।
<>तत्सङ्गमप्रभावन्तु नालं वक्तुं चतुर्म्मुखः ॥
<>तथापि तत्समुत्पत्तिं कीर्त्तयिष्यामि ते शृणु ।
<>चाक्षुषस्यान्तरे पूर्व्वं मनोर्देवपितामहः ॥
<>स ह्यद्रिशिखरे रम्ये यजनायोद्यतोऽभवत् ।
<>स कृत्वा यज्ञसम्भारान् सर्व्वदेवगणैर्व्वृतः ॥
<>युक्ता हरिहराभ्यां हि तद्गिरेः शिखरं ययौ ।
<>भृग्वादयो मुनिगणा मुहूर्त्ते ब्रह्मदैवते ॥
<>तस्य दीक्षाविधानाय समाजं चक्रुरादृताः ।
<>अथ ज्येष्ठां स्वरां पत्नीमाहूयाञ्चक्रुरीश्वराः ॥
<>सा शनैराययौ तावत् भृगुर्विष्णुमुवाच ह ॥
<>भृगुरुवाच ।
<>विष्णो स्वरा त्वयाहूता साप्यायाति न हि
<>त्वरम् ।
<>मुहूर्त्तातिक्रमे चैव कार्य्यो दीक्षाविधिः कथम् ॥
[Page4-494-c+ 52]
<>विष्णुरुवाच ।
<>नायाति चेत् स्वरा शीघ्रं गायत्त्र्यत्र विधीयताम् ।
<>एषापि न भवेदस्य भार्य्या किं पुण्यकर्म्मणि ॥
<>नारद उवाच ।
<>एवमेव हि रुद्रोऽपि विष्णुवाक्यममन्यत ।
<>तच्छ्रुत्वा स भृगुर्व्वाक्यं गायत्त्रीं ब्रह्मणस्तदा ॥
<>निवेश्य दक्षिणे भागे दीक्षाविधिमथाकरोत् ।
<>यावद्दीक्षाविधिं तस्य विधेश्चक्रुर्मु नीश्वराः ॥
<>तावदभ्याययौ तत्र स्वरा यज्ञस्थले नृप ।
<>ततस्तां दीक्षितां दृष्ट्वा गायत्त्रीं ब्रह्मणा सह ।
<>सपत्नी सा परा क्रोधात् स्वरा वचनमब्रवीत् ॥
<>स्वरोवाच ।
<>अपूज्या यत्र पूज्यन्ते पूज्यानाञ्च व्यतिक्रमः ।
<>त्रीणि तत्र भविष्यन्ति दुर्भिक्षं मरणं भयम् ॥
<>मदासने कनिष्ठेयं भवद्भिः सन्निवेशिता ।
<>तस्मात् सर्व्वे जडीभूता नदीरूपा हि निश्चितम् ॥
<>इयञ्च दक्षिणे भागे ह्युपविष्टा मदासने ।
<>तस्माल्लोके सदादृश्या तनुरूपास्तु निम्नगा ॥
<>नारद उवाच ।
<>ततस्तच्छापमाकर्ण्य गायत्त्री कम्पिताधरा ।
<>समुत्थायाशपद्देवैर्वार्य्यमाणापि तां स्वराम् ॥
<>गायत्त्र्युवाच ।
<>तव भर्त्ता यथा ब्रह्मा ममाप्येष तथा खलु ।
<>वृथा शपसि यस्मान्मां भव त्वमपि निम्नगा ॥
<>नारद उवाच ।
<>ततो हाहाकृताः सर्व्वे शिवविष्णुमुखेश्वराः ।
<>प्रणम्य दण्डवत् भूमौ स्वरां तत्र विजिज्ञपुः ॥
<>देवा ऊचुः ।
<>देवि शप्ता वयं सर्व्वे ब्रह्माद्याश्च त्वयाधुना ।
<>यदि सर्व्वे जडीभूता भविष्यामोऽत्र निम्नगाः ॥
<>तदा लोकत्रयं चैतत् विनश्यति च निश्चितम् ।
<>अविवेककृतस्तस्मात् शापोऽयं विनिवर्त्तताम् ॥
<>स्वरोवाच ।
<>नार्च्चितो हि गणाध्यक्षो भवद्भिर्यत् सुरोत्तमाः ।
<>तस्माद्विघ्नं समुत्पन्नमबोधजनितं खलु ॥
<>नापि मद्वचनं ह्येतदसत्यं खलु जायते ।
<>तस्मात् स्वांशैर्जडीभूता यूयं भवत निम्नगाः ॥
<>आवामपि सपत्न्यौ च स्वांशाभ्यामपि निम्नगे ।
<>भविष्यावोऽत्र भो देवाः पश्चिमाभिमुखावहे ॥
<>नारद उवाच ।
<>इति तद्वचनं श्रुत्वा ब्रह्मविष्णुमहेश्वराः ।
<>जडरूपाभवन्नद्यः स्वांशेनैव तदा नृप ।
<>तस्माद्विष्णुरभूत् कृष्णा वेणी देवो महेश्वरः ॥
<>ब्रह्मा ककुद्मिनी चान्या पृथगेव बभूव तु ॥”
<>इति पाद्मोत्तरखण्डे १५६ अध्यायः ॥
<>अन्यच्च ।
<>“सरस्वती रजोरूपा तमोरूपा कलिङ्गजा ।
<>सत्त्वरूपा च गङ्गात्र नयन्ति ब्रह्मनिर्गुणम् ॥
<>इयं वेणी हि निःश्रेणी ब्रह्मवर्त्म प्रयास्यतः ।
<>जन्तोर्व्विशुद्धदेहस्य श्रद्धा श्रद्धाप्लुतस्य च ॥
<>काशीति काचिदबला भुवनेषु रूढा
<>लोलार्ककेशवविलोलविलोचना च ।
[Page4-495-a+ 52]
<>तद्दीर्यु गञ्च वरणासिरियं तदीया
<>वेणीति यात्र गदिताक्षयशर्म्मभूमिः ॥”
<>इति काशीखण्डे ७ अध्यायः ॥
<LEND>
