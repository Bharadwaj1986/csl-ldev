<L>2050<pc>1-092<k1>अयोध्या<k2>अयोध्या
अयोध्या¦, स्त्री, (योद्धुमशक्या, युध + ण्युत्, नञ्-
<>समासः ।) श्रीरामनगरी । पश्चिमदेशे अओद्
<>इति प्रसिद्धा । तत्पर्य्यायः । साकेतं २ कोशला
<>३ । इति हेमचन्द्रः ॥ उत्तरकोशला ४ । इति
<>त्रिकाण्डशेषः ॥ सा तु मोक्षदा पुरी । यथा, --
<>“अयोध्या मथुरा माया काशी काञ्ची अवन्तिका ।
<>पुरी द्वारवती चैव सप्तैता मोक्षदायिकाः ॥
<>एतास्तु पृथिवीमध्ये न गण्यन्ते कदाचन ।
<>श्रीरामधनुरग्रस्था अयोध्या सा महापुरी” ॥
<>इति भूतशुद्धितन्त्रं ॥ * ॥ तद्वर्णनं यथा, --
<>“कोशलो नाम मुदितः स्फीतो जनपदो महान् ।
<>निविष्टः सरयूतीरे प्रभूतधनधान्यवान् ॥
<>अयोध्या नाम नगरी तत्रासील्लोकविश्रुता ।
<>मनुना मानवेन्द्रेण या पुरी निर्म्मिता स्वयम् ॥
<>आयता दश च द्वे च योजनानि महापुरी ।
<>श्रीमती त्रीणि विस्तीर्णा सुविभक्तमहापथा ॥
<>राजमार्गेण महता सुविभक्तेन शोभिता ।
<>मुक्तपुष्पावकीर्णेन जलसिक्तेन नित्यशः ॥
<>तान्तु राजा दशरथो महाराष्ट्रविवर्द्धनः ।
<>पुरीमावासयामास दिवि देवपतिर्यथा ॥
<>कपाटतोरणवतीं सुविभक्तान्तरापणां ।
<>सर्व्वयन्त्रायुधवतीमुषितां सर्व्वशिल्पिभिः ॥
<>सूतमागधसम्बाधां श्रीमतीमतुलप्रभां ।
<>उच्चाट्टालध्वजवतीं शतघ्नीशतसंकुलां ॥
<>बधूनाटकसंघैश्च संयुक्तां सर्व्वतः पुरीं ।
<>उद्यानाम्रवणोपेतां महतीं शालमेखलां ॥
<>दुर्गगम्भीरपरिखां दुर्गामन्यैर्दुरासदां ।
<>वाजिवारणसम्पूर्णां गोभिरुष्ट्रैः खरैस्तथा ॥
<>सामन्तराजसङ्घेश्च बलिकर्म्मभिरावृतां ।
<>नानादेशनिवासैश्च बणिग्भिरुपशोभितां ॥
<>प्रासादैः रत्नविकृतैः पर्ब्बतैरिव शोभितां ।
<>कूटागारैश्च सम्पर्णामिन्द्रस्येवामरावतीं ॥
[Page1-093-a+ 52]
<>चित्रामष्टापदाकारां वरनारीगणैर्युतां ।
<>सर्व्वरत्नसमाकीर्णां विमानगृहशोभितां ॥
<>गृहगाढामविच्छिद्रां समभूमौ निवेशितां ।
<>शालितण्डुलसम्पूर्णामिक्षुकाण्डरसोदकां ॥
<>दुन्दुभीभिर्मृदङ्गैश्च वीणाभिः पणवैस्तथा ।
<>नादितां भृशमत्यर्थं पृथिव्यां तामनुत्तमां ॥
<>विमानमिव सिद्धानां तपसाधिगतं दिवि ।
<>सुनिवेशितवेश्मान्तां नरोत्तमसमावृतां ॥
<>ये च बाणैर्न बिध्यन्ति विविक्तमपरापरं ।
<>शब्दबेध्यञ्च विततं लघुहस्ता विशारदाः ॥
<>सिंहव्याघ्रवराहाणां मत्तानां नदतां वने ।
<>हन्तारो निशितैः शस्त्रैर्बलाद्बाहुबलैरपि ॥
<>तादृशानां सहस्रैस्तामभिपूर्णां महारथैः ।
<>पुरीमावासयामास राजा दशरथस्तदा ॥
<>तामग्निमद्भिर्गुणवद्भिरावृतां
<>द्विजोत्तमैर्व्वेदषडङ्गपारगैः ।
<>सहस्रदैः सत्यरतैर्महात्मभि-
<>र्महर्षिकल्पैरृषिभिश्च केवलैः” ॥
<>इत्यार्षे रामायणे बाल्मीकीये बालकाण्डे पञ्चमः
<>सर्गः ॥ * ॥
<>“तस्यां पुर्य्यामयोध्यायां वेदवित् सर्व्वसंग्रहः ।
<>दीर्घदर्शी महातेजाः पौरजानपदप्रियः ॥
<>इक्ष्वाकूणामतिरथो यज्वा धर्म्मपरो वशी ।
<>महर्षिकल्पो राजर्षिस्त्रिषु लोकेषु विश्रुतः ॥
<>बलवान्निहतामित्रो भित्रवान् विजितेन्द्रियः ।
<>धनैश्च सञ्चयैश्चान्यैः शक्रवैश्रवणोपमः ॥
<>यथा मनुर्महातेजा लोकस्य परिरक्षिता ।
<>तथा दशरथो राजा लोकस्य परिरक्षिता ॥
<>तेन सत्याभिसन्धेन त्रिवर्गमनुतिष्ठता ।
<>पालिता सा पुरी श्रेष्ठा इन्द्रेणेवामरावती ॥
<>तस्मिन् पुरवरे हृष्टा धर्म्मात्मानो बहुश्रुताः ।
<>नरास्तुष्टा धनैः स्वैः स्वैरलुब्धाः सत्यवादिनः ॥
<>नाल्पसन्निचयः कश्चित्तदा तस्मिन् पुरोत्तमे ।
<>कुटुम्बी यो ह्यसिद्धार्थोऽगवाश्वधनधान्यवान् ॥
<>कामी वा न कदर्य्यो वा नृशंसः पुरुषः क्वचित् ।
<>द्रष्टं शक्यमयोध्यायां नाविद्वान्न च नास्तिकः ॥
<>सर्व्वे नराश्च नार्य्यश्च धर्म्मशीलाः सुसंयताः ।
<>मुदिताः शीलवृत्ताभ्यां महर्षय इवामलाः ॥
<>नाकुण्डली नामुकुटी नास्रग्वी नाल्पभोगवान् ।
<>नामृष्टो न न लिप्ताङ्गो नासुगन्धश्च विद्यते ॥
<>नामृष्टभोजी नादाता नाप्यनङ्गदनिष्कधृक् ।
<>नाहस्ताभरणो वापि दृश्यते नाप्यनात्मवान् ॥
<>नानाहिताग्निर्नायज्वा न क्षुद्रो वा न तस्करः ।
<>कश्चिदासीदयोध्यायां न चावृत्तो न सङ्करः ॥
<>स्वकर्म्मनिरता नित्यं ब्राह्मणा विजितेन्द्रियाः ।
<>दानाध्ययनशीलाश्च संयताश्च प्रतिग्रहे ॥
<>नास्तिको नानृतो वापि न कश्चिदबहुश्रुतः ।
<>नासूयको न चाशक्तो नाविद्वान् विद्यते क्वचित् ॥
<>नाषडङ्गविदत्रास्ति नाव्रतो नासहस्नदः ।
<>न दीनः क्षिप्तचित्तो वा व्यथितो वापि कश्चन ॥
<>कश्चिन्नरो वा नारी वा नाश्रीमान्नाप्यरूपवान् ।
<>द्रष्टुं शक्यमयोध्यायां नापि राजन्यभक्तिमान् ॥
[Page1-093-b+ 52]
<>वर्णेष्वग्र्यचतुर्थेषु देवतातिथिपूजकाः ।
<>कृतज्ञाश्च वदान्याश्च शूरा विक्रमसंयुताः ॥
<>दीर्घायुषो नराः सर्व्वे धर्म्मं सत्यञ्च संश्रिताः ।
<>सहिताः पुत्त्रपौत्त्रैश्च नित्यं स्त्रीभिः पुरोत्तमे ॥
<>क्षत्त्रं ब्रह्ममुखं चासीद्वैश्याः क्षत्त्रमनुव्रताः ।
<>शूद्राः स्वकर्म्मनिरतास्त्रीन् वर्णानुपचारिणः ॥
<>सा तेनेक्ष्वाकुनाथेन पुरी सुपरिरक्षिता ।
<>यथा पुरस्तान्मनुना मानवेन्द्रेण धीमता ॥
<>योधानामग्निकल्पानां पेषलानाममर्षिणां ।
<>सम्पूर्णा कृतविद्यानां गुहा केशरिणामिव ॥
<>काम्बोजविषये जातैर्व्वाह्लीकैश्च हयोत्तमैः ।
<>वनायुजैर्नदीजैश्च पूर्णा हरिहयोत्तमैः ॥
<>विन्ध्यपर्ब्बतजैर्मत्तैः पूर्णा हैमवतैरपि ।
<>मदान्वितैरतिबलैर्मातङ्गैः पर्ब्बतोपमैः ॥
<>ऐरावतकुलीनैश्च महापद्मकुलैस्तथा ।
<>अञ्जनादपि निष्क्रान्तैर्वामनादपि च द्विपैः ॥
<>भद्रैर्मन्द्रैर्मृगैश्चैव भद्रमन्द्रमृगैस्तथा ।
<>भद्रमन्द्रैर्भद्रमृगैर्मृगमन्द्रैश्च सा पुरी ॥
<>नित्यमत्तैः सदा पूर्णा नागैरचलसन्निभैः ।
<>सा योजने द्वे च भूयः सत्यनामा प्रकाशते ॥
<>तां पुरीं स महातेजा राजा दशरथो महान् ।
<>शशास शमितामित्रो नक्षत्राणीव चन्द्रमाः ॥
<>तां सत्यनामां दृढतोरणार्गलां
<>गृहैर्व्विचित्रैरुपशोभितां शिवां ।
<>पुरीमयोध्यां नृसहस्रसंकुलां
<>शशास वै शक्रसमो महीपतिः” ॥
<>इत्यार्षे रामायणे वाल्मीकीये बालकाण्डे षष्ठः
<>सर्गः ॥ युद्धायोग्ये त्रि ॥
<LEND>
