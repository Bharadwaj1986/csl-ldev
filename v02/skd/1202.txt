<L>1202<pc>1-052<k1>अनृणी<k2>अनृणी
अनृणी¦, [न्] त्रि, (ऋणं विद्यतेऽस्य, ऋण + इनि
ऋणी, नञ्समासः ।) अऋणी । अधारी । यथा, --
“एकमप्यक्षरं यस्तु गुरुः शिष्ये निवेदयेत् ।
पृथिव्यां नास्ति तद्द्रव्यं यद्दत्त्वा सोऽनृणी भवेत्” ॥
इत्याह्निकतत्त्वं ॥ ऋणाभावविशिष्टः । यथा
यक्ष उवाच ।
“को मोदते किमाश्चर्य्यंकः पन्थाः का च वार्त्तिका ।
वद मे चतुरः प्रश्नान् मृता जीवन्तु बान्धवाः” ॥
युधिष्ठिर उवाच ।
“पञ्चमेऽहनि षष्ठे वा शाकं पचति स्वे गृहे ।
अनृणी चाप्रवासी च स वारिचर मोदते ॥
अहन्यहनि भूतानि गच्छन्तीह यमालय ।
शेषाः स्थिरत्वमिच्छन्ति किमाश्चर्य्यमतःपर ॥
तर्कोऽप्रतिष्ठः श्रतयो विभिन्ना
नैको मुनिर्यस्य मतं प्रमाण ।
[Page1-053-a+ 52]
धर्म्मस्य तत्त्वं निहितं गुहायां
महाजनो येन गतः स पन्थाः ॥
अस्मिन् महामोहमये कटाहे
सूर्य्याग्निना रात्रिदिवेन्धनेन ।
मासर्त्तुदर्व्वीपरिघट्टनेन
भूतानि कालः पचतीति वार्त्ता” ॥
इति मुद्राङ्कितमहाभारते वनप्रर्व्वणि ३१२ अ-
ध्यायः ॥ अपि च ।
“देवानामनृणी जन्तुर्यज्ञैर्भवति मानवः” ।
इत्यादि शुद्धतत्त्वं ।
<LEND>
