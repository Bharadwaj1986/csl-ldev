<L>10960<pc>2-333<k1>गुज्जरी<k2>गुज्जरी
गुज्जरी¦, स्त्री, (गुर्ज्जरदेशवासिनां प्रिया ।
<>गुर्ज्जर + अण् + स्त्रियां ङीप् । पृषोदरात्
<>रलोपे वृद्ध्यभावे च साधुः ।) रागिणीविशेषः ।
<>अस्य ध्यानं यथा, सङ्गीतदर्पणे ।
<>“श्यामा सुकेशी मलयद्रुमाणां
<>मृदूल्लसत्पल्लवतल्पयाता ।
<>श्रुतेः स्वराणां दधती विभागं
<>तन्त्रीमुखाद्दक्षिणगुज्जरीयम् ॥”
<>अस्याः कालनियमो यथा, --
<>“नाटो गौडो वडारी च गुज्जरी देशिरेव च ।
<>पूर्व्वाह्णे गानमेतेषां निषिद्धमिति तद्बिदः ॥”
<>इति सङ्गीतदामोदरः ॥
<>मतभेदेन पूर्व्वाह्णेऽपि गीयते ॥ (इयंपुनर्भैरव-
<>रागस्य वराङ्गना । हनूमन्मते तु मेघरागस्य ।
<>अस्याः स्वरूपं यथा, सङ्गीतदर्पणे ।
<>“ग्रहांशन्यास-ऋषभा सम्पूर्णा गुर्ज्जरी मता ।
<>पौरवी मूर्च्छना यस्यां वङ्गाल्या सह मिश्रिता ॥”
<>“पौरवीमूर्च्छना यस्याम् ।” इत्यत्र “सप्तमी
<>मूर्च्छनैतस्याम् ।” इति क्वचित् पाठः । सोमे-
<>श्वरमते इयं पञ्चमहीना षाडवा । इयञ्च
<>केनापि कारणेन रागविकारे जाते तत्पाप-
<>प्रायश्चित्तार्थं प्रायेण गीयते तथाचोक्तम्, --
<>“लोभान्मोहाच्च ये केचिद् गायन्ति च विरागतः ।
<>सुरसा गुर्ज्जरी तस्य दोषं हन्तीति कथ्यते ॥”)
<LEND>
