<L>36506<pc>5-153<k1>श्येनः<k2>श्येनः
श्येनः¦, पुं, (श्यै ङ गतौ + श्यास्त्याहृञविभ्य
इनच् ।” उणा० २ । ४६ । इति इनच् ।)
पाण्डुरवर्णः । इति मेदिनी ॥ पक्षिविशेषः ।
[Page5-153-b+ 52]
सञ्चालः इति वाज् इति च भाषा । तत्पर्य्यायः ।
शशादनः २ पत्री ३ । इत्यमरः ॥ कपोतारिः ४
पतद्भीरुः ५ । इति शब्दरत्नावली । घाति-
पक्षी ६ ग्राहकः ७ मारकः ८ । इति जटा-
धरः ॥ शशादः ९ क्रव्यादः १० क्रूरः ११ वेगी १२
खगान्तकः १३ करगः १४ नीलपिच्छः १५
लम्बकर्णः १६ रणप्रियः १७ रणपक्षी १८
पिच्छवाणः १९ स्थूलनीलः २० भयङ्करः २१ ।
इति राजनिर्घण्टः ॥ शशघातकः २२ । इति
भावप्रकाशः ॥ अस्य मांसगुणाः प्रसहशब्दे
द्रष्टव्याः ॥ * ॥ तस्य शुभाशुभसूचकत्वं यथा, --
“प्रदक्षिणीकृत्य नरं व्रजन्तो
यात्रासु वामेन गताः प्रवेशे ।
श्येनाः प्रशस्ताः प्रकृतस्वरास्ते
शान्ताः प्रदीप्ता विततस्वरास्ते ॥
श्येनो नृणां दक्षिणवामपृष्ठ-
भागेषु भाग्यैः स्थितिमादधाति ।
तिष्ठन् पुरस्तान्मृतये करोति
युद्धे जयं छन्नरथध्वजस्थः ॥”
इति वसन्तराजशाकुने अष्टमवर्गः ॥
<LEND>
