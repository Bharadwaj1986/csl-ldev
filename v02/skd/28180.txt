<L>28180<pc>3-788<k1>मोहः<k2>मोहः
मोहः¦, पुं, (मोहनमिति । मुह् + भावे घञ् ।)
<>मूर्च्छा । इत्यमरः । २ । ८ । १०९ ॥ (यथा,
<>उत्तररामचरिते ३ अङ्के ।
<>“वीचिवातैः शीकरक्षोदशीतै-
<>राकर्षद्भिः पद्मकिञ्जल्कगन्धान् ।
<>मोहे मोहे रामभद्रस्य जीवं
<>स्वैरं स्वैरं प्रेषितैस्तर्पयेति ॥”
<>अस्य विषयो यथा, --
<>“संज्ञावहासु नाडीषु पिहितास्वनिलादिभिः ।
<>तमोऽभ्युपैति सहसा सुखदुःखव्यपोहकृत् ॥
<>सुखदुःखव्यपोहाच्च नरः पतति काष्ठवत् ।
<>मोहो मूर्च्छेति तां प्राहुः षड्विधा सा प्रकी-
<>र्त्तिता ॥”
<>इति सुश्रुते उत्तरतन्त्रे ४६ अध्याये ॥)
<>अविद्या । इति मेदिनी । हे, ७ ॥ दुःखम् ।
<>इति शब्दरत्नावली ॥ देहादिषु आत्मबुद्धिः ।
<>इति गीतासुबोधिन्यां श्रीधरस्वामी ॥ असौ
<>ब्रह्मणो बुद्धितो जातः । यथा, --
<>“बुद्धेर्मोहः समभवदहङ्कारादभून्मदः ।
<>प्रमोदश्चाभवत् कण्ठान्मृत्युर्लोचनतो नृप ! ॥”
<>इति मात्स्ये २ अध्यायः ॥
<>मोहस्वरूपं यथा, --
<>“मम माता मम पिता ममेयं गृहिणी गृहम् ।
<>एतदन्यं ममत्वं यत् स मोह इति कीर्त्तितः ॥”
<>इति पाद्मे क्रियायोगसारे १६ अध्यायः ॥ * ॥
<>धर्म्मविमूढत्वम् । यथा, --
<>“अकामतः कृतं पापं वेदाभ्यासेन नश्यति ।
<>कामतस्तु कृतं मोहात् प्रायश्चित्तैः पृथग्विधै-
<>रिति ॥”
<>नन्वत्र मोहादिति को मोहः । अत्र ।
<>“मोहशब्देन देवेन्द्र ! बुद्धिपूर्व्वो व्यतिक्रमः ।
<>उच्यते पण्डितैर्नित्यं पुराणे सांशपायनः ॥”
<>इति भविष्यपुराणवचनात् जातबुद्धिपूर्व्वो व्यति-
<>क्रमो मोहः । इति जिकनः । तन्न कामना-
<>सामर्थ्यादेव बुद्धेर्लब्धत्वात् । उच्यते । शूद्रस्य
<>ब्रह्माणीं मोहाद्गच्छत इत्यादौ मुह वैचित्त्ये
<>इति धात्यर्थानुसारात् अज्ञानमात्रं मोहः ।
<>यत्र तु कामनाशब्दोऽस्ति तत्र भविष्यपुराण-
<>सङ्केतितमोहशब्दो न ग्राह्यः । किन्तु घर्म्म-
[Page3-788-b+ 52]
<>विमूढत्वं मोहः स चाधर्म्मबुद्धौ सत्यामप्यकर्त्तव्ये
<>रागात् कर्त्तव्यताभ्रमः । यथा, व्यासः ।
<>“मोहो धर्म्मविमूढत्वं मानस्त्वात्माभिमानिता ।”
<>एवञ्च भविष्यपुराणीयबुद्धिशब्दोऽप्यधर्म्मज्ञान-
<>मेवाभिधत्ते सत्यधर्म्मज्ञाने पापगौरवार्थमिद-
<>मुक्तं मोहादिति । इति प्रायश्चित्तविवेकः ॥ * ॥
<>मोहवृक्षो यथा, --
<>सुमनोवाच ।
<>“श्रूयतामभिधास्यामि सर्व्वसन्देहनाशनम् ।
<>स्वरूपमुपदेशस्य सर्व्वविज्ञानदर्शनम् ॥
<>लोभः पापस्य बीजोऽयं मोहो मूलन्तु तस्य
<>हि ।
<>असत्यं तस्य च स्कन्धो माया शाखासुविस्तरः ॥
<>दम्भकौटिल्यपत्राणि कुकृत्या पुष्पितः सदा ।
<>पैशुन्यं तस्य सौगन्ध्यमज्ञानं फलमेव हि ॥
<>छद्मपाषण्डचौराश्च कूटाः क्रूराश्च पापिनः ।
<>पक्षिणो मोहवृक्षस्य मायाशाख्याः समा-
<>श्रिताः ॥
<>अज्ञानन्तु फलं तस्य रसोऽधर्म्मफलस्य हि ।
<>भावोदकेन संवृद्धस्तस्य सत्त्वात् स तु प्रियः ॥
<>अधर्म्मस्तस्य सुरभिः क्लेदश्च मधुरायते ।
<>तादृशैश्च फलैश्चैव सुफलो लोभपादपः ॥
<>तस्य च्छायां समाश्रित्य यो नरः परिवर्त्तते ।
<>फलानि तस्य योऽश्नाति सुपक्वानि दिने दिने ॥
<>फलानान्तु रसेनैव अधर्म्मेण तु पोषितः ।
<>सुसंपुष्टो भवेन्मर्त्यः पतनाय प्रयच्छति ॥”
<>इति पाद्मे भूमिखण्डे ११ अध्यायः ॥
<LEND>
