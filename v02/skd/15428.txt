<L>15428<pc>2-652<k1>त्यागी<k2>त्यागी
त्यागी¦, [न्] त्रि, (त्यजतीति । त्यज् + “सम्पृ-
चानुरुधाङ्यमेति ।” ३ । २ । १४२ । इति
घिनुण् ।) दाता । (यथा, पञ्चतन्त्रे । ३ । २५९ ।
“त्यागिनि शूरे विदुषि च संसर्गरुचिर्जनो गुणी
भवति ॥”)
शूरः । इति मेदिनी । ने, ७१ ॥ वर्ज्जनशीलः ।
यथा, --
“यस्तु कर्म्मफलत्यागी स त्यागीत्यभिधीयते ॥”
इति भगवद्गीता । १८ । ११ ।
कर्म्मफलत्यागवान् । यथा, --
“न द्वेष्ट्यकुशलं कर्म्म कुशलेनानुषज्जते ।
त्यागी सत्त्वसमाविष्टो मेधावी च्छिन्नसंशयः ॥
[Page2-652-c+ 52]
न हि देहभृता शक्यं त्यक्तुं कर्म्माण्यशेषतः ।
यस्तु कर्म्मफलत्यागी स त्यागीत्यभिधीयते ॥”
इति श्रीभगवद्गीतायां १८ । १०-११ ।
<LEND>
