<L>27011<pc>3-688<k1>माघी<k2>माघी
माघी¦, स्त्री, (मघया युक्तः कालः अस्यां इति ।
मघा + “नक्षत्रेण युक्तः कालः ।” ४ । २ । ३ ।
इत्यण् ङीप् ।) मघायुक्ता पौर्णमासी । यथा,
“पुष्ययुक्ता पौर्णमासी पौषी मासे तु यत्र सा ।
नाम्ना स पौषो माघाद्याश्चैवमेकादशापरे ॥”
इत्यमरः । १ । ४ । १३ ॥ माधी पूर्णिमा ।
यथा, अयोध्याकाण्डे भरतशपथे ।
“आषाढी कार्त्तिकी माघी तिथयः पुण्य-
सम्भवाः ।
अप्रदानवतो यान्तु यस्यार्य्योऽनुमतो गतः ॥”
विष्णुधर्म्मोत्तरे ।
“पौर्णमासी तथा माघी श्रावणी च नरो-
त्तम ! ।
प्रौष्ठपद्यामतीतायां तथा कृष्णा त्रयोदशी ॥
एतांस्तु श्राद्धकालान् वै नित्यानाह प्रजा-
पतिः ॥”
सा च कलियुगाद्या । यथा, --
“अथ भाद्रपदे कृष्णे त्रयोदश्यान्तु द्बापरम् ।
माघे च पौर्णमास्यां वै घोरं कलियुगं
स्मृतम् ॥”
अस्यां कर्म्मणोऽनन्तफल यथा, मात्स्ये ।
“शतमिन्दुक्षये पुण्यं सहस्रन्तु दिनक्षये ।
विषुवे शतसाहस्रमा का मा वैष्वनन्तकम् ॥”
आ का मा वैषु आषाढीकार्त्तिकीमाघीवैशा-
खीषु । इति तिथ्यादितत्त्वम् ॥ माघ्यां मघा-
योगाभावे सिंहस्थगुरावकालप्रतिप्रसवो यथा,
शातातपः ।
“माघ्यां वदि मघा नास्ति सिंहे गुरुरकार-
णम् ॥”
राजमार्त्तण्ड दक्षः ।
“गुरौ हरिस्थे न विवाहमाहु-
र्हारीतगर्गप्रमुखा मुनीन्द्राः ।
यदा न माघी मघसंयुता स्यात्-
तदा च कन्योद्वहनं वदन्ति ॥”
इत्थञ्च माघ्यां मघायोगाभावेऽपि श्रुतिवेधादि-
मघास्थेऽपि गुरौ भवति विवाहस्तु गुरोर्मघा-
परित्यागादेव । इति मलमासतत्त्वम् ॥
<LEND>
