<L>34620<pc>5-001<k1>श<k2>श
श¦, तालव्यशकारः । म तु शवर्गीयप्रथमवर्णः ।
<>व्यञ्जनत्रिंशद्वर्णश्च । अस्योच्चारणस्थानं तालु ।
<>इति तन्त्रव्याकरणे ॥ (तथा च शिक्षायाम् ।
<>१७ ।
<>“कण्ठ्या वहाविचुयशास्तालव्या ओष्ठजावुपू ॥”)
<>अस्य स्वरूपं यथा, --
<>“शकारं परमेशानि ! शृणु वर्णं शुचिस्मिते ! ।
<>रक्तवर्णप्रभाकारं स्वयं परमकुण्डली ॥
<>चतुर्व्वर्गप्रदं देवि ! शकारं ब्रह्मविग्रहम् ।
<>पञ्चदेवमयं वर्णं पञ्चप्राणात्मकं प्रिये ! ॥
<>रजःसत्त्वतमोयुक्तं त्रिबिन्दुसहितं सदा ।
<>त्रिशक्तिसहित वर्णमात्मादितत्त्वसंयुतम् ॥”
<>इति कामधेनुतन्त्रम् ॥ * ॥
<>(वङ्गीयवर्णमालायाम् ।) तल्लेखनप्रकारो यथा,
<>“कुञ्चिता वामतो दक्षगता च गोकृतिस्त्वधः ।
<>पुनरूर्द्ध्वगता तालु वह्निचन्द्रदिवाकराः ।
<>मात्रा भवानी विज्ञेया ध्यानमस्य प्रचक्षते ॥”
<>इति वर्णोद्धारतन्त्रम् ॥ * ॥
<>तद्वाचकानि यथा, --
<>“शः सव्यश्च कामरूपो कामरूपो महामतिः ।
<>सौख्यनामा कुमारोऽस्थि श्रोकण्ठो वृषकेतनः ॥
<>वृषघ्नः शयनं शान्ता सुभगा विस्फुलिङ्गिनी ।
<>मृत्युर्देवो महालक्ष्मीमहेन्द्रः कुलकौलिनी ॥
<>बाहुर्हंसो वियद्वक्त्रं हृदनङ्गाङ्कुशः खलः ।
<>वामोरुः पुण्डरोकात्मा कान्तिः कल्याण-
<>वाचकः ॥”
<>इति योगिनीतन्त्रे ३ भागे ७ पटले वर्णाभिधानम् ॥
<>(काव्यादावस्य प्रथमप्रयोगे सुखं फलम् । यथा,
<>वृत्तरत्नाकरटीकायाम् ।
<>“शः सुखं सस्तु खेदम् ॥”
<>धात्वनुबन्धविशेषः । यथा, कविकल्पद्रुमः ।
<>“ -- वो वृतादिः श्तुदादिकः ॥”
<>एतेन तुदौ ञश् व्यथे तुदति इति स्यात् ॥)
<LEND>
