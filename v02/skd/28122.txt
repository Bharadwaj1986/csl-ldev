<L>28122<pc>3-784<k1>मैत्री<k2>मैत्री
मैत्री¦, स्त्री, (मैत्र + ङीप् । यद्वा, मित्र + भावे
ष्यञ् + ङीष् । ततः “हलस्तद्धितस्य ।” ६ । ४ ।
१५० ।” इति यलोपः ।) मित्रस्य भावः ।
मित्रस्य कर्म्म । इत्यमरभरतौ ॥ व्यक्तिविशेषै-
र्मैत्रीकरणनिषेधो यथा, --
“विद्बिष्टपतितोन्मत्तबहुवैरातिकीटकैः ।
बन्धकीबन्धकीभर्त्तृक्षुद्रानृतकथैः सह ॥
तथातिव्ययशीलैश्च परीवादरतैः शठैः ।
बुधो मैत्रीं न कुर्व्वीत नैकः पन्थानमाश्रयेत् ॥”
इति विष्णुपुराणे तृतीयेऽंशे ११ अध्यायः ॥
“विद्बिष्टादिभिर्मैत्रीं न कुर्व्वीत । बहुभिर्व्वैरं
यस्य । अतिकीटकः अत्यन्तं कीटवत् पीडकः ।
कण्टकैरिति पाठेऽपि स एवार्थः । बन्धकी
असती ।” इति तट्टीका ॥
<LEND>
