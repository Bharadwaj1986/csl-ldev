<L>22830<pc>3-268<k1>प्रतिहारः<k2>प्रतिहारः
प्रतिहारः¦, पुं, (प्रतिविषयं प्रत्येकं वा हरति
स्वामिसमीपमानयतीति । प्रति + हृ + अण् ।)
द्वारपालः (यथा, देवीभागवते । १ । १७ । ३० ।
“ज्ञातो हि प्रतिहारेण ज्ञानी कश्चिद् द्विजो-
त्तमः ॥”
प्रति + हृ + आधारे घञ् ।) द्वारः । इति
शब्दरत्नावली ॥ (यथा, रघौ । ६ । २० ।
“ततो नृपाणां श्रुतवृत्तवंशा
पुंवत्प्रगल्भा प्रतिहाररक्षी ।
प्राक्सन्निकर्षं मगधेश्वरस्य
नीत्वा कुमारीमवदत् सुनन्दा ॥”
प्रतिरूपं हरतीति । हृ + अण् ।) माया-
कारः । इत्यमरटीकायां भरतः । २ । १० । ११ ॥
(परमेष्ठिनः पुत्त्रः । यथा, विष्णु पुराणे । २ । १ । ३७ ।
“परमेष्ठी ततस्तस्मात् प्रतिहारस्तदन्वथः ॥”)
<LEND>
