<L>10418<pc>2-295<k1>गण्डकी<k2>गण्डकी
गण्डकी¦, स्त्री, (गण्डक + स्त्रियां जातौ ङीष् ।) स्वनाम-
<>ख्याता नदी । इति मेदिनी । ८२ ॥ यथा, स्मृतिः ।
<>“गण्डक्याश्चैकदेशे च शालग्रामस्थलं स्मृतम् ।
<>पाषाणं तद्भवं यत्तत् शालग्राममिति स्मृतम् ॥”
<>तत्र शालग्रामोत्पत्तिकारणं यथा, --
<>“गण्डक्यापि पुरा तप्तं वर्षाणामयुतं विधेः ।
<>शीर्णपर्णाशनं कृत्वा वायुभक्षाप्यनन्तरम् ॥
<>दिव्यं वर्षशतं तेपे विष्णुं चिन्तयती तदा ।
<>ततः साक्षाज्जगन्नाथो हरिर्भक्तजनप्रियः ॥
<>उवाच मधुरं वाक्यं प्रीतः प्रणतवत्सलः ।
<>गण्डकि ! त्वां प्रसन्नोऽस्मि तपसा विस्मितोऽनघे ! ॥
<>अनवच्छिन्नया भक्त्या वरं वरय मुव्रते ! ।
<>किं देयं तद्वदस्वाशु प्रीतोऽस्मि वरवर्णिनि ! ॥
[Page2-296-a+ 52]
<>गण्डक्यपि पुरो दृष्ट्वा शङ्खचक्रगदाधरम् ।
<>दण्डवत् प्रणता भूत्वा ततः स्तोतुं प्रचक्रमे ॥
<>अहो देव ! मया दृष्टो दुर्द्दर्शो योगिनामपि ।
<>त्वया सर्व्वमिदं सृष्टं जगत् स्थावरजङ्गमम् ॥
<>तदनु त्वं प्रविष्टोऽसि पुरुषस्तेन त्तोच्यते ।
<>त्वल्लीलोन्मीलिते विश्वे कः स्वतन्त्रोऽस्ति वै पुमान् ॥
<>अनाद्यन्तमपर्य्यन्तं यद्ब्रह्म श्रुतिबोधितम् ।
<>तदेव त्वं महाविष्णो ! यस्त्वां वेद स वेदवित् ॥
<>तवैवाद्या जगन्माता या शक्तिः परमा स्मृता ।
<>तां योगमायां प्रकृतिप्रधानमिति वक्ष्यते ॥
<>निर्गुणः पुरुषोऽव्यक्तश्चित्स्वरूपी निरञ्जनः ।
<>आनन्दरूपः शुद्धात्मा ह्यकर्त्ता निर्विकारकः ॥
<>स्वां योगमायामाविश्य कर्त्तृत्वं प्राप्तवानसि ।
<>प्रकृत्या सृज्यमानेऽस्मिन् द्रष्टा साक्षी निगद्यते ॥
<>प्रकृतेस्त्रिगुणैरस्मिन् सृज्यमानेऽपि नान्यथा ।
<>सान्निध्यमात्रतो देव ! त्वयि स्पुरति कारणे ॥
<>स्फटिके हि यथा स्वच्छे जवाकुसुमरागतः ।
<>प्रकाशते त्वत्प्रकाशात् ज्योतीरूप ! नतास्मि ते ॥
<>ब्रह्मादयोऽपि कवयो न विन्दन्ति ययार्थतः ।
<>तत् कथं वेद्म्यहं मूढा तव रूपं निरञ्जनम् ॥
<>मूढस्य जगतो मध्ये स्थिता किञ्चिदजानती ।
<>त्वया धृष्टा कृता चास्मि योग्यायोग्यमविन्दती ॥
<>तेन लोके महत्त्वञ्च त्वत्प्रसादेन चेच्छती ।
<>यदयाचे तत्तपोदार ! तन्मे दातुं त्वमहसि ॥
<>दयालुरसि दीनेषु नेति मां न वद प्रभो ! ।
<>ततः प्रोवाच भगवान् देवि ! यद्यत्त्वमिच्छसि ॥
<>तद्याचय वरारोहे ! अदेयमपि सर्वथा ।
<>यद्दुर्लभं मनुष्याणां शीघ्रं याचय मां प्रति ॥
<>मद्दर्शनमनुप्राप्य कोवाऽपूर्णमनोरथः ।
<>ततो हिमांशो ! सा देवी गण्डकी लोकतारिणी ॥
<>प्राञ्जलिः प्रणता भूत्वा मधुरं वाक्यमब्रवीत् ।
<>यदि देव ! प्रसन्नोऽसि देयो मे वाञ्छितो वरः ॥
<>मम गर्भगतो भूत्वा विष्णो ! मत्पुत्त्रतां व्रज ।
<>ततः प्रसन्नो भगवान् चिन्तयामास गोपते ! ॥
<>किं याचितं निम्नगया नित्यं मत्सङ्गलुब्धया ।
<>दास्यामि याचितं येन लोकानां भवमोक्षणम् ॥
<>इत्येवं कृपया देवो निश्चित्य मनसा स्वयम् ।
<>गण्डकीमवदत् प्रीतः शृणु देवि ! वचो मम ॥
<>शालग्रामशिलारूपी तव गर्भगतः सदा ।
<>तिष्ठामि तव पुत्त्रत्वे भक्तानुग्रहकारणात् ॥
<>मत्सान्निध्यात् नदीनां त्वमतिश्रेष्ठा भविष्यसि ।
<>दर्शनात् स्पर्शनात् स्नानात् पानाच्चैवावगाहनात्
<>हरिष्यसि महापापं वाङ्मनःकायसम्भवम् ।
<>यः स्नास्यति विधानेन देवर्षिपितृतर्पकः ॥
<>तर्पयेत् स्वपितॄंश्चापि तारयित्वा दिवं नयेत् ।
<>स्वयं मम प्रियो भूत्वा ब्रह्मलोकं गमिष्यति ॥
<>यदि त्वय्युत्सृजेत् प्राणान् मम कर्म्मपरायणः ।
<>सोऽपि याति परं स्थानं यत्र गत्वा न शोचति ॥
<>एवं दत्त्वा वरान देव्यै तत्रैवान्तरधीयत ।
<>ततः प्रभृति तिष्ठामः क्षेत्रेऽस्मिन् शशलाञ्छन ! ॥”
<>इति वराहपुराणे सोमेश्वरादिलिङ्गमहिमा-
<>ऽविमुक्तक्षेत्रत्रिवेण्यादिमहिमनामाध्यायः ॥
<LEND>
