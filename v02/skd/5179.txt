<L>5179<pc>1-273<k1>उलूकी<k2>उलूकी
उलूकी¦, स्त्री, ताम्रायाः सुता शुकी तस्याः कन्या ।
<>यथा, -- विष्णुपुराणे १ अंशे २१ । १४ -- १६ ।
<>“षट्सुतास्तु महासत्त्वास्ताम्रायाः परिकीर्त्तिताः ।
<>शुकी श्येनी च भासी च सुग्रीवी-शुचि-गृध्रिकाः ॥
<>शुकी शुकानजनयत् उलूकी प्रत्युलूककान् ।
<>श्येनी श्येनांस्तथा भासी भासान् गृध्रांश्च गृध्यपि ॥
<>शुच्यौदकान् पक्षिगणान् सुग्रीवी तु व्यजायत ।
<>अश्वान् उष्ट्रान् गर्द्दभांश्च ताम्रावंशः प्रकीर्त्तितः ॥
<>“ताम्राया वंशमाह षडिति त्रिभिः । सुताः कन्याः
<>ता एवाह शुकीति । सुग्रीवी च शुचिश्च गृध्रिका च
<>ताः । उलूकं प्रत्युलूककान् तत्प्रतिपक्षान् काकांश्च ।
<>उलूकीति पाठेऽपि उलूकीं प्रत्युलूककांश्च सैवा-
<>जनयदित्यर्थः न पुनरुलूकीसंज्ञा अन्या अनि-
[Page1-273-c+ 52]
<>र्दिष्टत्वात् । शुकी शुकानजनयत् उलूकप्रत्युलूक-
<>कानिति मात्स्योक्तेः । शुच्यौदकान् शुचिरेव शुची
<>सा औदकान् जलजान् पक्षिगणान् व्यजायत ।
<>सुग्रीवी तु अश्वादीन् व्यजायत इत्यन्वयः । ता-
<>म्राया दंशः परिकीर्त्तित इत्युपसंहारः” । इति
<>तट्टीकायां श्रीधरस्वामी ॥
<LEND>
