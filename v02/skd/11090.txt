<L>11090<pc>2-341<k1>गुर्ज्जरी<k2>गुर्ज्जरी
गुर्ज्जरी¦, स्त्री, (जॄ + णिच् + अच् । गुरिति शत्रु-
कृतताडनादिकं तज्जीर्य्यत्यत्र इति अधिकरणे
अप् । गुर्ज्जरः देशः तस्य प्रियेति ङीष् । यद्वा
गुर्ज्जरदेशःप्रियोऽस्या इति अण् ङीप् च ।
गुर्ज्जरदेशवासिनी अतो गुर्ज्जरीतिकेचित् ।)
[Page2-341-c+ 52]
रागिणीविशेषः । इति हलायुधः ॥ इयन्तु भैरव-
रागस्य रागिणीति बोध्यम् । यथा, सङ्गीतदर्पणे
रागविवेकाध्याये । १६ ।
“भैरवी गुर्ज्जरी रामकिरी गुणकिरी तथा ।
वाङ्गाली सैन्धवी चैव भैरवस्य वराङ्गनाः ॥”
अस्या गानवेलानिर्णयो यथा, तत्रैव । २० ।
“वेलावली च मल्लारी वल्लारी सोमगुर्ज्जरी ।”
इयं हि ग्रीष्मऋतौ स्वस्वामिना भैरवरागेण सह
गीयते । यथा, तत्रैव । २७ ।
“भैरवः ससहायस्तु ऋतौ ग्रीष्मे प्रगीयते ।”
इति सोमेश्वरमतम् । हनूमन्मते तु । इयमेव
मेघरागस्य स्त्री । यथा, तत्रैव । ३७ ।
“मल्लारी देशकारी च भूपाली गुर्ज्जरी तथा ।
टङ्का च पञ्चमी भार्य्या मेघरागस्य योषितः ॥”
इयं पुना रागार्णवमते पञ्चमरागाश्रया रागिणी-
त्यवधेयम् । यथा, तत्रैव । ४० ।
“ललिता गुर्ज्जरी देशी वराडी रामकृत्तथा ।
मता रागार्णवे रागाः पञ्चैते पञ्चमाश्रयाः ॥”)
<LEND>
