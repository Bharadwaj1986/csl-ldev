<L>32936<pc>4-413<k1>विभुः<k2>विभुः
विभुः¦, त्रि, सर्व्वमूर्त्तसंयोगी । परममहत्त्ववान् ।
<>स तु आत्मादिः । यथा, --
<>“आत्मेन्द्रियाद्यधिष्ठाता करणं हि सकर्त्तृकम् ।
<>विभुर्बुद्ध्यादिगुणवान् बुद्धिस्तु द्बिविधा मता ॥”
<>इति भाषापरिच्छेदः ॥
<>विभुरिति विभुत्वं परममहत्त्ववत्त्वम् । इति
<>सिद्धान्तमुक्तावली ॥
<>“कालखात्मदिशां सर्व्वगतत्वं परमं महत् ।”
<>इति भाषापरिच्छेदः ॥
<>दृढः । इत्यजयपालः ॥ व्यापकः । इति हेम-
<>चन्द्रः ॥ (यथा, ऋग्वेदे । १० । ४० । १ ।
<>“प्रातर्यावाणं विभ्वं विशे विशे ॥”
<>“विभ्वं विभुं व्यापिनम् ।” इति तद्भाष्ये सायणः ॥
<>व्याप्तः । यथा, ऋग्वेदे । १ । ३४ । १ ।
<>“त्रिश्चिन्नो अद्याभवतं न वेद सा
<>विभुर्व्वायाम उत राति रश्विना ॥”
<>“विभुः व्याप्तः ।” इति तद्भाष्ये सायणः ॥
<>सर्व्वत्र गमनशीलः । यथा, ऋग्वेदे । १ । १६५ । १० ।
<>“एकस्य चिन्मे विभ्वस्त्वोजो
<>या नु दधृष्वान्कृणवै मनीषा ॥”
<>“विभु सर्व्वत्र गमनशीलम् ।” इति तद्भाष्ये
<>सायणः ॥ ईश्वरः । यथा, ऋग्वेदे । ४ । ७ । १ ।
<>“यमप्नवानो भृगवो विरुरुचुर्व्वनेषु चित्रं विभ्वं
<>विशे विशे ॥”
<>“विभ्वं विभुं ईश्वरम् ।” इति तद्भाष्ये सायणः ॥
<>महान् । यथा, ऋग्वेदे । ५ । ३८ । १ ।
<>“उरोष्ट इन्द्र राधसो विभ्वी राति शतक्रतो ॥”
<>“विभ्वी महती ।” इति तद्भाष्ये सायणः ॥)
<LEND>
