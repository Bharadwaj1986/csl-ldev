<L>20548<pc>3-062<k1>परिभाषा<k2>परिभाषा
परिभाषा¦, स्त्री, (परि + भाष् + अच् । ततष्टाप् ।
परिष्कृतं भाषणम् । पदार्थविवेचकाचार्य्याणां
युक्तियुक्ता वाक् । इति काव्यप्रकाशटीकायां
चण्डीदासः ॥ तत्पर्य्यायः । प्रज्ञप्तिः २ शैली ३
सङ्केतः ४ समयकारः ५ । इति त्रिकाण्डशेषः ॥
(सूत्रलक्षणविशेषः । सूत्रं षड्विधम् । यथा, --
“सं ज्ञा च परिभाषा च विधिर्नियम एव च ।
अतिदेशोऽधिकारश्च षड्विधं सूत्रलक्षणम् ॥”)
“ग्रन्थस्य संक्षेपनिर्व्वाहार्थसङ्केतविशेषः । यथा
चपोदितेत्यादि ।” इति मुग्धबोधटीकायां दुर्गा-
दासः ॥ यथा माघे । १६ । ८० ।
“न खलु प्रतिहन्यते कुतश्चित्
परिभाषेव गरीयसी यदाज्ञा ॥”
(“अव्यक्तानुक्तलेशोक्तसन्दिग्धार्थप्रकाशिकाः ।
परिभाषाः प्रवक्ष्यन्ते दीपीभूताः सुनिश्चिताः ॥”
इति वैद्यकपरिभाषाया लक्षणम् ॥
“प्रथमं परिभाषा स्याद्भेषज्याख्यानकन्तथा ।”
इति शार्ङ्गधरे पूर्व्वखण्डे प्रथमेऽध्याये ॥)
<LEND>
