<L>24730<pc>3-481<k1>भद्रा<k2>भद्रा
भद्रा¦, स्त्री, (भद्र + अजादित्वात् टाप् ।) रास्ना ।
कृष्णा । व्योमनदी । तिथिभेदः । सा तु द्बितीया
सप्तमी द्वादशी च ॥ प्रसारिणी । (अस्याः
पर्य्यायो यथा, --
“प्रसारिणी राजबला भद्रपर्णी प्रतापनी ।
सरणी सारणो भद्रा बला चापि कटम्भरा ॥”
इति भावप्रकाशस्य पूर्व्वखण्डे प्रथमे भागे ॥)
[Page3-481-c+ 52]
कट्फलम् । अनन्ता । इति मेदिनी । रे, ७१ ॥
जीवन्ती । अपराजिता । नीली । बला ।
शमी । वचा । दन्ती । हरिद्रा । श्वेतदूर्व्वा ।
काश्मरी । (पर्य्यायोऽस्या यथा, --
“श्रीपर्णी काश्मरी भद्रा गाम्भारी गोपभद्रिका ।
कुमुदा च सदाभद्रा कट्फला कृष्णवृन्तिका ॥”
इति वैद्यकरत्नमालायाम् ॥
चन्द्रशूरः । तत्पर्य्यायो यथा, --
“चन्द्रिका चर्म्महन्त्री च पशुमेहनकारिका ।
नन्दिनी कारवी भद्रा वासपुष्पा सुवासरा ॥”
इति भावप्रकाशस्य पूर्व्वखण्डे प्रथमे भागे ॥)
सारिवाविशेषः । गौः । इति राजनिर्घण्टः ॥
काकोडुम्बरिका । इति रत्नमाला ॥ (भद्राश्व-
वर्षस्थनदीभेदः । यथा, मार्कण्डेये । ५९ । ७ ।
“शीता शङ्खावती भद्रा चक्रावर्त्तादिका-
स्तथा ॥”)
गङ्गायास्त्रिश्रोतोऽन्तर्गतश्रोतोविशेषः । तत्तु
उत्तरे कुरुवर्षीयगङ्गा । इति पुराणं शब्द-
माला च ॥ बुद्धशक्तिविशेषः । तत्पर्य्यायः ।
तारा २ महाश्रीः ४ ओङ्कारा ४ स्वाहा ५
श्रीः ६ मनोरमा ७ तारिणी ८ जया ९ अनन्ता
१० शिवा ११ लोकेश्वरात्मजा १२ खदूर-
वासिनी १३ वैश्या १४ नीलसरस्वती १५
शङ्खिनी १६ महातारा १७ वसुधारा १८
धनन्ददा १९ त्रिलोचना २० लोचना २१ ।
इति त्रिकाण्डशेषः ॥ छायागर्भजाता सूर्य्य-
कन्या । यथा, --
“यमलौ तु ततस्तस्यां जनयामास भास्करः ।
शनेश्चरञ्च भद्राञ्च छायायाममितद्युतिः ॥
तथा च तेजसा विष्णोस्तस्य चक्रमवर्त्तयत् ।
तदप्रतिहते युद्धे दानवान्तचिकीर्षया ।
तद्भगिनी मुखतो भद्रा नियुक्तैवं विगर्हिता ॥”
इति वह्रिपुराणे वैवस्वतानुकीर्त्तनम् ॥
सुभद्रा । यथा, --
“आषाढस्य सिते पक्षे द्बितीया पुष्यसंयुता ।
तस्यां रथे समारोप्य रामं मां भद्रया सह ॥”
इति स्कान्दे भगवद्वाक्यम् ॥ * ॥
विष्टिभद्रा यथा, --
“एकादश्यां चतुर्थ्यान्तु शेषार्द्धे शुक्लपक्षके ।
अष्टमीपौर्णमास्योस्तु पूर्व्वार्द्धे विष्टिसम्भवः ॥
कृष्णपक्षे तृतीयाया दशम्याश्च परार्द्धतः ।
सप्तम्याश्च चतुर्द्दश्याः पूर्व्वार्द्धे विष्टिरीरिता ॥
विहाय विषरोद्राणि विष्टिं सर्व्वत्र वर्जयेत् ।
विष्टिशेषे त्रिदण्डे हि पुच्छे कार्य्यं जयावहम् ॥”
कर्म्मप्रकाशे तस्या अङ्गविशेषो यथा, --
“नाड्यस्तु पञ्चवदनं गलकस्तथैका
वक्षो दशैकसहिता नियतं चतस्रः ।
नाभिः कटिः षडथ पुच्छलता च तिस्रो
विष्टेर्ध्रुवं निगदितोऽङ्गविभाग एषः ॥”
अङ्गविशेषे कार्य्यध्वंसादिफलम् यथा, --
“मुखे कार्य्यध्वंसो भवति मरणञ्चाथ गलके
धनग्लानिर्वक्षस्यथ कटितटैर्बुद्धिविलयः ।
[Page3-482-a+ 52]
कलिर्नाभीदेशे विजयमथ पुच्छे च जगदुः
शरीरे भद्रायाः पृथगिति फलं सर्व्वमुनयः ॥”
मनुवसुमुनितिथियुगदशशिवगुणसंख्यासु तिथिषु
पूर्व्वाद्यास्यम् । आयाति विष्टिरेषा पृष्ठे शुभदा
पुरस्त्वशुभा ॥ चतुर्द्दश्यादिषु पूर्व्वाग्न्यादिमुखं
भवतीत्यर्थः । इति ज्योतिस्तत्त्वम् ॥
<LEND>
