<L>13673<pc>2-535<k1>जिह्वा<k2>जिह्वा
जिह्वा¦, स्त्री, (जयति रसमनयेति । जि + “शेता-
<>यह्वजिह्वाग्रीवाप्वामीवाः ।” उणां । १ । १५४ ।
<>इति वन् प्रत्ययेन हुगागमे निपातनात् साधुः ।)
<>रसज्ञानेन्द्रियम् । जिव् इति भाषा । तत्-
<>पर्य्यायः । रसज्ञा २ रसना ३ । इत्यमरः ।
<>२ । ६ । ९१ ॥ रशना ४ रसनम् ५ जिह्वः ६ ।
<>इति तट्टीका ॥ रसालः ७ सुधास्रवा ८ रसिका
<>९ रसाङ्का १० । इति शब्दरत्नावली ॥ रसा
<>११ लोला १२ रसाला १३ रसला १४ ललना
<>१५ । इति जटाधरः ॥ (यथा, मुकुन्दमाला-
<>याम् । २६ ।
<>“जिह्वे ! कीर्त्तय केशवं मुररिपुं चेतो ! भज श्रीधरं
<>पाणिद्बन्द्व ! समर्च्चयाच्युतकथां श्रोत्रद्बय ! त्वंशृणु ।
<>कृष्णं लोकय लोचनद्वय ! हरेर्गच्छाङ्घ्रियुग्मालयं
<>जिघ्र घ्राण ! मुकुन्दपादतुलसीं मूर्द्धन्नमाधो-
<>क्षजम् ॥”)
<>अस्याः परीक्षा यथा, भावप्रकाशे ।
<>“शाकपत्रप्रभा रूक्षा स्फुटिता रसनानिलात् ।
<>रक्ता श्यामा भवेत् पित्ताल्लिप्तार्द्रा धवला कफात् ॥
<>परिदग्धा खरस्पर्शा कृष्णा दोषत्रयेऽधिके ।
<>सैव दोषद्वयाधिक्ये दोषद्वितयलक्षणा ॥”
<>(यथास्या उत्पत्तिविषयः ।
[Page2-536-a+ 52]
<>“उदरे पच्यमानानामाध्मानाद्रुक्मसारवत् ।
<>कफशोणितमांसानां सारो जिह्वा प्रजायते ॥”
<>इति सुश्रुते शारीरस्थाने ४ र्थे अध्याये ॥)
<LEND>
