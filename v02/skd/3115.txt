<L>3115<pc>1-159<k1>अहल्या<k2>अहल्या
अहल्या¦, स्त्री, अप्सरोविशेषः । (यथा हरिवंशे ।
“दिवोदासश्च राजर्षिरहल्या च यशस्विनी ।
शरद्धतश्च दायादमहल्या समसूयत” ॥
गौतममुनिपत्नी । इति मेदिनी ॥ सा च महा-
साध्वी । प्रातः काले तस्यानामस्मरणे महापातक-
नाशो भवति । यथा पुराणं, --
“अहल्या द्रौपदी कुन्ती तारा मन्दोदरी तथा ।
पञ्च कन्याः स्मरेन्नित्यं महापातकनाशनं” ॥
सत्ययुगे इन्द्रः गौतमरूपधारणं कृत्वा तस्याः
सतीत्वं नाशितवान् । ततो गौतमशापेन सा
पाषाणदेहा बभूव । ततस्त्रेतायुगे श्रीरामचन्द्रस्य
पादस्पर्शात् शापात् विमुक्ता सती पुनः पूर्व्वरूपा
[Page1-159-b+ 52]
मानवी भूता । इति रामायणम् ॥
<LEND>
