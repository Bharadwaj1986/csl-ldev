<L>8617<pc>2-178<k1>कृपी<k2>कृपी
कृपी¦, स्त्री, (कृप + ङीष् ।) द्रोणाचार्य्यपत्नी । इति
<>मेदिनी ॥ (यथा, महाभारते । १ । १३१ । २२ ।
<>“शारद्वतीं ततो भार्य्यां कृपीं द्रोणोऽन्वविन्दत” ॥
<>अस्या जन्मविवरणं यथा, --
<>पुरा किल महर्षे र्गोतमस्य पुत्त्रः शरद्वान् नाम
<>ऋषिः धनुर्व्वेदपरत्वात् विपुलेन तपसा च इन्द्रं
<>सन्तापयामास । इन्द्रस्तु अस्य तपोविघ्नं चिकीर्षु-
<>र्जानपदीं नाम स्वर्व्वेश्यां प्राहिणोत् । अथ रूप-
<>यौवनाढ्यां तामवलोकयतस्तस्य सहसा रेतश्च-
<>स्कन्द तत्तु शरस्तम्बे स्थापितं सत् द्विधाऽभवत् ।
<>ततस्तस्मात् मिथुनं समजायत । तदैव राजा
<>शान्तनुर्मृगयामागतः अपत्यमिथुनं समवलोक्य
<>राजधानीमानीय संस्कारादिभिः संवर्द्धयामास ।
<>कृपया संवर्द्धनाच्च कृपः कृपीति तयोर्नाम चक्रे ।
<>सेयं कृपाचार्य्यस्य भगिनी । एषैव अश्वत्थाम्नो
<>जननीत्यवगन्तव्या ॥)
<LEND>
