<L>26834<pc>3-674<k1>महाशङ्खः<k2>महाशङ्खः
महाशङ्खः¦, पुं, (महान् शङ्ख इव बृहच्छुभ्रत्वात् ।)
मानुषास्थि । संख्याविशेषः । स च दश-
निखर्व्वः । ललाटम् । इति मेदिनी । खे, १६ ॥
(महान् महार्हः शङ्खः ।) निधिविशेषः । इति
विश्वः ॥ कर्णनेत्रयोर्म्मध्यगतास्थि । यथा, --
“कर्णनेत्रान्तरालास्थि महाशङ्खः प्रकीर्त्तितः ।”
तस्य मालया जपविधिर्यथा, --
“महाशङ्खमयी माला नीलसारस्वते विधौ ।
नृललाटास्थिखण्डेन रचिता जपमालिका ॥
महाशङ्खमयी माला ताराविद्याजपे प्रिये ! ।”
इति तन्त्रसारधृतमुण्डमालातन्त्रम् ॥
(महान् शङ्खः ।) वृहच्छङ्खः । यथा, --
“पौण्ड्रं दध्नौ महाशङ्खं भीमकर्म्मा वृकोदरः ।”
इति श्रीभगवद्गीतायाम् १ अध्यायः ॥
(सर्पभेदः । यथा, भागवते । ५ । २४ । ३१ ।
“ततोऽधस्तात् पाताले नागलोकपतयोवासुकि-
प्रसुखाः शङ्खकुलिकमहाशङ्खश्वेतधनञ्जयधृत-
राष्ट्रशङ्खचूडकम्बलाश्वतरदेवदत्तादयो महा-
भोगिनो महामर्षा निवसन्ति ।”)
<LEND>
