<L>35763<pc>5-107<k1>शिशुः<k2>शिशुः
शिशुः¦, पुं, (श्यतीति । शो + “शः कित् सन्वच्च ।”
<>उणा ० १ । २१ । इति उः ।) बालकः । तत्-
<>पर्य्यायः । पोतः २ पाकः ३ अर्भकः ४ डिम्भः ५
<>पृथुकः ६ शावकः ७ । इत्यमरः ॥ शावः ८ ।
<>अर्भः ९ शिशुकः १० पोतकः ११ भिष्टकः १२
<>इति शब्दरत्नावली ॥ गर्भः १३ । इति जटा-
<>धरः ॥ तस्य लक्षणादि यथा । वृद्धशातातपः ।
<>“शिशोरभ्युक्षणं प्रोक्तं बालस्याचमनं स्मृतम् ।
<>रजस्वलादि संस्पृश्य स्नातव्यन्तु कुमारकैः ॥
<>प्राक् चूडाकरणाद्बालः प्रागन्नप्राशनाच्छिशुः ।
<>कुमारस्तु स विज्ञेयो यावन्मौञ्जी न बन्धनम् ॥”
<>इति गोपालन्यायपञ्चाननकृतस्मृतिनिर्णयः ॥
<>अपि च ।
<>“चतुर्थाद्वत्सरादूर्द्ध्वं यावदष्टौ समा वयः ।
<>शिशोर्व्रतं प्रकुर्व्वन्ति गुरुसम्बन्धिबान्धवाः ॥”
<>इति ब्रह्मपुराणवचनम् ॥
<>“जातमात्रः शिशुस्तावत् यावदष्टौ समा वयः ।
<>स हि गर्भसमो ज्ञेयो व्यक्तिमात्रप्रदर्शकः ॥
<>भक्ष्याभक्ष्ये तथा पेये वाच्यावाच्ये तथानृते ।
<>तस्मिन् काले न दोषः स्यात् स यावन्नोपनी-
<>यते ॥”
<>इति मनुवचनम् ॥ * ॥
<>तस्याध्यापनक्रमो यथा, --
<>“प्राङ्मुखो गुरुरासीनो वरुणाभिमुखं शिशुम्
<>अध्यापयेच्च प्रथमं द्विजाशीर्भिः प्रपूजितम् ॥”
<>इति मलमासतत्त्वे बृहस्पतिवनम् ॥ * ॥
<>शिशुपुत्त्रं त्यक्त्वा प्रव्रज्याश्रमनिषेधो यथा, --
<>“मातरं पितरं वृद्धं भार्य्याञ्चैव पतिव्रताम् ।
<>शिशुञ्च तनयं हित्वा नावधूताश्रमं व्रजेत् ॥”
<>इति महानिर्व्वाणतन्त्रम् ॥
<>अन्यद्बालशब्दे द्रष्टव्यम् ॥ * ॥ (कुमारः । कार्त्ति-
<>केयः यथा, महाभारते । ३ । २३१ । ४ ।
<>“शिशुः शीघ्रः शुचिश्चण्डो दीप्तवर्णः शुभा-
<>ननः ॥”)
<LEND>
