<L>38802<pc>5-337<k1>सारः<k2>सारः
सारः¦, पुं, (सृ + “सृ स्थिरे ।” ३ । ३ । १७ । इति
घञ् ।) बलम् । (यथा, महाभारते । १ । १५५ ।
२३ ।
“तरस्व भीम मा क्रीड जहि रक्षो विभीषणम् ।
पुरा विकुरुते मायां भुजयोः सारमर्पय ॥”)
स्थिरांशः । इत्यमरः । ३ । ३ । १७० ॥ (यथा,
रघुः । १० । १० ।
“प्रभानुलिप्तश्रीवत्सं लक्ष्मीविभ्रमदर्पणम् ।
कौस्तुभाख्यमपां सारं बिभ्राणं बृहतोरसा ॥”)
मज्जा । इत्यमरः । २ । ४ । १२ ॥ वज्रक्षारम् ।
इति राजनिर्घण्ठः ॥ वायुः । इति जटाधरः ॥
रोगः । इति धरणिः ॥ पाशकः । इति शब्द-
रत्नावली ॥ दध्युत्तरम् । इति शब्दचन्द्रिका ॥
(अर्थालङ्कारविशेषः । यथा, साहित्यदर्पणे ।
१० । ७३१ ।
“उत्तरोत्तरमुत्कर्षो वस्तुनः सार उच्यते ॥”
यथा, --
“राज्ये सारं वसुधा वसुधायामपि पुरं पुरे
सौधम् ।
सौधे तल्पं तल्पे वराङ्गनासर्व्वस्वम् ॥”)
<LEND>
