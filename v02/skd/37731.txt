<L>37731<pc>5-241<k1>सन्ध्या<k2>सन्ध्या
सन्ध्या¦, स्त्री, (सं सम्यक् ध्यायत्यस्यामिति स +
<>ध्यै चिन्तने + “आतश्चोपसर्गे । इत्यङ् । यद्बा,
<>सन्दधातीति । सं + धा + “अघ्न्यादयश्च ।”
<>उणा० ४ । ११२ । इति यक्प्रत्ययेन निपा-
<>तितः ।) कालविशेषः । स तु दिवारात्रि-
<>सम्बन्धिदण्डद्वयरूपः । तत्पर्य्यायः । पितृप्रसूः २ ।
<>इत्यमरः ॥ सन्धा ३ द्विजमैत्री ४ । इति भरत-
<>धृतवाचस्पतिः । सायम् ५ दिनान्तम् ६
<>निशादि ७ दिवसात्ययम् ८ । इति राज-
<>निर्घण्टः ॥ सायाह्नः ९ विकालः १० ब्रह्म-
<>भूतिः ११ सायः १२ । इति शब्दरत्नावली ॥
<>सा च कालस्य भार्य्या । यथा, --
<>“कालस्य तिस्रो भार्य्याश्च सन्ध्यारात्रिदिनानि च
<>याभिर्विना विधात्रा च संख्यां कर्त्तुं न शक्यते ॥”
<>इति ब्रह्मवैवर्त्ते प्रकृतिखण्डे १ अध्यायः ॥ * ॥
<>रात्रेराद्यन्तदण्डचतुष्टयात्मककालः । यथा, --
[Page5-242-a+ 52]
<>“त्रियामां रजनीं प्राहुस्त्यक्त्वाद्यन्तचतुष्टयम् ।
<>नाडीनां तदुभे सन्ध्ये दिवसाद्यन्तसंज्ञिते ॥”
<>इति प्रायश्चित्ततत्त्वम् ॥
<>तत्सार्थक्यं यथा, --
<>“समुद्रे हिमवत्पार्श्वे नद्यामस्याञ्च दुर्म्मते ।
<>रात्रावहनि सन्ध्यायां कस्य गुप्तः परिग्रहः ॥”
<>इति तिथ्यादितत्त्वम् ॥ * ॥
<>त्रिसन्ध्याकालीनोपासना । तत्कालोपास्या
<>देवता । यथा । अथ सन्ध्योपासनम् । तत्र
<>छन्दोगपरिशिष्टम् ।
<>“अत ऊर्द्ध्वं प्रवक्ष्यामि सन्ध्योपासनिकं विधिम्
<>अनर्हः कर्म्मणां विप्रः सन्ध्याहीनो यतः
<>स्मृतः ॥”
<>अतः प्रातःस्नानानन्तरम् । तथा, --
<>“एतत् सन्ध्यात्रयं प्रोक्तं ब्राह्मण्यं यदधिष्ठितम्
<>यस्य नास्त्यादरस्तत्र न स ब्राह्मण उच्यते ॥”
<>शातातपः ।
<>“अब्राह्मणास्तु षट् प्रोक्ता ऋषिणा तत्त्व-
<>वादिना ।
<>आद्यो राजभृतस्तेषां द्वितीयः क्रयविक्रयी ॥
<>तृतीयो बहुयाज्यः स्याच्चतुर्थो ग्रामयाजकः ।
<>पञ्चमस्तु भृतस्तेषां ग्रामस्य नगरस्य च ॥
<>अनागतान्तु यः पूर्व्वां सादित्याञ्चैव पश्चिमाम् ।
<>नोपासीत द्विजः सन्ध्यां स षष्ठोऽब्राह्मणः
<>स्मृतः ॥”
<>राजभृतो राजसेवकः । ग्रामादेर्भृतो भर-
<>णीयः । ग्रामलक्षणमाह मार्कण्डेयपुराणम् ।
<>तथा शूद्रजनप्रायाः सुसमृद्धकृषीबलाः ।
<>क्षेत्रोपयोगभूमध्ये वसतिर्ग्रामसंज्ञिका ॥”
<>अत्र सन्ध्यात्रयस्य नित्यत्वाभिधानात् ।
<>“सर्व्वकालमुपस्थानं सन्ध्यायाः पार्थिवेष्यते ।
<>अन्यत्र सूतकाशौचविभ्रमातुरभीतितः ॥”
<>इति विष्णुपुराणीये सन्ध्याया इत्येकवचनान्त-
<>पाठो धर्म्मकोषोक्तो युक्तः । एवमेव नव्यवर्द्ध-
<>मानः । सर्व्वकालं प्रातर्म्मध्याह्नसायंरूपकाल-
<>त्रये । अन्यथा तदुपादानं व्यर्थंस्यात् । विभ्रम-
<>श्चित्तविक्षेपः । तेन क्षतादावपि सन्ध्यामाच-
<>रन्ति । अतएव याज्ञवल्क्यः ।
<>“सर्व्वावस्थोऽपि यो विप्रः सन्ध्योपासनतत्परः ।
<>ब्राह्मण्याच्च न हीयेत अन्त्यजन्मगतोऽपि सन् ॥”
<>सर्व्वावस्थोऽपि नित्यं सेवकादिकर्म्मरतोऽपि ।
<>यथोचितशौचेऽप्यशक्तोऽपि इति रत्नाकरः ॥
<>अन्धाद्यवस्थापन्नोऽपीति युक्तम् ॥ * ॥ सन्ध्या-
<>त्रयसाधारणलक्षणमाह योगियाज्ञवल्ग्यः ।
<>“त्रयाणाञ्चैव वेदानां ब्रह्मादीनां समागमः ।
<>सन्धिः सर्व्वसुराणाञ्च तेन सन्ध्या प्रकीर्त्तिता ॥”
<>सन्ध्याद्वयकालस्तु अहोरात्रसम्बन्धिमुहूर्त्ता-
<>त्मकः । तथा च दक्षः ।
<>“अहोरात्रस्य यः सन्धिः सूर्य्यनक्षत्रवर्ज्जितः ।
<>सा च सन्ध्या समाख्याता मुनिभिस्तत्त्व-
<>वादिभिः ॥”
<>सूर्य्यनक्षत्रवर्ज्जितः । अर्द्धास्तमितार्द्धोदितसूर्य्य-
[Page5-242-b+ 52]
<>मण्डलप्रकृष्टतेजोनक्षत्रवर्ज्जितः । तथा च
<>वराहः ।
<>“अर्द्धास्तमयात् सन्ध्या व्यक्तीभूता न तारका
<>यावत् ।
<>तेजःपरिहानिरुषा भानोरर्द्धोदयं यावत् ॥”
<>अत्र आद्यन्तता उक्ता । परिमाणमाह दक्षः ।
<>“रात्र्यन्तकाले नाड्यौ द्वे सन्ध्यादिः काल
<>उच्यते ।
<>दर्शनाद्रविरेखायास्तदन्तो मुनिभिः स्मृतः ॥”
<>नाडीदण्डः । योगी याज्ञवल्कः ।
<>“ह्रासवृद्धी च सततं दिनरात्र्योर्यथाक्रमम् ।
<>सन्ध्या मुहूर्त्तमाख्याता ह्रासे वृद्धौ समा स्मृता ॥”
<>अत्रोपासनाया अपि सन्ध्यात्वमाह व्यासः ।
<>“उपास्ते सन्धिवेलायां निशाया दिवस्य च ।
<>तामेव सन्ध्यां तस्मात्तु प्रवदन्ति मनीषिणः ॥”
<>उपास्ते यद्वक्ष्यमाणप्राणायामादिक्रिययेति
<>यावत् ॥ * ॥ तत्काले उपास्या अपि देवता
<>सन्ध्या । तथा च याज्ञवल्क्यः ।
<>“सन्धौ सन्ध्यामुपासीत नास्तगे नोद्गते रवौ ॥”
<>उपासनोपक्रममाह संवर्त्तः ।
<>“प्रातःसन्ध्यां सनक्षत्रामुपासीत यथाविधि ।
<>सादित्यां पश्चिमां सन्ध्यां अर्द्धास्तमितभास्क-
<>राम् ॥”
<>सनक्षत्रामित्यनेन तद्युक्तकाले उपक्रम्य प्रातः
<>सन्ध्यामुपासीत । एवमेवार्द्धास्तमितभास्करा-
<>रब्धां पश्चिमां सादित्यामित्यनेन तद्युक्तकाले
<>उपक्रम्य उपासीतेत्यर्थः ॥ * ॥ मध्याह्नसन्ध्याया
<>अष्टममुहूर्त्तं कालमाह स्मृतिः ॥
<>“पूर्व्वापरे तथा सन्ध्ये सनक्षत्रे प्रकीर्त्तिते ।
<>समसूर्य्येऽपि मध्याह्ने मुहूर्त्तसप्तमोपरि ॥”
<>सांख्यायनगृह्यम् । अरण्ये समित्पाणिः सन्ध्या-
<>मुपास्ते नित्यं वाग्यत उत्तरापराभिमुखो-
<>ऽन्वष्टमदिशमानक्षत्रदर्शनात् । अतिक्रान्तायां
<>महाव्याहृतीः सावित्रीं स्वस्त्ययनादि जप्त्वा एवं
<>प्रातः प्राङ्मुखस्तिष्ठन् आमण्डलदर्शनादिति ।
<>उत्तरापराभिमुखो वायुकोणाभिमुखः । कोणं
<>विवृणोति अन्वष्टमदिशमिति । उभयदिगष्टम-
<>भागमिति यावत् । व्यासः ।
<>“गायत्री नाम पूर्व्वाह्णे सावित्री मध्यमे दिने
<>सरस्वती च सायाह्ने सैव सन्ध्या त्रिषु स्मृता ॥
<>प्रतिग्रहान्न दोषाच्च पातकादुपपातकात् ।
<>गायत्री प्रोच्यते तस्मात् गायन्तं त्रायते यतः ॥
<>सवितृद्योतनात् सैव सावित्री परिकीर्त्तिता ।
<>जगतः प्रसवित्रीत्वात् वाग्रूपत्वात् सरस्वती ॥”
<>तैत्तिरीयब्राह्मणम् । उद्यन्तमस्तं यान्तं आदित्य-
<>मभिध्यायन् कुर्व्वन् ब्राह्मणो विद्वान् सकलं
<>भद्रमश्नुते । असावादित्यो ब्रह्मा इति ब्रह्मेव
<>सन् ब्रह्माभ्येति य एवं वेदेत्ययमर्थः । वक्ष्यमाण-
<>प्रकारेण प्राणायामादिकं कुर्व्वन् यथोक्तनाम-
<>रूपोपेतं सन्ध्याशब्दस्य वाच्यमादित्यं ब्रह्मेति
<>ध्यायन् ऐहिकमामुत्रिकञ्च सकलभद्रमश्नुते ।
<>य एवमुक्तध्यानेन शुद्धान्तःकरणो ब्रह्मसाक्षात्
[Page5-242-c+ 52]
<>कुरुते स पूर्व्वमपि ब्रह्मैव सन् प्रज्ञावान् चिर-
<>जीवित्वं प्राप्तो यथोक्तज्ञानेनाज्ञानोपसमे ब्रह्मैव
<>प्राप्नोति । इति पराशरभाष्ये माधवाचार्य्यः ॥
<>अतएव व्यासः ।
<>“न भिन्नां प्रतिपद्येत गायत्त्रीं ब्रह्मणा सह ।
<>सोऽहमस्मीत्युपासीत विधिना येन केन-
<>चित् ॥” * ॥
<>गायत्तीस्थभर्गपदप्रतिपाद्य ईश्वरः । अहं जीव-
<>रूपोऽस्मि भवामि इति । अजहत्स्वार्थलक्ष-
<>णया जीवेश्वरयोरहंकारप्रतिफलितत्वोपाधि-
<>रहितेन चिद्रूपेणैक्यम् । घटाकाशगृहाकाशयो-
<>रुपाधिरित्यवगमात् । ऐक्यमिव भावयन् उपा-
<>सीत । याज्ञवल्क्योऽपि ।
<>“या सन्ध्या सा तु गायत्त्री द्विधा भूत्वा प्रति-
<>ष्ठिता ।
<>सन्ध्या उपासिता येन विष्णुस्तेन उपासितः ॥” *
<>उपासनायाः फलमाह स एव ।
<>“गवां सर्पिः शरीरस्थं न करोत्यङ्गपोषणम् ।
<>निःसृतं कर्म्मसंयुक्तं पुनस्तासां तदौषधम् ॥
<>एवं स हि शरीरस्थः सर्पिर्वत् परमेश्वरः ।
<>विना चोपासनादेव न करोति हितं नृषु ॥
<>प्रणवव्याहृतिभ्याञ्च गायत्त्र्या त्रितयेन च ।
<>उपास्यं परमं ब्रह्म आत्मा यत्र प्रतिष्ठितः ॥”
<>त्रितयेन प्रणवादित्रितयेन ब्रह्मप्रतिपादकेनो-
<>च्चारितेन तदर्थावगमेन उपास्यं प्रसादनीयम् ।
<>तदाह स एव ।
<>“वाच्यः स ईश्वरः प्रोक्तो वाचकः प्रणवः स्मृतः
<>वाचकेऽपि च विज्ञाते वाच्य एव प्रसीदति ॥
<>भूर्भुवःस्वस्तथा पूर्व्वं स्वयमेव स्वयम्भुवा ।
<>व्याहृता ज्ञानदेहेन तस्मात् व्याहृतयः स्मृताः ॥”
<>ज्ञानदेहेन तत्त्वज्ञानस्य चिद्रूपेश्वरस्य देहेन
<>शरीररूपेण व्याहृता उक्ताः । तेन तद्वाच्यो-
<>ऽपीश्वरः । कूर्म्मपुराणम् ।
<>“प्रधानं पुरुषः कालो ब्रह्मविष्णुमहेश्वराः ।
<>सत्त्वं रजस्तमस्तिस्रः क्रमाद्व्याहृतयः स्मृताः ॥”
<>एतद्रूपेणापि भावनीयाः । इत्याह्निकाचार-
<>तत्त्वम् ॥ * ॥ अपि च ।
<>“दिनान्तसन्ध्यां सूर्य्येण पूर्व्वामृक्षैर्युतां बुधः ।
<>उपतिष्ठेत् यथान्यायं सम्यगाचम्य पार्थिव ॥
<>सर्व्वकालमुपस्थानं सन्ध्यायाः पार्थिवेष्यते ।
<>अन्यत्र सूतकाशौचविभ्रमातुरभीतितः ॥
<>सूर्य्येणाभ्युदितो यस्तु त्यक्तः सूर्य्येण यः स्वपन्
<>अन्यत्रातुरभावाच्च प्रायश्चित्तीयते नरः ॥
<>तस्मादनुदिते सूर्य्ये समुत्थाय महीपते ।
<>उपतिष्ठेन्नरः सन्ध्यां ससूर्य्याञ्च दिनान्तजाम् ॥
<>उपतिष्ठन्ति वै सन्ध्यां ये न पूर्व्वां न पश्चिमाम्
<>व्रजन्ति ते दुरात्मानस्तामिस्रं नरकं नृप ॥”
<>इति विष्णुपुराणे ३ अंशे ११ अध्यायः ॥ * ॥
<>दीक्षितविशेषस्य सन्ध्याविशेषा यथा, --
<>भूमिरुवाच ।
<>“देवदेव कथं सन्ध्यां दीक्षितः कुरुते वद ।
<>केन मन्त्रेण वा भक्तस्तव कर्म्मपरायणः ॥
[Page5-243-a+ 52]
<>वराह उवाच ।
<>शृणु माधवि तत्त्वेन सन्ध्यामन्त्रमनुत्तमम् ।
<>यथा वदन्ति वै सूर्य्यं सन्ध्यां पूर्व्वं चिरां तथा ॥
<>जलाञ्जलिं गृहीत्वा च मम भक्त्या व्यवस्थितः ।
<>मुहूत्तं ध्यानमास्थाय इमं मन्त्रमुदाहरेत् ॥
<>मन्त्रः । भवोद्भवमादिं व्यक्तमद्वयमादित्यं सर्व्वे
<>देवा ब्रह्मरुद्रेन्द्रास्ताञ्च कृष्णो यथासीत् ध्यान-
<>योगस्थिता ते सन्ध्या संज्ञा वासुदेवं नमन्ति
<>वयं देवमादि व्यक्तरूपं कृत्वा चात्मनि देवसंस्था
<>तथापि संसारार्थं कर्म्म तत्कारणमेव सन्ध्या
<>संस्था वासुदेव नमो नमः ।
<>अनेनैव तु मन्त्रेण सन्ध्यां कुर्य्यात्तु दीक्षितः ॥”
<>इति वाराहे चतुर्व्वर्णदीक्षानामाध्यायः ॥ * ॥
<>सन्ध्याप्रशंसा यथा, --
<>मुनयः ऊचुः ।
<>“कथं मुने दिवं याति ब्राह्मणो दग्धकिल्विषः ।
<>अनग्निको हि मे ब्रूहि यदुक्तं वह्निना पुरा ॥
<>सूत उवाच ।
<>सायं प्रातश्च यः सन्ध्यामुपास्तेऽस्कन्नमानसः ।
<>जपन् हि पावनीं देवीं गायत्त्रीं वेदमातरम् ॥
<>तपसा भावितो देव्या ब्राह्मणः पूतकिल्विषः ।
<>न सीदेत् प्रतिगृह्णानो अपि पृथ्वीं ससागराम् ॥
<>ये चान्ये दारुणाः केचित् ग्रहाः सूर्य्यादयो
<>दिवि ।
<>ते चास्य सौम्यतां यान्ति शिवाः शिवतरास्तथा ॥
<>यत्र तत्र गतं चैनं दारुणाः पिशिताशनाः ।
<>घोररूपा महाकायाः प्रभवन्ति न राक्षसाः ॥”
<>इति वह्निपुराणे आश्वमेधिकनामाध्यायः ॥ * ॥
<>अपि च ।
<>“नित्यं नित्यं त्रिसन्ध्याञ्च करिष्यसि दिने दिने ।
<>मध्याह्ने चापि सायाह्ने प्रातरेव शुचिः सदा ॥
<>सन्ध्याहीनोऽशुचिर्नित्यमनर्हः सर्व्वकर्म्मसु ।
<>यदह्ना कुरुते कर्म्म न तस्य फलभाग्भवेत् ॥
<>नोपतिष्ठति यः पूर्व्वां नोपास्ते यस्तु पश्चिमाम् ।
<>स शूद्रवद्वहिः कार्य्यः सर्व्वस्मात् द्विजकर्म्मणः ॥
<>यावज्जीवनपर्य्यन्तं यस्त्रिसन्ध्यं करोति च ।
<>स च सूर्य्यसमो विप्रस्तेजसा तपसा सदा ॥
<>तत्पादपद्मरजसा सद्यःपूता वसुन्धरा ।
<>जीवन्मुक्तः स तेजस्वी सन्ध्यापूतो हि यो द्विजः ॥
<>तीर्थानि च पवित्राणि तस्य संस्पर्शमात्रतः ।
<>ततः पापानि यान्त्येव वैनतेयादिवोरगाः ॥
<>न गृह्णन्ति सुरास्तेषां पितरः पिण्डतर्पणम् ।
<>स्वेच्छया च द्विजातिश्च त्रिसन्ध्यरहितस्य च ॥
<>विष्णुमन्त्रविहीनश्च त्रिसन्ध्यरहितो द्विजः ।
<>एकादशीविहीनश्च विषहीनो यथोरगः ॥”
<>इति ब्रह्मवैवर्त्ते प्रकृतिखण्डे २१ अध्यायः ॥
<>अन्यत् कौर्म्मे १७ अध्याये गारुडे २१५ । २२०
<>अध्याययोर्द्रष्टव्यम् ॥ * ॥ जननमरणाशौचे तन्नि-
<>षोधो यथा, --
<>“सन्ध्यां पञ्चमहायज्ञं नैत्यिकं स्मृतिकर्म्म च ।
<>तन्मध्ये हापयेत्तेषां दशाहान्ते पुनः क्रिया ॥”
<>इति शुद्धितत्त्वम् ॥ * ॥
[Page5-243-b+ 52]
<>सायंसन्ध्यानिषेधकाला यथा । कर्म्मोपदेशिन्यां
<>व्यासः ।
<>“संक्रान्त्यां पक्षयोरन्ते द्वादश्यां श्राद्धवासरे ।
<>सायंसन्ध्यां न कुर्व्वीत कृते च पितृहा भवेत् ॥”
<>इति तिथ्यादितत्त्वम् ॥ * ॥
<>तत्काले शयनादिनिषेधो यथा, --
<>“स्वप्नमध्ययनं स्नानमुद्वर्त्तं भोजनं गतिः ।
<>उभयोः सन्ध्ययोर्नित्यं मध्याह्ने चैव वर्ज्जयेत् ॥”
<>इति कौर्म्मे १५ अध्यायः ॥
<>नदीविशेषः । युगसन्धिः । इति मेदिनी ॥
<>चिन्ता । संश्रवः । सीमा । सन्धानम् । कुसुम-
<>विशेषः । इति हेमचन्द्रः ॥
<LEND>
