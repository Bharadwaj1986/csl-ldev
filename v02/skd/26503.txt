<L>26503<pc>3-648<k1>मशकः<k2>मशकः
मशकः¦, पुं, (मशति ध्वनतीति । मश् + अच् ।
<>संज्ञायां कन् ।) कीटविशेषः । मशा इति भाषा ॥
<>तत्पर्य्यायः । वज्रतुण्डः २ सूच्यास्यः ३ सूक्ष्म-
<>मक्षिकः ४ रात्रिजागरदः ५ । इति राज-
<>निर्घण्टः ॥ (यथा, श्रीमद्भागवते । ३ । ३१ । २७ ।
<>“तुदन्त्यामत्वचं दंशा मशका मत्कुणादयः ।
<>रुदन्तं विगतज्ञानं कृमयः कृमिकं यथा ॥”)
<>तन्नाशकधूपो यथा, --
<>“त्रिफलार्ज्जुनपुष्पाणि भल्लातकशिरीषकम् ।
<>लाक्षासर्ज्जरसश्चैव विडङ्गश्चैव गुग्गुलुः ।
<>एतैर्धूपैर्म्मक्षिकाणां मशकानां विनाशनम् ॥”
<>इति गारुडे १८१ अध्यायः ॥
<>चर्म्मभेदः । स तु स्वनामख्यातचर्म्मनिर्म्मित-
<>स्नेहादिपात्रम् । रोगविशेषः । माशा इति
<>हिन्दी । आँचिल इति वङ्गभाषा ॥ इति शब्द-
<>रत्नावली ॥ * ॥ मशकरोगमाह ।
<>“अवेदनं स्थिरञ्चैव यत्तु गात्रे प्रदृश्यते ।
<>माषवत् कृष्णमुत्सन्नं मलिनं मशकं दिशेत् ॥”
<>स्थिरं अचलम् । अस्य चिकित्सा यथा, --
<>“चर्म्मकीलं जतुमणिं मशकांस्तिलकालकान् ।
<>उत्कृत्य शस्त्रेण दहेत् क्षाराग्निभ्यामशेषतः ॥”
<>इति भावप्रकाशः ॥
<>अपि च
<>“लशुनानान्तु चूर्णस्य घर्षो मशकनाशनः ।”
<>इति गारुडे १७५ अध्यायः ॥
<LEND>
