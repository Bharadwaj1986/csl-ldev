<L>8094<pc>2-144<k1>कुबेरः<k2>कुबे(वे)रः
कुबे(वे)रः¦, पुं, (कुम्बतीति । कुब इ कि आच्छादने
“कुम्बेर्नलोपश्च” । उणां १ । ६० । इति एरक् ।
नलोपश्च । यद्वा कुत्सितं वेरं शरीरं यस्य । पिङ्गल
नेत्रत्वात्तथात्वम् ।) यक्षराजः । इति सिद्धान्त-
कौमुद्यामुणादिवृत्तिः ॥ (स च विश्रवस ऋषे
रिलविलायां जातः । स तु त्रिपात् अष्टदन्तः
केकराक्षश्च । यथा, वायुपुराणे ।
“कुत्सायां क्वितिशब्दोऽयं शरीरं वेरमुच्यते ।
कुवेरः कुशरीरत्वात् नाम्ना तेनैव सोऽङ्कितः” ॥
तथा काशीखण्डे देवीदत्तशापोक्तौ च ।
“कुवेरो भव नाम्ना त्वं मम रूपेर्ष्यया सुत !” ॥)
<LEND>
