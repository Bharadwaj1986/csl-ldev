<L>19418<pc>2-908<k1>निक्षेपः<k2>निक्षेपः
निक्षेपः¦, पुं, (नि + क्षिप् + घञ् ।) क्षेपणम् ।
<>त्यागः । समर्पितवस्तु । गच्छितद्रव्य इति भाषा ।
<>तत्पर्य्यायः । उपनिधिः २ न्यासः ३ । इति
<>हेमचन्द्रः ॥ यथा, --
<>“स्वद्रव्यं यत्र विश्रम्भान्निक्षिपत्यविशङ्कितः ।
<>निक्षेपो नाम तत् प्रोक्तं व्यवहारपदं बुधैः ॥
<>असंख्यातमविज्ञातं समुद्रं यन्निधीयते ।
<>तज्जानीयादुपनिधिं निक्षेपं गणितं विदुः ॥
<>निक्षेपं वृद्धिशेषञ्च क्रयं विक्रयमेव च ।
<>याच्यमानो न चेद्दद्याद्वर्द्धते पञ्चकं शतम् ॥”
<>इति मिताक्षरायां नारदः ॥ * ॥
<>“कुलजे वृत्तसम्पन्ने धर्म्मज्ञे सत्यवादिनि ।
<>गहापक्षे धनिन्यार्य्ये निक्षेपं निक्षिपेद्बुधः ॥
<>आधिः सीमा बालधनं निक्षेपोपनिधी स्त्रियः ।
<>राजस्वं श्रोत्रियस्वञ्च न भोगेन प्रणश्यति ॥
<>स्वयमेव तु यो दद्यान्मृतस्य प्रत्यनन्तरे ।
<>न स राज्ञाभियोक्तव्यो न निक्षेप्तुश्च बन्धुभिः ॥
<>यो निक्षेपं नार्पयति यश्चानिक्षिप्य याचते ।
<>तावुभौ चौरवच्छास्यौ दाप्यौ वा तत्समं दमम् ॥”
<>इति मनुः । ८ अध्याये ॥
<LEND>
