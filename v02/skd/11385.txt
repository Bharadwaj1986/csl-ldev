<L>11385<pc>2-360<k1>गोमती<k2>गोमती
गोमती¦, स्त्री, (बहवो गावो जलानि सन्त्यस्या-
<>मिति । भूम्नि “तदस्यास्तीति ।” ५ । २ । ९४ ।
<>मतुप् । “उगितश्च ।” ४ । १ । ६ । इति ङीप् ।)
<>स्वनामख्याता नदी । तत्पर्य्यायः । वाशिष्ठी २ ।
<>इति हेमचन्द्रः ॥ (यथा, महाभारते । ६ । ९ । १७ ।
<>“गोमतीं धूतपापाञ्च चन्दनाञ्च महानदीम् ॥”
<>अस्यास्तीरे महादेवस्त्र्यम्बकमूर्त्त्या विराजते ।
<>यदुक्तं महालिङ्गेश्वरतन्त्रे शिवशतनामस्तोत्रे ।
<>“त्र्यम्बको गोमतीतीरे गोकर्णे च त्रिलोचनः ॥”
<>गङ्गा । यथा, काशीखण्डे । २९ । ५१ ।
<>“गोमती गु ह्यविद्या गौर्गौप्त्री गगनगामिनी ॥”
<>पीठस्थानस्था भगवती । सा तु गोमन्तपर्व्वते
<>वर्त्तते । यथा, देवीभागवते । ७ । ३० । ५७ ।
<>“गोमन्ते गोमती देवी मन्दरे कामचारिणी ॥”
<>वैदिकमन्त्रभेदः । यथा, --
<>“पञ्चगव्येन गोघाती मासैकेन विशुध्यति ।
<>गोमतीञ्च जपेद् विद्यां गवां गोष्ठे च संवसेत् ॥”
<>इति प्रायश्चित्ततत्त्वे शातातपः ॥
<>(गोविशिष्टायाम् ॥)
<LEND>
