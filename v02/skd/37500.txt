<L>37500<pc>5-222<k1>सती<k2>सती
सती¦, स्त्री, (अस्तीति । अस् + शतृ । उगित्वात्
<>ङीप् ।) दुर्गा । साध्वी । इति मेदिनी ।
<>(यथा, कुमारे । १ । २१ ।
<>“सती सती योगविसृष्टदेहा
<>तां जन्मने शैलबधूं प्रदेपे ॥”)
<>सौराष्ट्रमृत्तिका । इति हेमचन्द्रः ॥ दानम् ।
<>अवसानम् । इति नानार्थसातिशब्दटीकायां
<>भरतः ॥ * ॥ स्थानविशेषे सत्यष्टोत्तरशत-
<>नामानि यथा, --
<>देव्युवाच ।
<>“सर्व्वगा सर्व्वभूतेषु द्रष्टव्या सर्व्वतो भुवि ।
<>सप्तलोकेषु यत्किञ्चिद्रहितं न मया विना ॥
<>तथापि येषु स्थानेषु द्रष्टव्याः सिद्धिमीप्मुभिः ।
<>स्मर्त्तव्या भूतिकामैर्व्वा ता वक्ष्यामि प्रयत्नतः ॥
<>वाराणस्यां विशालाक्षी नैमिषे लिङ्गधारिणी ।
<>प्रयागे ललिता देवी कामुका गन्धमादने ॥
<>मानसे कुमुदा नाम विश्वकाया तथेश्वरे ।
[Page5-222-b+ 52]
<>गोमन्ते गोमती नाम मन्दरे कामचारिणी ॥
<>मदोत्कटा चैत्ररथे जयन्ती हस्तिनापुरे ।
<>कान्यकुब्जे तथा गौरी रम्भा मलयपर्व्वते ॥
<>एकाम्रके कीर्त्तिमती विश्वां विश्वेश्वरे विदुः ।
<>पुष्करे पुरुहूतेति केदारे मार्गदायिनी ॥
<>नन्दा हिमवतः पृष्ठे गोकर्णे भद्रकर्णिका ।
<>स्थानेश्वरे भवानी तु विल्वके विल्वपत्रिका ॥
<>श्रीशैले माधवी नाम भद्रा भद्रेश्वरे तथा ।
<>जया वराहशैले तु कमला कमलालये ॥
<>रुद्रकोट्यान्तु रुद्राणी काली कालञ्जरे तथा ।
<>महालिङ्गे तु कपिला साकोटे कमलेश्वरी ॥”
<>अत्र कपिलाम्बरा इति च पाठः ।
<>“शालग्रामे महादेवी शिवलिङ्गे जनप्रिया ।
<>मायापूर्य्यां कुमारी तु सन्ताने ललिता तथा ॥
<>उत्पलाक्षी सहस्राक्षे हिरण्याक्षे महोत्पला ।
<>गयायां मङ्गला नाम विमला पुरुषोत्तमे ॥
<>विपाशायामघोराक्षी पाटला पुण्ड्रवर्द्धने ।
<>नारायणी सुपार्श्वे तु त्रिकूटे रुद्रसुन्दरी ॥
<>विपुले विपुला नाम कल्याणी मलयाचले ।
<>कौटवी कोटितीर्थेषु सुगन्धा माधवे वने ॥
<>गोदाश्रमे त्रिसन्ध्या तु गङ्गाद्वारे रतिप्रिया ।
<>शिवकुण्डे शिवानन्दा नन्दिनी देविकातटे ॥
<>रुक्मिणी द्वारवत्यान्तु राधा वृन्दावने वने ।
<>देवकी मथुरायान्तु पाताले परमेश्वरी ॥
<>चित्रकूटे तथा सीता विन्ध्ये विन्ध्याधिवासिनी
<>सह्यद्वारे करीरा तु हरिश्चन्द्रे तु चन्द्रिका ॥
<>रमणा रामतीर्थे तु यमुनायां मृगावती ।
<>करवीरे महालक्ष्मीरुमादेवी विनायके ॥
<>अरोगा वैद्यनाथे तु महाकाले महेश्वरी ।
<>अभयेत्युष्णतीर्थे तु अमृता विन्ध्यकन्दरे ॥”
<>उष्णतीर्थेत्यत्र अश्वतीर्थेति च पाठः ।
<>“माण्डव्ये माण्डवी नाम स्वाहा माहेश्वरे
<>पुरे ।
<>छगलाण्डे प्रचण्डा तु चण्डिकामरकण्टके ॥
<>सोमेश्वरे वरारोहा प्रभावे पुष्करावती ।
<>देवमाता सरस्वत्यां पारा पारातटे मता ॥
<>महालये महाभागा पयोष्ण्यां पिङ्गलेश्वरी ।
<>सिंहिका कृतशौचे तु कार्त्तिकेये तु शङ्करी ॥
<>उत्पलावत्तके लोला सुभद्रा शोणसङ्गमे ।
<>महासिद्धवने लक्ष्मीरनङ्गा भरताश्रमे ॥
<>जालन्धरे विश्वमुखी तारा किष्किन्धपर्व्वते ।
<>देवदारुवने पुष्टिर्मेघा काश्मीरमण्डले ॥
<>भीमादेवी हिमाद्रौ च तुष्टिर्वस्त्रेश्वरे तथा ।
<>कपालमोचने शुद्धिर्म्माया कायावरोहणे ॥
<>शङ्खोद्धाने धनिर्नाम धृतिः पिण्डारके तथा ।
<>काला तु चन्द्रभागायामच्छोदे शिवचारिणी ।
<>वेण्वायाममृता नाम वदर्य्यां वर्च्चसी तथा ।
<>औषधी चोत्तरकुरौ कुशद्वीपे कुशोदका ।
<>मन्मथा हेमकुटे तु कुमुदे सत्यवादिनी ॥ * ॥
<>अश्वत्थे वन्दनोया तु निधिर्वैश्रवणालये ।
<>गायत्त्री वेदवदने पार्व्वती शिवसन्निधौ ॥
<>देवलोके तथेन्द्राणी ब्रह्मास्येषु सरस्वती ।
[Page5-222-c+ 52]
<>सूर्य्यविम्बे प्रभा नाम मातॄणां वैष्णवी तथा ॥
<>अरुन्धती सतीनान्तु रामासु च तिलोत्तमा ।
<>चित्ते ब्रह्मकला नाम शक्तिः सर्व्वशरीरिणाम् ॥
<>एतदुद्देशतः प्रोक्तं नामाष्टशतमुत्तमम् ।
<>अष्टोत्तरञ्च तीर्थानां शतमेतदुदाहृतम् ।
<>यः पठेच्छृणुयाद्वापि सर्व्वपापैः प्रमुच्यते ॥
<>एषु तीर्थेषु यः कृत्वा स्नानं पश्यति मानवः ।
<>सर्व्वपापविनिर्म्मुक्तः कल्पं शिवपुरे वसेत् ॥
<>यस्तु मत्परमः कालं करोत्येतेषु मानवः ।
<>स भित्त्वा ब्रह्मसदनं पदमभ्येति शाङ्करम् ॥
<>नामाष्टशतकं यस्तु श्रावयेच्छिवसन्निधौ ।
<>तृतीयायामथाष्टम्यां बहुपुत्त्री भवेन्नरः ॥
<>गोदाने श्राद्धकाले वा अहन्यहनि वा पुनः ।
<>देवार्च्चनविधौ विद्वान् पठन् ब्रह्माधिगच्छति ॥
<>एवं वदन्ती सा तत्र ददाहात्मानमात्मना ।
<>स्वायम्भुवेऽपि काले च दक्षप्राचेतसोऽभवत् ॥
<>पार्व्वती चाभवद्देवी शिवदेहार्द्धधारिणी ।
<>मेनागर्भसमुत्पन्ना भुक्तिमुक्तिफलप्रदा ॥
<>अरुन्धती जपन्त्येतत्तदाप्ता योगमुत्तमम् ।
<>पुरुरवाश्च राजषिर्लोकेषु जयतामगात् ॥
<>ययातिः पुत्त्रलाभन्तु धनलाभन्तु भार्गवः ।
<>तथान्ये देवदैत्याश्च ब्राह्मणाः क्षत्त्रियास्तथा ।
<>वैश्याः शूद्राश्च बहवः सिद्धिमीयुर्यथेप्सिताम् ॥
<>यत्रेतल्लिखितं तिष्ठेत् पूज्यते देवसन्निधौ ।
<>न तत्र शोकदौर्गत्यं कदाचिदपि जायते ॥”
<>इति मत्स्यपुराणे १३ अध्यायः ॥ * ॥
<>सावित्री । यथा, --
<>यम उवाच ।
<>“सावित्रीवरदानेन त्वं सावित्रीकला सती ।
<>प्राप्ता पुरा भूभृता च तपसा तत्समा शुभे ॥
<>यथा श्रीः श्रीपतेः क्रोडे भवानीव भवोरसि ।
<>सौभाग्या सुप्रिया त्वञ्च भव सत्यवति प्रिये ॥”
<>इति ब्रह्मवैवर्त्ते प्रकृतिखण्डे २४ अध्यायः ॥ * ॥
<>विद्यमाना । (यथा, --
<>“तथा समक्षं दहता मनोभवं
<>पिनाकिना भग्नमनोरथा सती ।
<>निनिन्द रूपं हृदयेन पार्व्वती
<>प्रियेषु सौभाग्यफला हि चारुता ॥”
<>इति कुमारसम्भवे । ५ । १ ॥)
<LEND>
