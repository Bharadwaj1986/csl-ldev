<L>18734<pc>2-868<k1>नारायणी<k2>नारायणी
नारायणी¦, स्त्री, (नारायणस्येयमिति । नारायण
+ अण् + ङीप् ।) दुर्गा । (यथा, मार्कण्डेये ।
९१ । ९ ।
“सर्व्वमङ्गलमङ्गल्ये शिवे सर्व्वार्थसाधिके ।
शरण्ये त्र्यम्बके गौरि नारायणि ! नमोऽस्तु ते ॥”
इयं सुपार्श्वाख्यपीठस्थाने एतम्मूर्त्त्या विराजते ।
यथा, देवीभागवते । ७ । ३० । ६६ ।
“नारायणी सुपार्श्वे तु त्रिकूटे रुद्रसुन्दरी ॥”)
लक्ष्मीः । शतावरी । इति हेमचन्द्रः ॥ * ॥
तस्या निरुक्तिर्यथा, --
“यशसा तेजसा रूपैर्नारायणसमा गुणैः ।
शक्तिर्नारायणस्येयं तेन नारायणी स्मृता ॥”
इति ब्रह्मवैवर्त्ते प्रकृतिखण्डे ४५ अध्यायः ॥
अपि च ।
“नारायणार्द्धाङ्गभूता तेन तुल्या च तेजसा ।
तदा तस्य शरीरस्था तेन नारायणी स्मृता ॥”
इति तत्रैव श्रीकृष्णजन्मखण्डे २७ अध्यायः ॥ * ॥
गङ्गा । यथा, तन्मन्त्रे ।
“गङ्गायै विश्व मुख्यायै शिवामृतायै नारायण्यै
नमः ॥”
(यथा च काशीखण्डे । २९ । ९७ ।
“नभोऽङ्गनचरी नूतिर्नम्या नारायणी नुता ॥”)
मुद्गलमुनिपत्नी । इति पुराणम् ॥ (स्वनाम-
ख्याता श्रीकृष्णसम्बन्धिनी सेना । इयं हि
भारतयुद्धे दुर्य्योधनपक्षमाश्रितवती ॥)
<LEND>
