<L>13029<pc>2-496<k1>छेदः<k2>छेदः
छेदः¦, पुं, (छिद + भावे घञ् ।) छेदनम् । इति
हेमचन्द्रः । ३ । ३६ ॥ (यथा, कुमारे । २ । ४१ ।
“तेनामरबधूहस्तैः सदयालूनपल्लवाः ।
अभिज्ञाश्छेदपातानां क्रियन्ते नन्दनदुमाः ॥”
नाशः । अपगतिः । यथा, शाकुन्तले २ य अङ्के ।
“मेदच्छेदकृशोदरं लघु भवत्युत्त्थानयोग्यं वपुः
सत्त्वानामपि लक्ष्यते विकृतिमच्चित्तं
भयक्रोधयोः ॥” * ॥
छिद्यते इति । छिद् + कर्म्मणि घञ् ।) खण्डम् ।
इति त्रिकाण्डशेषः ॥ (यथा, कुमारे । १ । ४ ।
“वलाहकच्छेदविभक्तरागा-
मकालसन्ध्यामिव धातुमत्ताम् ॥”)
<LEND>
