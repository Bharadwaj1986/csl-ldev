<L>13646<pc>2-534<k1>जिताष्टमी<k2>जिताष्टमी
जिताष्टमी¦, स्त्री, (जिता पुत्त्रसौभाग्यदानेन सर्व्वोत्-
<>कर्षेण स्थिता या अष्टमी ।) गौणाश्विनकृष्णा-
<>ष्टमी । सैव जीमूताष्टमी । यथा, “आश्विन-
<>कृष्णाष्टम्यां जीमूतवाहनपूजा । तत्राष्टमी
<>प्रदोषव्यापिनी ग्राह्या । भविष्योत्तरे ।
<>“इषे मास्यसिते पक्षे अष्टमी या तिथिर्भवेत् ।
<>पुत्त्रसौभाग्यदा स्त्रीणां ख्याता सा जीवपुत्त्रिका ॥
<>शालिवाहनराजस्य पुत्त्रो जीमूतवाहनः ।
[Page2-535-a+ 52]
<>तस्यां पूज्यः स नारीभिः पुत्त्रसौभाग्यलिप्सया ॥
<>प्रदोषसमये स्त्रीभिः पूज्यो जीमूतवाहनः ।
<>पुस्करिणीं विघायाथ प्राङ्गणे चतुरस्रिकाम् ॥”
<>किञ्च विष्णुघर्म्मोत्तरे ।
<>“पूर्व्वेद्युरपरेद्युर्व्वा प्रदोषे यत्र चाष्टमी ।
<>तत्र पूज्यः सदा स्त्रीभी राजा जीमूतवाहनः ॥”
<>तथा च । यद्दिने प्रदोषव्यापिनी अष्टमी तत्रैव
<>व्रतं उभयदिने चेत् परदिने त्रिसन्ध्यव्यापित्वात् ।
<>उभयदिने प्रदोषाव्याप्तौ उदयगामिन्यां तदुक्तं
<>निर्णयामृतसिन्धौ ।
<>“लक्ष्मीव्रतं चाभ्युदिते शशाङ्के
<>यत्राष्टमी चाश्विनकृष्णपक्षे ।
<>तत्रोदयं वै कुरुते दिनेश-
<>स्तदा भवेज्जीवितपुत्त्रिका सा ॥” इति ।
<>अस्यामष्टम्यां स्त्रीभिर्न भोक्तव्यम् ।
<>“आश्विनस्यासिताष्ठम्यां याः स्त्रियाऽन्नं हि
<>भुञ्जते ।
<>मृतवत्सा भवेयुस्ता वैधव्यञ्च भवेद्ध्रुवम् ॥”
<>इति वचनात् ।
<>इति वाचस्पतिमिश्रकृतचमत्कारचिन्तामणिः ॥
<LEND>
