<L>24036<pc>3-399<k1>बला<k2>ब(व)ला
ब(व)ला¦, स्त्री, (कार्य्यकारित्वेन बलमस्त्यस्याः ।
<>बल + अर्श आद्यच् ततष्टाप् ।) क्षुपविशेषः ।
<>बाला इति वाडियाला इति भाषा । तत्पर्य्यायः ।
<>वाठ्यालकः २ । इत्यमरः । २ । ४ । १०७ ॥ समङ्गा ३
<>ओदनिका ४ भद्रा ५ भद्रोदनी ६ खरका-
<>ष्ठिका ७ कल्याणिनी ८ भद्रबला ९ मोटा १०
<>पाटी ११ बलाद्या १२ । इति राजनिर्घण्टः ॥
<>शीतपाकी १३ बाट्या १४ वाटी १५ विनया १६
<>वाट्याली १७ वाटिका १८ । इति शब्दरत्ना-
<>वली ॥ अपि च ।
<>“वाट्यालको बाठ्यपुष्पी समांसा विलला बला ।
<>श्वेतवाडियाला इति भाषा ॥
<>ऋष्यप्रोक्ता त्वतिबला पीतपुष्पी महाबला ।
<>पीतवाडीयाला ।” इति रत्नमाला ॥ अस्या
<>गुणाः । अतितिक्तत्वम् । मधुरत्वम् । पित्ताति-
<>सारनाशित्वम् । बलवीर्य्यप्रदत्वम् । पुष्टिकफ-
<>रोधविशोधनञ्च । इति राजनिर्घण्टः ॥ अथ
<>बलाचतुष्टयनामादि ।
<>“बला वाट्यालिका वाट्या सैव वाट्यालकोऽपि च ।
<>महाबला पीतपुष्पा सहदेवी च सा स्मृता ॥
<>ततोऽन्यातिबला ऋष्यप्रोक्ता कङ्कतिकासह ।
<>गाङ्गेरुकी नागबला झषा ह्रस्वा गवेधुका ॥
<>बलाचतुष्टयगुणाः ।
<>बलाचतुष्टयं शीतं मधुरं बलकान्तिकृत् ।
<>स्निग्धं ग्राहि समीरास्रपित्तास्रक्षतनाशनम् ॥
<>बलामूलत्वचश्चूर्णं पीतं सक्षीरशर्करम् ।
<>मूत्रातिसारं हरति दुष्टमेतन्न संशयः ॥”
<>इति भावप्रकाशः ॥
<>“स्निग्धायुष्या बला वृष्या ग्राहिणी वात-
<>पित्तजित् ॥”
<>इति राजनिर्घण्टः ॥
<>(विद्याविशेषः । सा च ब्रह्मणः सुता । विश्वा-
<>मित्रेण रामाय प्रदत्ता । अस्याः प्रभावात्
<>क्षुधातृष्णादिजनितक्लेशो न भवेत् । यथा, रामा-
<>यणे । १ । २२ । ११ -- २२ ।
[Page3-399-c+ 52]
<>“अध्यर्द्धयोजनं गत्वा सरय्वा दक्षिणे तटे ।
<>रामेति मधुरां वाणीं विश्वामित्रोऽभ्यभाषत ॥
<>गृहाण वत्स्य ! सलिलं माभूत् कालविपर्य्ययः ।
<>मन्त्रग्रामं गृहाण त्वं बलामतिबलां तथा ॥
<>न श्रमो न ज्वरो वा ते न रूपस्य विपर्य्ययः ।
<>न च सुप्तं प्रमत्तं वा धर्षयिष्यन्ति नैरॄताः ॥
<>न बाह्वोः सदृशो वोर्य्ये पृथिव्यामस्ति कश्चन ।
<>त्रिषु लोकेषु वा राम ! न भवेत् सदृशस्तव ॥
<>बलामतिबलाञ्चैव पठतस्तात राघव ! ॥
<>न सौभाग्ये न दाक्षिण्ये न ज्ञाने बुद्धिनिश्चये ।
<>नोत्तरे प्रतिबक्तव्ये समो लोके तवानघ ! ॥
<>एतद्विद्याद्वये लब्धे न भवेत् सदृशस्तव ।
<>बला चातिबला चैव सर्व्वज्ञानस्य मातरौ ॥
<>क्षुत्पिपासे न ते राम ! भविष्येते नरोत्तम ! ।
<>बलामतिबलाञ्चैव पठतस्तात राघव ! ॥
<>विद्याद्वयमधीयाने यशश्चाथ भवेद्भवि ॥
<>पितामहसुते ह्येते विद्ये तेजःसमन्विते ।
<>प्रदातुं तव काकुस्थ ! सदृशस्त्वं हि पार्थिव ! ॥
<>कामं बहुगुणाः सर्व्वे त्वय्येते नात्र संशयः ।
<>तपसा सम्भृते चैते बहुरूपे भविष्यतः ॥
<>ततो रामो जलं पृष्ट्वा प्रहृष्टवदनः शुचिः
<>प्रतिजग्राह ते विद्ये महर्षेर्भावितात्मनः ॥
<>विद्यासमुदितो रामः शुशुभे भीमविक्रमः ।
<>सहस्ररश्मिर्भगवान् शारदीव दिवाकरः ॥”)
<LEND>
