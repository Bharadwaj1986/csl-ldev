<L>23685<pc>3-378<k1>फ<k2>फ
फ¦, फकारः । द्वाविंशतितमव्यञ्जनवर्णः । (पवर्गस्य
द्बितीयवर्णश्च ।) अस्योच्चारणस्थानं ओष्ठः ।
इति व्याकरणम् ॥ (यदुक्तं सिद्धान्तकौमुद्याम् ।
“उपूपध्मानीयानामोष्ठौ ॥”) तस्य तत्त्वं यथा, --
“फकारं शृणु चार्व्वङ्गि । रक्तविद्यल्लतोपमम् ।
चतुर्व्वर्गप्रदं वर्णं पञ्चदेवमयं सदा ॥
पञ्चप्राणमयं वर्णं सदा त्रिगुणसंयुतम् ।
आत्मादितत्त्वसंयुक्तं त्रिबिन्दुसहितं सदा ॥”
इति कामधेनुतन्त्रे पञ्चमपटकः ॥ * ॥
“वक्रा वामगता रेखा ततोऽधःसङ्गता भवेत् ।
तस्मादूर्द्ध्वगता भूत्वा दक्षमारभ्य कुण्डली ॥
ब्रह्मा रुद्रश्च विष्णुश्च कुण्डली ब्रह्मरूपिणी ।
मात्रा वामाद्दक्षिणतः क्रमशः परिकीर्त्तिता ॥”
इति वर्णोद्धारतन्त्रम् ॥
[Page3-378-b+ 52]
तत्पर्य्यायः ।
“फकारश्च महेशानि ! शिखी चैव जनार्द्दनः ॥”
इति रुद्रयामलोक्तवर्णाभिधानम् ॥
अस्य ध्यानं यथा, --
“प्रलयाम्बुदवर्णाभां ललज्जिह्वां चतुर्भुजाम् ।
भक्ताभयप्रदां नित्यां नानालङ्कारभूषिताम् ॥
एवं ध्यात्वा फकारन्तु तन्मन्त्रं दशधा जपेत् ॥”
इति वर्णोद्धारतन्त्रम् ॥ * ॥
अस्य नामानि यथा, --
“फः सखी दुर्गिणी धूम्रा वामपार्श्वो जनार्द्दनः ।
जया पादः शिखा रौद्री फेत्कारः शाखिनी-
प्रियः ॥
उमा विहङ्गमः कालः कुब्जिनीप्रियपावकौ ।
प्रलयाग्निर्नीलपादोऽक्षरः पशुपतिः शशी ॥
फुत्कारो यामिनी व्यक्ता पावनो मोहवर्द्धनः ।
निष्फलवागहङ्कारः प्रयागो ग्रामणीः फलम् ॥”
इति नानातन्त्रशास्त्रम् ॥
(पद्यादौ अस्य प्रयोगेन भयसम्भावना । यदुक्तं
वृत्तरत्नाकरटीकायाम् ।
“दोधः सौख्यं मुदं नः सुखभयमरणक्लेशदुःखं
पवर्गः ॥”)
<LEND>
