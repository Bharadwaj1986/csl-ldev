<L>8596<pc>2-177<k1>कृत्रिमपुत्त्रः<k2>कृत्रिमपुत्त्रः
कृत्रिमपुत्त्रः¦, पुं, (कृत्रिमश्चासौ पुत्त्रश्चेति ।) द्वादश-
<>पुत्त्रमध्ये पुत्त्रविशेषः । तथा च मनुः ।
<>“सदृशन्तु प्रकुर्य्याद्यं गुणदोषविचक्षणम् ।
<>पुत्त्रं पुत्त्रगुणैर्युक्तं स विज्ञेयश्च कृत्रिमः” ॥
<>अस्यार्थः । “यः पुनः समानजातीयं पित्रोःपार-
<>लौकिकश्राद्धादिकरणाकरणाभ्यां गुणदोषौ भवत
<>इत्येवमादिज्ञं पुत्त्रगुणैश्च मातापित्रोराराधनादि-
<>भिर्युक्तं पुत्त्रं कुर्य्यात् स कृत्रिमाख्यः पुत्त्रो बोध्यः” ।
<>इति कुल्लूकभट्टः ॥ पुत्तलिका । यथा । कुमारे । १ । २९ ।
<>“सा कन्दुकैः कृत्रिमपुत्त्रकैश्च
<>रेमे मुहुमध्यगता सखीनाम्” ॥
<LEND>
