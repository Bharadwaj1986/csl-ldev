<L>33320<pc>4-440<k1>विश्वामित्रः<k2>विश्वामित्रः
विश्वामित्रः¦, पुं, (विश्वमेव मित्रमस्य । “मित्त्रे
<>चर्षौ ।” ६ । ३ । १३० । इति विश्वस्य दीर्घः ।)
<>ब्रह्मर्षिविशेषः । तत्पर्य्यायः । गाधिजः २ ।
<>इति त्रिकाण्डशेषः ॥ त्रिशङ्कुयाजी ३ गाधेयः ४
<>कौशिकः ५ । इति हेमचन्द्रः ॥ गाधिभूः ६ ।
<>इति शब्दरत्नावली ॥ तस्योत्पत्तिर्यथा, --
<>“कृतदारं सुतं श्रुत्वा द्रष्टुं पुत्त्रं स्वकं भृगुः ।
<>अथाजगाम मतिमान् स्नुषां दृष्ट्वा ननन्द च ॥
<>दम्पती तं समासीनं भृगुं देवगणार्च्चितम् ।
<>पूजयित्वा समासीनं तस्थतुस्तौ कृताञ्जली ॥
<>ततो भृगुः स्नुषां स्वीयां सुप्रीत इदमब्रवीत् ।
<>वरं वृणीष्व दास्यामि वाञ्छितं वरवर्णिनि ।
<>अदेयं दुष्करं वापि यत्र ते वर्त्तते स्पृहा ॥
<>ततः सत्यवती पुत्त्रं तपस्याम्नायपारगम् ।
<>मातुश्च वीरमतुलं पुत्त्रं वरमयाचत ॥
<>स चैवमस्त्वित्युक्त्वैव भूत्वा ध्यानपरस्तदा ।
<>विश्वमावर्त्त्य मनसा यत्नात् श्वासं ससर्ज्ज सः ॥
<>तस्य निश्वासवातात्तु निःसृतं वै चरुद्वयम् ।
<>तस्यै तत् द्वितयं दत्त्वा भृगुस्तामिदमब्रवीत् ॥
<>चरुद्वयं गृहाण त्वं स्नुषे सत्यवति स्वयम् ।
<>स्नात्वा ऋतौ ऋतौ माता तदा त्वञ्च करिष्यथः ।
<>आलिङ्ग्याश्वत्थवृक्षं ते माता पुंसवनाय वै ।
<>चरुमारक्तकं चेमं सा भोक्ष्यति सुतस्ततः ॥
<>त्वचौडुम्बरवृक्षन्तु समालिङ्ग्य सितं चरुम् ।
<>भोक्ष्यस्येतेन पुत्त्रस्ते भविष्यति सनातनः ॥
<>एवमुक्त्वा भृगुर्यातो यथेच्छं सापि संमुदम् ।
<>अवाप मात्रा सहिता भर्त्रा पित्रा च भाविनी ।
[Page4-440-b+ 52]
<>अथ स्नानदिनेऽश्वत्थमालिङ्ग्यारक्तकं चरुम् ।
<>अद्यात् सत्यवती तस्या माता फल्गुं सितं
<>चरुम् ॥
<>परिवर्त्तन्तु तं ध्यात्वा दिव्यध्यानो भृगुर्म्मुनिः ।
<>अथागत्य स्नुषां तान्तु वचनञ्चेदमब्रवीत् ॥
<>विपर्य्ययस्त्वया भद्रे वृक्षालिङ्गनकर्म्मणि ।
<>तथा चरुप्राशने च तत्रेदन्ते भविष्यति ॥
<>ब्राह्मणः क्षत्त्रियाचारस्तव पुत्त्रो भविष्यति ।
<>क्षत्त्रियो प्राह्मणाचारो मातुस्ते भविता सुतः ॥
<>इत्युक्ता भृगुणा साध्वी तदा सत्यवती भृगुम् ।
<>पुनः प्रसादयामास पौत्त्रो मेऽस्त्विति तादृशः ।
<>एवमस्त्विति प्रोक्त्वा स तत्रैवान्तर्द्दधे भृगुः ॥
<>अथ काले सुतं दीप्तं यमदग्निञ्च गाधिजा ।
<>सुषुवे जननी तस्या विश्वामित्रं तपोनिधिम् ॥
<>यमदग्निस्ततो वेदान् चतुरः प्राप माचिरम् ।
<>प्रादुरासद्धनुर्व्वेदः स्वयं तस्मिन् महात्मनि ॥
<>विश्वामित्रोऽपि सकलान् वेदानपि तथाचिरात् ।
<>धनुर्व्वेदं तथा कृत्स्नं विप्रश्चाभूत्तपोधनः ॥
<>जाज्वल्यमानस्तेजस्वी यमदग्निर्म्महातपाः ।
<>वेदैस्तपोभिः स मुनीनत्यक्रामच्च सूर्य्यवत् ॥”
<>इति कालिकापुराणे ८४ अध्यायः ॥
<>(आयुर्व्वेदपारदर्शी सुश्रुतोऽस्य पुत्त्रः । यथा, --
<>“अथ ज्ञानदृशा विश्वामित्रप्रभृतयोऽविदन् ।
<>अयं धन्वन्तरिः काश्यां काशिराजोऽयमुच्यते ॥
<>विश्वामित्रो मुनिस्तेषु पुत्त्रं सुश्रुतमुक्तवान् ।
<>वत्स ! वारानसीं गच्छ त्वं विश्वेश्वरवल्लभाम् ॥
<>तत्र नाम्ना दिवोदासः काशिराजोऽस्ति
<>बाहुजः ।
<>स हि धन्वन्तरिः साक्षादायुर्व्वेदविदांवरः ॥
<>आयुर्व्वेदं ततोऽधीत्य लोकोपकृतिहेतवे ।
<>सर्व्वप्राणिदयातीर्थमुपकारो महामखः ॥
<>पितुर्व्वचनमाकर्ण्य सुश्रुतः काशिकां गतः ।
<>तेन सार्द्धं समध्येषु मुनिसूनुशतं ययौ ॥”
<>इति भावप्रकारशस्य पूर्व्वखण्डे प्रथमे भागे ॥
<>“विश्वामित्रसुतः श्रीमान् सुश्रुतः परिपृच्छति ॥”
<>इत्युत्तरतन्त्रे षट्षष्टितमेऽध्याये सुश्रुतेनोक्तम् ॥
<>विश्वस्मिन्नास्तिमित्रं यस्मात् । परममित्रम् । यथा,
<>“जनकेनाभिरामाय ददौ राज्यमकण्टकम् ।
<>मिश्वामित्रं पुरस्कृत्य वनवासं ततो ययौ ॥”
<>इत्युद्भटः ॥)
<LEND>
