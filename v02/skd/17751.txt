<L>17751<pc>2-789<k1>धाता<k2>धाता
धाता¦, [ऋ] पुं, (दधातीति । धा + तृच् ।)
ब्रह्मा । इत्यमरः । १ । १ । १७ ॥ (यथा,
रघुः । १० । ४३ ।
“धातारं तपसा प्रीतं ययाचे स हि राक्षसः ।
दैवात् सर्गादवध्यत्वं मर्त्त्येष्वास्थापराङ्मुखः ॥”)
[Page2-790-a+ 52]
विष्णुः । इति हलायुधः ॥ (यथा, महाभारते ।
१३ । १४९ । ११५ ।
“आधारनिलयो धाता पुष्पहासः प्रजागरः ॥”
“संहारसमये सर्व्वाः प्रजा धयति पिबतीति वा
धाता । धेट् पाने इति धातुः ।” इति शाङ्कर-
भाष्यम् ॥ महादेवः । यथा, तत्रैव । ३३ । १७ । १०३ ।
“धाता शक्रश्च विष्णुश्च मित्रस्त्वष्टा ध्रुवो धरः ॥”)
भृगुमुनिपुत्त्रः । तस्य भार्य्या मेरुकन्या आयतिः ।
तस्य सुतः मृकण्डुः तस्य च मार्कण्डेयः । इति
श्रीभागवतम् ॥ ऊनपञ्चाशद्वाय्वन्तर्गतवायुवि-
शेषः । यथा, वह्निपुराणे गणभेदनामाध्याये ।
“धाता दुर्गो धितिर्भीमस्त्वभियुक्तस्त्वपात्सहः ।
द्युतिर्घपुरनाप्योथवासः कामो जयो विराट् ॥
इत्येकोनाश्च षञ्चाशन्मरुतः पूर्व्वसम्भवाः ॥”
(आदित्यविशेषः । यथा, महाभारते । १ ।
६५ । १४-१५ ।
“अदित्यां द्वादशादित्याः सम्भूता भुवनेश्वराः ।
ये राजन् ! नामतस्तांस्ते कीर्त्तयिष्यामि
भारत ! ॥
धाता मित्रोऽर्य्यमा शक्रो वरुणस्त्वंश एव च ॥”
ब्रह्मणः पुत्त्रविशेषः । यथा, महाभारते । १ ।
६६ । ५१ ।
“द्वौ पुत्त्रौ ब्रह्मणस्त्वन्यौ ययोस्तिष्ठति लक्षणम् ।
लोके धाता विधाता च यौ स्थितौ मनुना
सह ॥”)
पालके, त्रि । इति मेदिनी । ते, २७ ॥ धारकः ।
इति धरणिः ॥
<LEND>
