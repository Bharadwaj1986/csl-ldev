<L>38658<pc>5-326<k1>सात्म्यं<k2>सात्म्यं
सात्म्यं¦, त्रि, सुखजनकम् । आत्मनो हितं कर्म्म
आत्म्यं आत्म्येन सह वर्त्तमानं सात्म्यम् । इति
भैषज्यरत्नावली ॥ (यथा, सुश्रुते । १ । ४५ ।
“सर्व्वप्राणभृतां तस्मात् सात्म्यं क्षीरमिहो-
च्यते ॥”
“सात्म्यं नाम तद्यत् सातत्येनोपसेव्यमानमुप-
शेते । तत्र ये धृतक्षीरतैलमांसरससात्म्याः सर्व्व-
रससात्म्याश्च ते बलवन्तः क्लेशसहाः चिर-
जीविनश्च भवन्ति । रूक्षनित्याः पुनरेक-
रससात्म्याश्च ये ते प्रायेणाल्पबलाश्चाक्लेशा-
सहाः अल्पायुषोऽल्पसाधनाश्च ।” इति चरके
विमानस्थानेऽष्टमेऽध्याये ॥
“यो रसः कल्पते यस्य सुखायैव निषेवितः ।
व्यायामजातमन्यद्वा तत्सात्म्यमिति निर्द्दिशेत् ॥”
इति सुश्रुते सूत्रस्थाने ३६ अध्याये ॥
क्ली, देवत्वम् । यथा, भागवते । ६ । १८ । २०
“इन्द्रेण प्रापिताः सात्म्यं किं तत् साधु
कृतं हि तैः ॥”
सारूप्यम् । यथा, तत्रैव । ७ । १० । ४० ।
“नृपाश्चैद्यादयः सात्म्यं हरेस्तच्चिन्तया ययुः ॥”)
<LEND>
