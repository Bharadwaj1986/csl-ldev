<L>41306<pc>5-500<k1>हंसकः<k2>हंसकः
हंसकः¦, पुं, (हंस इव कायति मधुरध्वनित्वात् ।
<>कैशब्दे + कः ।) पादकटकः । यथा, --
<>“पादाङ्कदं तुलाकोटिर्मञ्जीरो नूपूरोऽस्त्रियाम् ।
<>हंसकः पादकटकः किङ्किणी क्षुद्रघण्टिका ॥”
<>इत्यमरः । २ । ६ । १०९ ॥
<>“षट् नूपुरे । केचित्तु पादाङ्गदादिचतुष्कं चरण-
<>भूषणे नूपुर इति ख्याते । हंसकादिद्वयं रवशून्ये
<>हंसाकृतिचरणभूषणे इत्याहुः । हंस इव
<>कायति मधुरध्वनित्वात् हंसकः । कै शब्दे डः ।
<>हंसाकृतित्वात् हंस इव हंसकः इति वा ।
<>इवार्थेविकारसंघ इत्यादिना कः ।” इति भरतः ॥
<>(हंस इवेति । इवे प्रतिकृताविति कन् । स्वार्थे
<>कन् वा) राजहंसः । इति शब्दचन्द्रिका ॥
<>(यथा, माघे । ७ । २३ ।
<>“सरित इव सविभ्रमप्रवात-
<>प्रणदितहंसकभूषणा विरेजुः ॥”
<>तालप्रभेदः । यथा, --
<>“लघुर्गुरुर्लघुर्यत्र स तालो हंसकः स्मृतः ॥”
<>इति सङ्गीतदामोदरः ॥
<LEND>
