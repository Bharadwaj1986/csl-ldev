<L>6669<pc>2-044<k1>कर्त्ता<k2>कर्त्ता
कर्त्ता¦, [ऋ] पुं, (करोति सृजति चतुर्द्दशभुवनानि
यः सर्व्वलोकस्रष्टेति यावत् । कृ + तृच् ।) पर-
मेष्ठी । ब्रह्मा । इति मेदिनी ॥ क्रियानुकूलकृति-
मान् । स च त्रिविधः । यथा, --
“त्रिधैव ज्ञायते कर्त्ता विशेषेण प्रतिक्रियाम् ।
योग्यत्वप्रतिषिद्धत्वविशेषणपदान्वयैः” ॥
अस्यार्थः । क्रियां प्रति प्रकारत्रयेण कर्त्ता विज्ञा-
यते तस्य विवरणम् । स्वाध्यायोऽध्येतव्य इत्यत्र
योग्यत्वेन लब्धविद्यस्त्रैवर्णिकः ॥ १ ॥ अहरहर्दद्यात्
दीक्षितो न ददातीत्यत्र प्रतिषिद्धत्वेन दीक्षिते-
तरपरः ॥ २ ॥ स्वर्गकामो यजेतेत्यत्र विशेषण-
पदान्वयेन स्वर्गकामः कर्त्ता ज्ञायते ॥ ३ ॥ * ॥
<फ्>नित्ये निषेधे च यद्यत् साधनं तदभावस्तदभाव-
साधनं इत्यनुभवसिद्ध्या नित्याकरणं निषिद्धाचर-
णञ्च प्रत्यवायसाधनं शास्त्रावगतं अतस्तदभावो
नित्याचरणं निषिद्वाकरणञ्च प्रत्यवायाभावसाधन-
मिति प्रत्यवायपरिहारार्थी नियोज्योऽन्वेति
तद्वोधकविशेषणपदाध्याहारादिति बोध्यं ततश्चेयं
विधिवाक्यशाब्दधीः । यथा, काम्ये स्वर्गकामो
यजेतेत्यत्र स्वर्गकामस्य कर्त्तुर्य्यागविषयकं कार्य्यम् ।
[Page2-044-b+ 52]
नित्ये अहरहः सन्ध्यामुपासीत इत्यत्र प्रत्यवाय-
परिहारार्थिनः कर्तुः प्रत्यहं सन्ध्यावन्दनविषयकं ।
कार्य्यम् । न कलञ्जं भक्षयेदित्यत्रापि प्रत्यवायपरि-
हारार्थिनः कर्तुः कलञ्जभक्षणाभावविषयकं कार्य्य-
मित्येवं रूपा । इति धर्म्मदीपिका ॥
(महादेवः । यथा, महाभारते । १३ । १७ । ६४ ।
“संग्रहो निग्रहः कर्त्ता सर्पचीरनिवासनः” ॥
विश्वस्रष्टुर्ब्रह्मणोऽपि कर्तृत्वात् आदिकर्त्ता विष्णुः ॥
यथा महाभारते १३ । १४९ । ४७ ।
“क्रोधहा क्रोधकृत् कर्त्ता विश्वबाहुर्महीधरः” ॥)
<LEND>
