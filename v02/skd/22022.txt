<L>22022<pc>3-198<k1>पुष्करं<k2>पुष्करं
पुष्करं¦, क्ली, (पुष्णातीति । पुष पुष्टौ + “पुषः
<>कित् ।” उणा० ४ । ४ । इति करन् । स च
<>कित् ।) हस्तिशुण्डाग्रम् । (यथा, माधे । ५ । ३० ।
<>“आलोलपुष्करसुखोल्लसितैरभीक्ष्ण-
<>मुक्षाम्बभूवुरभितो वपुरम्बुवर्षैः ॥”)
<>वाद्यभाण्डमुखम् । (यथा, रघुः । १७ । ११ ।
<>“नदद्भिः स्निग्धगम्भीरं तूर्य्यैराहतपुष्करैः ॥” * ॥
<>“पुष पुष्टौ । पुषः कित् । इति करन्प्रत्ययः ।
<>पुषिरत्रान्तर्नीतण्यर्थः । पोषयति भूतान्यवकाश-
<>प्रदानेन उदकदानाद्युपकारेण च । पुष्कं वारि
<>रातीति पुष्करं इति क्षीरस्वामी । पुषेरन्त-
<>र्ण्यर्थात् सृमृभृशुषियुधिभ्यः कित् । इति
<>विहितः करन्प्रत्ययो बाहुलकात् भवति ।
<>हृदृकृसृपृवीचीपुषिमुषिमूङ्शूभ्यः कित् । इति
<>करु इति श्रीभोजदेवः । पोषयति भूतानीति ।
<>पुष्कोपपदाद्रातेः आतोऽनुपसर्गे कः । यद्वा,
<>वपुरित्युदकनाम तत् कर्त्तुं शीलमस्येति । कृञो
<>हेतुताच्छील्यानुलोम्येषु । इति टः । वपुष्करं
<>सत् वकारलोपेन पुष्फरम् । पृषोदरादिः ।” इति
<>निघण्टौ देवराजयज्वा ॥) जलम् । (यथा, शत-
<>पथब्राह्मणे । ६ । ४ । २ । २ ।
<>“आपो वै पुष्करं प्राणोऽथर्वा प्राणो वा ॥”)
<>व्योम । (यथा, हारीते प्रथमस्थाने चतुर्थेऽध्याये ।
<>“मेघाः सूर्य्यशिलासमानरुचयो ह्यल्पस्रवाल्प-
<>स्वना
<>हंसालीकमलालिमण्डितजलः पद्माकरः
<>शोभनः ।
<>तीव्रस्निग्धमयखचन्द्रविमला स्वानन्दिनी
<>कौमुदी
<>चित्रा घर्म्मविपक्वतोयसुरसा स्यान्निर्म्मलं
<>पुष्करम् ॥”)
[Page3-199-a+ 52]
<>खड्गफलम् । पद्मम् । (यथा, रामायणे ।
<>२ । ९५ । १४ ।
<>“सखीवच्च विगाहस्व सीते ! मन्दाकिनीं
<>नदीम् ।
<>कमलान्यवमज्जन्ती पुष्कराणि च भामिनि ! ॥”)
<>तीर्थभेदः । (यथा, महाभारते । १ । ३६ । ३ ।
<>“गोकर्णे पुष्करारण्ये तथा हिमवतस्तटे ॥”
<>अस्य अन्यद्विवरणं पुंलिङ्गान्तपुष्करशब्दे द्रष्ट-
<>व्यम् ॥) कुष्ठौषधम् । इत्यमरः । ३ । ३ । १८५ ॥
<>(यथास्य पर्य्यायः ।
<>“उक्तं पुस्करमूलन्तु पौष्करं पुष्करञ्च तत् ।
<>पद्मपत्रञ्च काश्मीरं कुष्ठभेदमिमं जगुः ॥”
<>इति भावप्रकाशस्य पूर्व्वखण्डे प्रथमे भागे ॥)
<>खड्गकोषः । इत्यमरटीकायां मथुरेशः ॥
<>काण्डम् । द्बीपभेदः । इति मदिनी । रे, १८७ ॥
<>(अस्य विवरणं पुंलिङ्गान्तपुष्करशब्दे द्रष्टव्यम् ॥)
<>युद्धम् । इति नानार्थरत्नमाला ॥ * ॥
<LEND>
