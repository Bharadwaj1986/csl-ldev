<L>1804<pc>1-080<k1>अभ्रं<k2>अभ्रं
अभ्रं¦, क्ली, (अपोबिभर्त्ति इति अप + भृ + क ।)
<>मेघः । आकाशं । स्वर्णं । अभ्रकघातुः । इति
<>मेदिनी ॥ उपधातुविशेषः । तस्योत्पत्तिनाम-
<>लक्षणगुणाः ।
<>“पुरा बधाय वृत्रस्य वज्रिणा वज्रमुद्धृतं ।
<>विस्फुलिङ्गास्ततस्तस्य गगने परिसर्पिताः ॥
<>ते निपेतुर्घनघ्वानाच्छिखरेषु महीभृतां ।
<>तेभ्य एव समुत्पन्नं तत्तद्गिरिषु चाभ्रकं ॥
<>तद्वज्रं वज्रजातत्वादभ्रमभ्ररवोद्भवात् ।
<>गगनाद्विलितं यस्माद्गगनञ्च ततो मतं ॥
<>विप्रक्षत्त्रियविट्शूद्रभेदात्तत् स्याच्चतुर्व्विधं ।
<>क्रमेणैव सितं रक्तं पीतं कृष्णञ्च वर्णतः ॥
<>प्रशस्यते सितं तारे रक्तं तत्तु रसायने ।
<>पीतं हेमनि कृष्णन्तु गदेषु भूतयेऽपि च ॥
<>पिनाकं दर्दुरं नागं वज्रञ्चेति चतुर्विधं ।
<>मुञ्चत्यग्नौ विनिःक्षिप्तं पिनाकं दलसञ्चयं ॥
<>अज्ञानाद्भक्षणात्तस्य महाकुष्ठप्रदायकं ।
<>दर्दुरं स्वग्निनिःक्षिप्तं कुरुते दर्दुरध्वनिं ॥
<>गोलकान् बहुशः कृत्वा स स्यान्मृत्युप्रदायकः ।
<>नागन्तु नागवद्वह्नौ फुत्कारं परिमुञ्चति ॥
<>तद्भक्षितमवश्यन्तु विदधाति भगन्दरं ।
<>वज्रन्तु वज्रवत्तिष्ठेत्तन्नाग्नौ विकृतिं व्रजेत् ॥
<>सर्व्वाभ्रेषु वरं वज्रं व्याधिवार्द्धक्यमृत्युहृत् ।
<>अभ्रमुत्तरशैलोत्थं बहुसत्वं गुणाधिकं ॥
<>दक्षिणाद्रिभवं स्वल्पसत्वमल्पगुणप्रदं” ॥ * ॥
<>मारिताभ्रगुणाः ।
<>“अभ्रं कषायं मधुरं सुशीत-
<>मायुष्करं धातुविवर्द्धनञ्च ।
<>हन्यात्त्रिदोषं व्रणमेहकुष्ठं
<>प्लीहोदरग्रन्थिविषकृमींश्च ॥”
<>“रोगान् हन्ति द्रढयति वपुर्वीर्य्यवृद्धिं विधत्ते
<>तारुण्याढ्यं रमयति शतं योषितां नित्यमेव ।
<>दीर्घायष्कान् जनयति सुतान्विक्रमैः सिंहतुल्यान्
<>मृत्योर्भीतिं हरति सततं सेव्यमानं मृताभ्रं” ॥ * ॥
<>अशोधिताभ्रदोषाः ।
<>“पीडां विधत्ते विविधां नराणां
<>कुष्ठं क्षयं विदञ्च शोथं ।
<>हृत्पार्श्वपीडाञ्च करोत्यशुद्ध-
<>मभ्रं ह्यसिद्धं गुरुतापदं स्यात्” ॥ * ॥
<>अस्य शोधनविधिर्यथा ।
<>“कृष्णाभ्रकं धमेद्वह्नौ ततः क्षीरे विनिःक्षिपेत् ।
<>भिन्नपत्रन्तु तत् कृत्वा तण्डुलीयाम्लजैर्द्रवैः ॥
<>भावयेदष्टयामं तदेवमभ्रं विशुध्यति” ॥ * ॥
<>तस्य मारणं यथा ॥
<>“कृत्वा धान्याभ्रकं तच्च शोधयित्वाथ मर्दयेत् ।
<>अर्कक्षीरैर्दिनं खल्ले चक्राकारञ्च कारयेत् ॥
<>वेष्टयेदर्कपत्रैश्च सम्यग्गजपुटे पचेत् ।
<>पुनर्म्मर्द्यं पुनः पाच्यं सप्तवारान् पुनः पुनः ॥
<>ततो वटजटाक्वाथैस्तद्वद्देयं पुटत्रयं ।
<>म्रियते नात्र सन्देहः प्रयोज्यं सर्व्वकर्म्मसु ॥
<>तुल्यं धृतं मृताभ्रेण लौहपात्रे विपाचयेत् ।
[Page1-080-c+ 52]
<>घृते जीर्णे तदभ्रन्तु सर्व्वयोगेषु योजयेत्” ॥ * ॥
<>तत्र धान्याभ्रस्य विधिः ।
<>“पादांशसलिलं युक्तमभ्रं बद्ध्वाथ कम्बले ।
<>त्रिरात्रं स्थापयेन्नीरे तत् क्लिन्नं मर्दयेत् करैः ॥
<>कम्बलाद्गलितं सूक्ष्मं बालुकारहितञ्च यत् ।
<>तद्धान्याभ्रमिति प्रोक्तमभ्रमारणसिद्धये” ॥
<>इति भावप्रकाशः ॥
<LEND>
