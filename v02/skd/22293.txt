<L>22293<pc>3-225<k1>पृथा<k2>पृथा
पृथा¦, स्त्री, कुन्ती । इति जटाधरः ॥ (इयं हि
<>शूरस्य कन्या वसुदेवस्य भगिनी । अस्याः
[Page3-225-c+ 52]
<>पिता शूरस्तु कुन्तिनृपाय निजबान्धवायापुत्त्रा-
<>यैनां कृतकन्यकारूपेण दत्तवान् । तत्र कुन्ति-
<>राजवेश्मनि निवसन्ती दुर्व्वाससं सन्तोष्य
<>तस्मात् मन्त्रवरं लब्ध्वा कन्यावस्थायामेव सूर्य्यात्
<>कर्णं वीरवरं प्रसूतवती । ततो गच्छति काले
<>कुरुवंशावतंसः पाण्डुनृपतिरेनां परिणीतवान् ।
<>भर्त्त्रादिष्टा धर्म्मात् युधिष्ठिरं वायोर्भीमं इन्द्रा-
<>दर्ज्जुनं प्रसूतवती । अनन्तरं भर्त्त्रादेशेन सपत्न्यै
<>मद्रसुतायै तन्मन्त्रं प्रदत्तवती तेन माद्री अश्वि-
<>भ्यां नकुलसहदेवौ लेभे । इत्येषा कथा भागवते
<>९ स्कन्धे २४ अध्याये द्रष्टव्या ॥)
<LEND>
