<L>20117<pc>3-026<k1>पत्नी<k2>पत्नी
पत्नी¦, स्त्री (पत्यर्यज्ञे सम्बन्धो यया । “पत्युर्नोयज्ञ-
<>संयोगे ।” ४ । १ । ३२ । इति नकारादेशः ङीप्
<>च ।) वेदविधानेनोढा । अन्यत्रोपचारात् ।
<>पत्या उद्वाहविहितमन्त्रादिना ऊढा । इति
<>भरतः ॥ तत्पर्य्यायः । पाणिगृहीती २ द्वितीया
<>३ सहधर्म्मिणी ४ भार्य्या ५ जाया ६ दाराः ७
<>सधर्म्मिणी ८ धर्म्मचारिणी ९ दारः १० गृहिणी
<>११ । इति शब्दरत्नावली ॥ सहचरी १२ गृहः
<>१३ क्षेत्रम् १४ वधूः १५ जनी १६ परिग्रहः १७
<>ऊढा १८ कलत्रम् १९ । इति हेमचन्द्रः ॥
<>(पत्नीगुणेनैव हि पुरुषाः सुखिनो भवन्ति ।
<>यस्य पत्नी वशानुगा स भूस्थोऽपि स्वर्गस्थः ।
<>गृहाश्रमतुल्यं किञ्चिदपि नास्ति यदि तत्र हित-
<>कामा पत्नी वर्त्तते । सपत्नीक एव सर्व्वधर्म्म-
<>करणार्हः । यदक्तं दक्षसंहितायाम् ।
<>“पत्नीमूलं गृहं पुंसां यदि छन्दोनुवर्त्तिनी ।
<>गृहाश्रमसमं नास्ति यदि भार्य्या वशानुगा ॥
<>तया धर्म्मार्थकामानां त्रिवर्गफलमश्नुते ।
<>प्राकाम्ये वर्त्तमाना तु स्नेहान्नतु निवारिता ॥
<>अवश्या सा भवेत् पश्चात् यथा व्याधिरपेक्षितः ।
<>अनुकूला न वागदुष्टा दक्षा साध्वी प्रियंवदा ॥
[Page3-026-b+ 52]
<>आत्मगुप्ता स्वामिभक्ता देवता सा न मानुषी ।
<>अनुकूलकलत्रो यस्तस्य स्वर्ग इहैव हि ॥
<>प्रतिकूलकलत्रस्य नरको नात्र संशयः ।
<>स्वर्गेऽपि दुर्लभं ह्येतदनुरागं परस्परम् ॥
<>रक्त एको विरक्तोऽन्यस्तस्मात् कष्टतरं नु किम् ॥
<>गृहवासः सुखार्थाय पत्नीमूलं गृहे सुखम् ।
<>सा पत्नी या विनीता स्याच्चित्तज्ञा वशवर्त्तिनी ॥
<>दुःखदान्या सदा खिन्ना चित्तभेदात् परस्परम् ।
<>प्रतिकूलकलत्रस्य द्विदारस्य विशेषतः ॥
<>योषित् सर्व्वा जलौकेव भूषणाच्छादनाशनैः ।
<>सुभूत्यापि कृता नित्यं पुरुषं ह्यपकर्षति ॥
<>जलौका रक्तमादत्ते केवलं सा तपस्विनी ।
<>इतरा तु धनं वित्तं मांसं वीर्य्यं बलं सुखम् ॥
<>सशङ्का बालभावे तु यौवने विमुखी भवेत् ।
<>तृणवन्मन्यते पश्चाद्वृद्धभावे स्वकं पतिम् ॥
<>अनुकूला न वाग्दुष्टा दक्षा साध्वी पतिव्रता ।
<>एभिरेव गुणैर्युक्ता श्रीरेव स्त्री न संशयः ॥
<>या हृष्टमनसा नित्यं स्थानमानविचक्षणा ।
<>भर्त्तुः प्रीतिकरी नित्यं सा पत्नी हीतरा ज्वरा ॥”)
<LEND>
