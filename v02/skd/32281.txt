<L>32281<pc>4-368<k1>वाहिनी<k2>वाहिनी
वाहिनी¦, स्त्री, (वाहा वाहनानि घोटकादीनि
<>सन्त्यस्यामिति । वाह + इनिः । ङीप् ।) सेना ।
<>(यथा, रघुः । ११ । ६ ।
<>“लक्ष्मणानुचरमेव राघवं
<>नेतुमैच्छदृषिरित्यसौ नृपः ।
<>आशिषं प्रयुयुजे न वाहिनीं
<>सा हि रक्षणविधौ तयोः क्षमा ॥” * ॥
<>वाहः प्रवाहोऽस्त्यस्या इति ।) नदी । (यथा,
<>रामायणे । २ । ८९ । ९ ।
<>“उत्तिष्ठत प्रबुध्यध्वं भद्रमस्तु हि वः सदा ।
<>नावः समुपकर्षध्वं तारयिष्याम वाहिनीम् ॥”)
<>सेनाभेदः । तद्यथा । गजाः एकाशीतिः ।
<>रथाः एकाशीतिः । अश्वास्त्रिचत्वारिंशदधिक-
<>शतद्वयम् । पदातिकाः पञ्चाधिकचतुःशतम् ।
<>समुदायेन दशाधिकाष्टशतं वाहाः सन्त्यस्याम् ।
<>इत्यमरभरतौ ॥ (यथा, महाभारते । १ । २ ।
<>१९ -- २१ ।
<>“एको रथो गजश्चैको नराः पञ्च पदातयः ।
<>त्रयश्च तुरगास्तज्ज्ञैः पत्तिरित्यभिधीयते ॥
<>पत्तिस्तु त्रिगुणामेतामाहुः सेनामुखं बुधाः ।
<>त्रीणि सेनामुखान्येको गुल्म इत्यभिधीयते ॥
<>त्रयो गुल्मा गणो नाम वाहिनी तु गणास्त्रयः ।
<>स्मृतास्तिस्रस्तु वाहिन्यः पृतनेति विचक्षणैः ॥”
<>प्रवाहशीला । यथा, मार्कण्डेये । ७८ । २९ ।
<>“यमुना च नदी जज्ञे कलिन्दान्तरवाहिनी ॥”)
<LEND>
