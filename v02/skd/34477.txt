<L>34477<pc>4-550<k1>व्यापारः<k2>व्यापारः
व्यापारः¦, पुं, (वि + आ + पृ + घञ् ।) कर्म्म ।
यथा, --
“स्यात् प्राणवियोगफलको व्यापारो हननं
स्मृतम् ।
रागाद्द्वषात् प्रमादाद्बा स्वतः परत एव वा ॥”
इति प्रायश्चित्ततत्त्वधृताग्निपुराणवचनम् ॥
(साहाय्यम् । इति मल्लीनाथः ॥ यथा,
कुमारे । ६ । ३२ ।
“आर्य्याप्यरुन्धती तत्र व्यापारं कर्त्तुमर्हति ।
प्रायेणैवंविधे कार्य्ये पुरन्ध्रीणां प्रगल्भता ॥”
तज्जन्यत्वे सति तज्जन्यजनकः । इति न्याय-
शास्त्रम् ॥ यथा, भाषापरिच्छेदे ।
“विषयेन्द्रियसंयोगो व्यापारः सोऽपि षड्-
विधः ॥”)
<LEND>
