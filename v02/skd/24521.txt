<L>24521<pc>3-451<k1>ब्रह्मा<k2>ब्रह्मा
ब्रह्मा¦, [न्] पुं, (वृंहति वर्द्धते यः । वृहि वृद्धौ +
<>“वृं हेर्नोऽच्च ।” उणा० ४ । १४५ । मनिन् नकार-
<>स्याकारश्च ।) ऋत्विग्भेदः । तस्य स्थापन-
<>विधिर्यथा । ततः प्रादेशप्रमाणां घृताक्तां
<>समिधं तूष्णीमग्नौ हुत्वा ब्रह्मस्थापनं कुर्य्यात् ।
<>समाग्रपञ्चाशत्कुशपत्ररचितं द्विर्दक्षिणावर्त्त-
<>मूर्द्धमुखं दर्भवटुं अधीतवेदं ब्राह्मणं वा छत्र-
[Page3-452-a+ 52]
<>मुत्तरासङ्गं वा कमण्डलुं वा ब्रह्मत्वेन परि-
<>कल्प्य धारासहितमुदकपात्रं गृहीत्वा अग्ने-
<>रुत्तरतः प्रभृति दक्षिणावर्त्तेन दक्षिणदेशं गत्वा
<>अरत्निमात्रान्तरिते देशे पूर्व्वाभिमुखीं वारि-
<>धारां दत्त्वा तदुपरि प्रागग्रान् कुशानास्तीर्य्य
<>पश्चिमाभिमुखोऽनुपविष्टस्तिष्ठेत् । वामहस्ता-
<>नामिकाङ्गुष्ठाभ्यामास्तीर्णकुशमेकं गृहीत्वा
<>प्रजापतिरृषिरनुष्टुप् छन्दोऽग्निर्देवता तृण-
<>निरसने विनियोगः । ओँ निरस्तः परावसु-
<>रित्यनेन दक्षिणपश्चिमकोणे प्रक्षिपेत् । तत
<>अप उपस्पृश्य दक्षिणपादेन सव्यपादमवष्टभ्य
<>उत्तराभिमुखीभूय आस्तीर्णकुशानद्भिरभ्युक्ष्य
<>प्रजापतिरृषिरनुष्टुप् छन्दोऽग्निर्देवता ब्रह्मोप-
<>वेशने विनियोगः ओँ आवसोः सदने सीद इति ।
<>ब्राह्मणब्रह्मपक्षे तु ब्राह्मण एव सीदामीति
<>ब्रूयात् अनेन कुशोपरि पूर्व्वाग्रं कुशब्राह्मणं
<>ब्राह्मणब्रह्मपक्षे तु उत्तराभिमुखं स्थापयित्वा
<>तदुपरि कुशान् दत्त्वा अद्भिरभ्युक्ष्य कुशकुसुमै-
<>रर्च्चयेत् । ततस्तेनैव पथा प्रत्यावृत्य आसने
<>पूर्व्वाभिमुख उपविष्टो भूमिजपादिकं कुर्य्यात् ।
<>यदि तु ब्रह्मत्वेनारोपितो ब्रह्मा अयज्ञीयवाचं
<>वदेत् तदा इमं मन्त्रं जपेत् । प्रजापतिरृषि-
<>र्गायत्त्रीच्छन्दो विष्णुर्देवता अयज्ञीयवाग्वचन-
<>निमित्तजपे विनियोगः । ओँ इदं विष्णुर्विचक्रमे
<>त्रेधा निदधे पदं समूढमस्य पांशुले इति जपेत् ।
<>कुशादिब्रह्मपक्षे तु कर्म्मकर्त्तुरेव कृताकृतावेक्ष-
<>णादिब्रह्मकार्य्यकर्त्तव्यत्वादयज्ञीयवाग्वचननि-
<>मित्तं स एव जपेत् । इति भवदेवभट्टः ॥ * ॥
<>योगभेदः । स तु विष्कम्भादिसप्तविंशतियोगा-
<>न्तर्गतपञ्चविंशयोगः । तत्र जातफलम् ।
<>“नानाशास्त्राभ्याससंनीतकालो
<>वर्णाचारैः संयुतश्चारुकीर्त्तिः ।
<>शान्तो दान्तो जायते चारुकर्म्मा
<>सूतौ यस्य ब्रह्मयोगप्रयोगः ॥”
<>इति कोष्ठीप्रदीपः ॥
<>विप्रः । इति मेदिनी ॥ अर्हदुपासकविशेषः ।
<>इति हेमचन्द्रः ॥ सृष्टिकर्त्तृदेवताविशेषः ।
<>वृंहति प्रजा यः । तत्पर्य्यायः । आत्मभूः २
<>सुरज्येष्ठः ३ परमेष्ठी ४ पितामहः ५ हिरण्य-
<>गर्भः ६ लोकेशः ७ स्वयम्भूः ८ चतुराननः ९
<>धाता १० अब्जयोनिः ११ द्रुहिणः १२ विरिञ्चिः १३
<>कमलासनः १४ स्रष्टा १५ प्रजापतिः १६
<>वेधाः १७ विधाता १८ विश्वसृक् १९ विधिः २० ।
<>इत्यमरः । १ । १ । १६-१७ ॥ द्रुघणः २१ विरिञ्चः २२
<>स्वयम्भुः ४३ पद्मयोनिः २४ पद्मासनः २५
<>बिश्वसृग्विधिः २६ । इति भरतः ॥ देवदेवः २७
<>पद्मगर्भः २८ गुणसागरः ३९ वेदगर्भः ३०
<>बहुरेताः ३१ स्वभूः ३२ सन्ध्यारामः ३३ सुधा
<>वर्षी ३४ कृपाद्बैतः ३५ खसर्पणः ३६ लोक-
<>नाथः ३७ महावीर्य्यः ३८ सरोजी ३९ मञ्जु-
<>प्राणः ४० नाभिजन्मा ४१ बहुरूपः ४२ जटा-
<>घरः ४३ सनत्शतधृतिः ४४ कञ्जजः ४५ प्रभुः ४६
[Page3-452-b+ 52]
<>चिन्तामणिः ४७ पद्मपाणिः ४८ पुराणगः ४९
<>अष्टकर्णः ५० हंसरथः ५१ सर्व्वकर्त्ता ५२ चत्-
<>र्मुखः ५३ । इति शब्दरत्नावली ॥ कः ५४ ।
<>इत्येकाक्षरकोषः ॥ आः ५५ शतपत्रनिवासः ५६
<>स्वायम्भुवमनुपिता ५७ । इति कविकल्पलता ॥
<>मः ५८ । इति प्रणवव्याख्या ॥ (नाभिजन्मा ५९ ।
<>अण्डजः ६० । पूर्व्वः ६१ । निधनः ६२ ।
<>कमलोद्भवः ६३ । सदानन्दः ६४ । रजो-
<>मूर्त्तिः ६५ । सत्यकः ६६ । हंसवाहनः ६७ ।
<>इति कस्मिंश्चिदमरकोषे दृश्यते । १ । १ । १७ ॥)
<>तस्य स्वरुपं यथा, --
<>मार्कण्डेय उवाच ।
<>“ततो ब्रह्माण्डसंस्थानं दर्शयामास शम्भवे ।
<>ववृधे तोयराशिस्थं ब्रह्माण्डञ्च यथा पुरा ॥
<>तन्मध्ये पद्मगर्भाभं ब्रह्माणं जगतः पतिम् ।
<>ज्योतीरूपं प्रकाशार्थं सृष्ट्यर्थञ्च पृथग्गतम् ॥
<>शरीरिणं स ददृशे ब्रह्माण्डान्तर्गतं मुहुः ।
<>चतुर्भुजं प्रकाशन्तं ज्योतिर्भिः कमलासनम् ॥
<>तत्रैव च त्रिधाभूतं वपुर्ब्राह्म्यं ददर्श सः ।
<>ऊर्द्ध्वमध्यान्तमागैस्तु ब्रह्मविष्णुशिवात्मिकान् ॥
<>अथोर्द्ध्वभागो वपुषो ब्रह्मत्वमगमत्तथा ।
<>मध्यो यथा विष्णुभूतां ददर्शान्तस्य शम्भूताम् ॥
<>एकमेव शरीरन्तु त्रिधाभूतं मुहुर्मुहुः ।
<>हरो ददर्श स्वे गर्भे तथा सर्व्वमिदं जगत् ॥
<>कदाचिद्वैष्णवं कायं ब्राह्म्ये काये लयं व्रजेत् ।
<>ब्राह्म्यं तथा वैष्णवे च शाम्भवे वैष्णवं तथा ॥
<>शाम्मवं वैष्णवे काये ब्राह्म्ये चाप्यथ शाम्भवम् ।
<>गच्छन्तं लीनतां शम्भुरेकताञ्च मुहुर्मुहुः ॥
<>ददर्श वामदेवोऽपि भिन्नं चाप्यपृथग्गतम् ।
<>परमात्मनि गच्छन्तं लीनतां तद्वपुश्च यत् ॥”
<>इति कालिकापुराणे १४ अध्यायः ॥ * ॥
<>तस्य पूजाविधिर्यथा ।
<>“शृणु राजन्नवहितो ब्रह्मणः पूजनक्रमम् ॥
<>ब्रह्मबीजं पुरा प्रोक्तं यन्मन्त्रं पूर्व्वतश्चरेत् ।
<>तेनैव तन्तु संपूज्य परं निर्व्वाणमाप्नुयात् ॥
<>एतस्य चाङ्गमन्त्रन्तु यथा भर्गेण भाषितम् ।
<>वेतालभैरवाद्यांस्तु रूपञ्च शृणु भूमिप ! ॥
<>तस्य मन्त्रोद्धारो यथा, --
<>“पतृतीयश्च वह्निश्च शेषस्वरसमन्वितः ।
<>चन्द्रबिन्दुसमायुक्तो ब्रह्ममन्त्रः प्रकीर्त्तितः ॥
<>अनेनैव तु मन्त्रेण ब्रह्माणं यः प्रपूजयेत् ।
<>स काममिष्टं संप्राप्य ब्रह्मलोके प्रमोदते ॥”
<>तस्य ध्यानं यथा, --
<>“ब्रह्मा कमण्डलुधरश्चतुर्वक्त्रश्चतुर्भुजः ।
<>कदाचिद्रक्तकमले हंसारूढः कदाचन ॥
<>वर्णेन रक्तगौराङ्गः प्रांशुस्तुङ्गाङ्ग उन्नतः ।
<>कमण्डलुर्वामकरे स्रुवो हस्ते तु दक्षिणे ॥
<>दक्षिणाधस्तथा माला वामाधश्च तथा स्रुवः ।
<>आज्यस्थाली वामपार्श्वेवेदाः सर्व्वेऽग्रतः स्थिताः ॥
<>सावित्री वामपार्श्वस्था दक्षिणस्या सरस्वती ।
<>सर्व्वे च ऋषयो ह्यग्रे कुर्य्यादेभिश्च चिन्तनम् ॥
<>चतुष्कोणं चतुर्द्बारमष्टपत्रसमन्वितम् ।
[Page3-452-c+ 52]
<>चतुष्कोणे सङ्गतन्तु शुक्लमण्डलस्रुक्स्रुवैः ॥
<>सम्मार्जनादिकं सर्व्वं याश्चान्याः प्रतिपत्तयः ।
<>ग्राह्या उत्तरतन्त्रोक्ता योगपीठेऽङ्गकादिका ॥”
<>तस्य पूजाक्रमो गायत्त्री च यथा, --
<>“आधारशक्तिप्रमुखांस्तथा सर्व्वांस्तु पूजयेत् ।
<>अष्टपत्रेषु पद्मस्याष्टौ दिकपालान् प्रपूजयेत् ॥
<>पद्मासनाय विद्महे हंसारूढाय धीमहि ।
<>तन्नो ब्रह्मन्निति पदं ततश्चानु प्रचोदयात् ॥
<>एषा तु ब्रह्मगायत्त्री पूजयेदनया विधिम् ।
<>निर्म्माल्यधारी चैतस्य सनत्कुमार उच्यते ॥
<>उपचाराः पूर्व्ववत्तु नेत्ररञ्जनरञ्जिताः ।
<>रक्तकौषेयवस्त्रन्तु ब्रह्मप्रीतिकरं परम् ॥
<>आज्यं सपायसं सर्पिस्तिलयुक्तस्य भोजनम् ।
<>सितरक्तसमायुक्तं चन्दनं परिकीर्त्तितम् ॥
<>पार्श्वयोः शङ्करं विष्णुं पूजने पूजयेन्नरः ।
<>सवादीन् करसंस्थांस्तु मण्डले परिपूजयेत् ॥
<>सरस्वतीञ्च सावित्रीं हंसं पद्मन्तथैव च ।
<>अयं विशेषः कथितः प्रणामश्चास्य दण्डवत् ॥
<>पद्मबीजभवा माला जपकर्म्मणि कीर्त्तिता ।
<>पूर्णादर्शौ तिथी ग्राह्ये पूजाकर्म्मणि सर्व्वदा ॥
<>क्षीरेणार्घ्यं प्रदद्यात्तु सर्व्वदा ब्रह्मणे मृप ! ।
<>अयन्ते कथितो भूप ! यथा भर्गेण भाषितः ॥
<>दर्शयता स्वपुत्त्राभ्यां कामरूपाह्वयं शुभम् ।
<>यत्र तत्र विधिञ्चैव साधकः परिपूजयेत् ॥
<>पीठे सम्यक् पूजयित्वा परं निर्व्वाणमाप्नुयात् ॥”
<>इति कालिकापुराणे ८२ अध्यायः ॥
<>तस्यापूज्यत्वकारणम् यथा । मोहिन्युवाच ।
<>“उत्तिष्ठ जगतीनाथ ! पारं कुरु स्मरार्णवे ।
<>निमग्नां दुस्तरे घोरे कर्णधार ! भयानके ॥
<>अतीवनिर्जनस्थाने सर्व्वजन्तुविवर्जिते ।
<>सुगन्धिवायुना रम्ये पुंस्कोकिलरुतशुते ॥
<>सन्ततं त्वन्मनस्कामां दासीं जन्मनि जन्मनि ।
<>क्रीणीहि रतिपण्येनामूल्यरत्नेन सत्वरम् ॥
<>इत्युक्त्वा मोहिनी सद्यो जगत्स्रष्टुश्च ब्रह्मणः ।
<>विचकर्ष करं वस्त्रं सस्मिता कामविह्वला ॥
<>विज्ञाय समयं धाता तामुवाच भयातुरः ।
<>पीयषतुल्यवचनं परं विनयपूर्व्वकम् ॥”
<>ब्रह्मोवाच ।
<>“शृणु मोहिनि ! मद्वाक्यं सत्यं सारं हितं
<>स्फुटम् ।
<>न कुरु त्वञ्च त्रैलोक्ये स्त्रीजातीनामपत्रपाम् ॥
<>त्यज मामम्बिके ! पुत्त्रं वृद्धं निष्काममेव च ।
<>त्वत्कर्म्मयोग्यं रसिकं युवानं पश्य सस्मिते ! ॥
<>निषेकाल्लभ्यते पत्नी गुरुर्भर्त्ता शुभाशुभम् ।
<>मन्त्रः शिल्पमपत्यञ्च सर्व्वमेतन्न यत्नतः ॥
<>त्वया सह मम रतेर्निर्बन्धो नास्ति सुव्रते ! ।
<>क्षुद्रं महद्वा यत् कर्म्म सर्व्वं दैवनिबन्धकम् ॥
<>इत्युक्तवन्तं ब्रह्माणं स्मरन्तं मत्पदाम्बु जम् ।
<>विचकर्ष पुनर्वेश्या कामेन हतचेतना ॥
<>एतस्मिन्नन्तरे शीघ्रं स्थानं तत् सुमनोहरम् ।
<>आजग्मुर्मुनयः सर्व्वे ज्वलन्तो ब्रह्मतेजसा ॥
<>दृष्ट्वैतांश्च मुनिश्रेष्ठानागतांश्च ममेच्छया ।
[Page3-453-a+ 52]
<>तत्याज मोहिनी शीघ्रं व्रीडया कमलोद्भवम् ॥
<>तत्रोवास जगद्धाता तद्बामपार्श्वतश्च सा ।
<>प्रणेमुर्मुनयस्तञ्च भक्तिनम्रात्मकन्धराः ॥
<>आशिषं युयुजे ब्रह्मा वासयामास तान् प्रभुः ।
<>तेषु मध्ये प्रजज्वाल यथा तारासु चन्द्रमाः ॥
<>पप्रच्छुर्मुनयो देवं कथमेषा तवान्तिके ।
<>स्वर्व्वेश्यानाञ्च प्रवरा मोहिनीत्येवमेव च ॥
<>श्रुत्वा मुनीनां वचनमुवाच तान् प्रजापतिः ॥
<>ब्रह्मोवाच ।
<>अपूर्व्वं नृत्यगीतञ्च चिरं कृत्वा शुभावहा ।
<>उवासेयं परिश्रान्ता यथा कन्या पितुः पुरः ॥
<>इत्युक्त्वा जगतां धाता जहास मुनिसंसदि ।
<>जहसुर्मुनयः सर्व्वे सर्व्वज्ञास्तत्र राधिके ! ॥
<>सर्व्वं रहस्यं विज्ञाय जगत्स्रष्टुश्च मानसम् ।
<>सद्यश्चुकोप कुलटा हास्यव्याजेन संसदि ॥
<>सर्व्वाङ्गकम्पमाना सा कुलटा कुटिलानना ।
<>रक्तपङ्कजनेत्रा च कोपप्रस्फुरिताधरा ॥
<>उत्थाय च सभामध्ये तेषाञ्च पुरतः स्थिता ।
<>संबुध्योवाच ब्रह्माणं मृत्युकन्या यथा रुषा ॥
<>मोहिन्युवाच ।
<>अये ब्रह्मन् ! जगन्नाथ ! वेदकर्त्ता त्वमेव च ।
<>किंवा वेदप्रणिहितं कर्म्म किन्तद्विपर्य्ययम् ॥
<>विचारं मनसा स्वेन कुरु वेदविदां गुरो ! ।
<>स्वकन्यायां यत्स्पृहा स कथं हसति नर्त्तकीम् ॥
<>निर्म्मिताहमीश्वरेण स्वर्व्वेश्या सर्व्वगामिनी ।
<>सतां कर्म्म विरुद्धं यत्तदत्यन्तविडम्बनम् ॥
<>दासीतुल्यां विनीताञ्च दैवेन शरणागताम् ।
<>यतो हससि गर्व्वेण ततोऽपूज्यो भवाचिरम् ॥
<>अचिराद्दर्पभङ्गन्ते करिष्यति हरिः स्वयम् ।
<>निबोध शरणं ब्रह्मन् ! वेश्यायाश्चैव साम्प्रतम् ॥
<>तवैव वचनं स्तोत्रं मन्त्रं गृह्णाति यो नरः ।
<>भविता तस्य विघ्नश्च स यास्यत्युपहास्यताम् ॥
<>भविता वार्षिकी पूजा देवतानां युगे युगे ।
<>तव माघ्याञ्च संक्रान्त्यां न भविष्यति सा पुनः ॥
<>कल्पान्तरेऽत्र कल्पे वा देहे देहान्तरेऽत्र ते ।
<>पुनः पूजा न भविता या गता सा गतैव च ॥
<>इत्युक्त्वा मोहिनी शीघ्रं जगाम मदनालयम् ।
<>तेन सार्द्धं रतिं कृत्वा बभूव विज्वरा पुनः ॥”
<>इति ब्रह्मवैवर्त्ते श्रीकृष्णजन्मखण्डे मोहिनीशाप-
<>ब्रह्मदर्पभङ्गप्रस्तावः ३३ अध्यायः ॥
<>तस्य सृष्टिक्रमो यथा । मनुरुवाच ।
<>“चतुमुंखत्वमगमत् कस्माल्लोकपितामहः ।
<>कथञ्च लोकानसृजद्ब्रह्मा ब्रह्मविदांवरः ॥”
<>मत्स्य उवाच ।
<>“तपश्चचार प्रथमममराणां पितामहः ।
<>आविर्भूतास्ततो वेदाः साङ्गोपाङ्गपदक्रमाः ॥
<>पुराणं सर्व्वशास्त्राणां प्रथमं ब्रह्मणा स्मृतम् ।
<>नित्यशब्दमयं पुण्यं शतकोटिप्रविस्तरम् ॥
<>अनन्तरञ्च वक्त्वेभ्यो वेदास्तस्य विनिःसृताः ।
<>मीमांसा न्यायविद्या च प्रमाणात्मकसम्मता ॥”
<>तस्य मानसदशपुत्त्रसृष्टिर्यथा, --
<>“वेदाभ्यासरतस्यास्य प्रजाकामस्य मानसाः ।
[Page3-453-b+ 52]
<>मनसः पूर्व्वसृष्टा वै जाता ये तेन मानसाः ॥
<>मरीचिरभवत् पूर्व्वं ततोऽत्रिर्भगवानृषिः ।
<>अङ्गिराश्चाभवत् पश्चात् पुलस्त्यस्तदनन्तरम् ॥
<>ततः पुलहनामा वै ततः क्रतुरजायत ।
<>प्रचेताश्च ततः पुत्त्रो वशिष्ठश्चाभवत् पुनः ॥
<>पुत्त्रो भृगुरभूत्तत्र नारदोऽपि चिरादभूत् ।
<>दशेमान् मानसान् ब्रह्मा जपन् पुत्त्रानजी-
<>जनत् ॥”
<>तस्य शारीरदशप्रजासृष्टिर्यथा, --
<>“शारीरानथ वक्ष्यामि मातृहीनान् प्रजापतेः ।
<>अङ्गुष्ठाद्दक्षिणाद्दक्षप्रजापतिरजायत ॥
<>धर्म्मस्तनान्तादभवद्धृदयात् कुसुमायुधः ।
<>भ्रूमध्यादभवत् क्रोधो लोभश्चाधरसम्भवः ॥
<>बुद्धर्मोहः समभवदहङ्कारादभून्मदः ।
<>प्रमोदश्चाभवत् कण्ठान्मृत्युर्लोचनतो नृप ! ॥
<>रभसः करमध्यात्तु ब्रह्मसूनुरभूत्ततः ।
<>एते नव सुता राजन् ! कन्या च दशमी पुनः ॥
<>अङ्गजा इति विख्याता दशमी ब्रह्मणः सुता ॥”
<>तस्य चतुर्मुखत्वस्य कारणं यथा, --
<>“ततः स्वदेहसम्भू तामात्मजामित्यकल्पयत् ।
<>दृष्ट्वा तां व्यथितस्तावत् कामवाणार्द्दितो विभुः ।
<>अहो रूपमहो रूपमिति चाह प्रजापतिः ॥
<>ततो वशिष्ठप्रमुखा भगिनीमिति चुक्रुशुः ।
<>ब्रह्मा न किञ्चिद्ददृशे तन्मुखालोकनादृते ॥
<>अहो रूपमहो रूपमिति प्राह पुनः पुनः ।
<>ततः प्रणामनम्रां तां पुरस्तादभ्यलोकयत् ॥
<>अथ प्रदक्षिणञ्चक्रे सा पितुर्वरवर्णिनी ।
<>पुत्त्रेभ्यो लज्जितस्यास्य तद्रूपालोकनेच्छया ।
<>आविर्भूतं ततो वक्त्वं दक्षिणं पाण्डुगण्डवत् ॥
<>विस्मयस्फुरदोष्ठञ्च पाश्चात्यमुदगात्ततः ।
<>चतुर्थमभवत् पश्चाद्वामं कामशरातुरम् ॥
<>ततोऽन्यदभवत्तस्य कामातुरतया तथा ।
<>उत्पतन्त्यास्तदाकाशमालोकनकुतूहलात् ॥
<>सृष्ट्यर्थं यत् कृतं तेन तपः परमदारुणम् ।
<>तत् सर्व्वं नाशमगमत् स्वसुतोपगमेच्छया ॥
<>तेनाशु वक्त्रमभवत् पञ्चमन्तस्य धीमतः ।
<>आविर्भवज्जटाभिश्च तद्बक्त्वञ्चावृणोत्प्रभुः ॥”
<>इति मत्स्यपराणे ३ अध्यायः ॥ * ॥
<>नव ब्रह्माणो यथा, मार्कण्डेयपुराणे ।
<>“भृगुं पुलस्त्यं पुलहं क्रतुमङ्गिरसन्तथा ।
<>मरीचिं दक्षमत्रिञ्च वशिष्ठञ्चैव मानसम् ।
<>नव ब्रह्माण इत्येते पुराणे निश्चयं गताः ॥”
<>कल्पभेदे तस्य जन्मानि यथा, --
<>“त्वत्तो मे मानसं जन्म प्रथमं द्विजपूजितम् ।
<>चाक्षुषं वै द्वितीयं मे जन्म चासीत् पुरातनम् ॥
<>त्वत्प्रसादात्तु मे जन्म तृतीयं वाचिकं महत् ।
<>त्वत्तः श्रवणजं चापि चतुर्थं जन्म मे विभो ! ॥
<>नासत्यञ्चापि मे जन्म त्वत्तः पञ्चममुच्यते ।
<>अण्डजं चापि मे जन्म त्वत्तः षष्ठं विनिर्म्मितम् ॥
<>इदञ्च सप्तमं जन्म पद्मजन्मेति मे प्रभो ! ।
<>सर्गे सर्गे ह्यहं पुत्त्रस्तव त्रिगुणवर्ज्जित ! ॥”
<>इति महाभारते शान्तिपर्व्वणि मोक्षधर्म्मे
[Page3-453-c+ 52]
<>अनिरुद्धरूपविष्णुं प्रति पाद्मकल्पीयब्रह्मवच-
<>नम् ॥ * ॥ तस्य पतनकालो यथा, --
<>“द्वात्रिंशदब्दकोट्यस्तु तथा वृन्दाष्टकं भवेत् ।
<>खर्व्वद्वयं निखर्व्वञ्च शङ्कुत्रययुतं तथा ॥
<>पद्ममेकं समुद्राश्च त्रयो ब्रह्मसमागते ।
<>ब्रह्मा विष्णुदिने चैकः पतत्येवं वदन्ति ते ॥
<>मनीषिणस्तथा विष्णुरहन्युंग्रस्य शङ्करः ।
<>ईश्वरस्य तथा चासौ स सांख्यप्रकृतेस्तथा ॥
<>अतः परं परे धाम्नि कालसंख्या न विद्यते ।
<>ब्रह्मणोऽतः परं संख्या नास्ति चैतन्मतं हि नः ॥”
<>अपि च ।
<>“एकार्णवे तु त्रैलोक्ये ब्रह्मा नारायणात्मकः ।
<>भोगिशय्यागतः शेते त्रैलोक्यग्रासवृंहितः ॥
<>जलस्थैर्योगिभिर्देवश्चिन्त्यमानोऽब्जसम्भवः ।
<>व्यतीतायान्तु शर्व्वर्य्यां स बुद्ध्वा सृजते पुनः ॥
<>एवन्तु ब्रह्मणो वर्षं तथा वर्षशतं भवेत् ।
<>गते वर्षे शते ब्रह्मा परमात्मनि लीयते ॥”
<>इत्यग्निपुराणम् ॥
<LEND>
