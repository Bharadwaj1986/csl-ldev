<L>16407<pc>2-712<k1>दिव्यः<k2>दिव्यः
दिव्यः¦, पुं, (दिवे वने भवः । दिव + यत् ।) यवः ।
गुगगुलुः । इति राजनिर्घण्टः ॥ भावविशेषः ।
यथा, --
“शृणु भावत्रयं देवि ! दिव्यवीरपशुक्रमात् ।
दिव्यस्तु देववत् प्रायो वीरश्चोद्धतमानसः ॥
सत्यत्रेतार्द्धपर्य्यन्तं दिव्यभावविनिर्णयः ।
त्रेताद्वापरपर्य्यन्तं वीरभाव इतीरितम् ॥
मद्यं मत्स्यं तथा मांसं मुद्रां मैथुनमेव च ।
श्मशानसाधनं भद्रे ! चितासाधनमेव च ॥
एतत्ते कथितं सर्व्वं दिव्यवीरमतं प्रिये ! ।
दिव्यवीरमतं नास्ति कलिकाले सुलोचने ! ॥”
इति कालीविलासतन्त्रम् ॥
नायकभेदः । यथा, --
“यत्तु तासां दिव्या अदिव्या दिव्यादिव्याभेदेन
गणनया द्बिपञ्चाशदधिकशतयुतसहस्रं भेदा
भवन्ति । दिव्या इन्द्राण्यादयः । अदिव्या
मालत्यादयः । दिव्यादिव्या द्रौपद्यादय इति
वदन्ति तन्न तत्र अवस्थाभेदेनैव नायिकानां
[Page2-712-c+ 52]
भेदात् जातिभेदेन भेदस्वीकारे अनन्तनायिका-
नामिव नायकानामप्यानन्त्यं स्यात् । तथा हि
इन्द्रादयो दिव्याः । अदिव्या माधवादयः ।
दिव्यादिव्या अर्ज्जुनादयः ।” इति रसमञ्जरी ॥
(सात्वतस्य पुत्त्राणामन्यतमः । यथा, भागवते ।
९ । २४ । ६ ।
“भजमानो भजिर्दिव्यो वृष्टिर्देवावृधोऽन्धकः ।
सात्वतस्य सुताः सप्त महाभोजश्च मारिष ! ॥”)
<LEND>
