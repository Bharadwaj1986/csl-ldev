<L>27160<pc>3-701<k1>माया<k2>माया
माया¦, स्त्री, (मीयते अपरोक्षवत् प्रदर्श्यतेऽनया
<>इति । मा + “माच्छाससिसूभ्यो यः ।” उणा०
<>४ । १०९ । इति यः टाप् ।) इन्द्रजालादिः ।
[Page3-702-a+ 52]
<>तत्पर्य्यायः । शाम्बरी २ । इत्यमरः । २ । १० ।
<>११ ॥ इन्द्रजालिः ३ कुहकम् ४ कुसृतिः ५
<>शाम्बरिः ६ । इति जटाधरः । साम्बरी ७ ।
<>इति शब्दरत्नावली ॥ माति विश्वमस्यां मनी-
<>षादिः । शम्बरस्य दैत्यस्य इयं शाम्बरी तेन
<>प्राङ्निर्म्मितत्वात् । इति भरतः ॥ * ॥ बुद्धिः ।
<>इति मेदिनी । ये, ४६ । (मीमिते जानाति
<>संख्यात्यनयेति । मा + यः टाप् ।) कृपा ।
<>दम्भः । इति नानार्थे हेमचन्द्रः ॥ शठता ।
<>यथा, --
<>“माया तु शठता शाठ्यं कुसृतिर्निकृतिश्च सा ॥”
<>(प्रज्ञा । यथा, ऋग्वेदे । २ । १७ । ५ ।
<>“अधारयत् पृथिवीं विश्वधायस मस्तभ्नान्
<>मायया द्यामवस्रसः ।”
<>“मायया प्रज्ञया ।” इति तद्भाष्ये सायनः ॥)
<>राज्ञां क्षुद्रोपायविशेषः । यथा, --
<>“मायोपेक्षेन्द्रजालानि क्षुद्रोपाया इमे त्रयः ॥”
<>लक्ष्मीः । इति च हेमचन्द्रः ॥ बुद्धमाता ।
<>इत्यमरकोषे मायादेवीसुतशब्ददर्शनात् ।
<>दुर्गा । यथा, --
<>“दुर्गे शिवेऽभये माये नारायणि सनातनि ।
<>जये मे मङ्गलं देहि नमस्ते सर्व्वमङ्गले ॥
<>राजन् ! श्रीवचनो माश्च याश्च प्रापणवाचकः ।
<>तां प्रापयति या सद्यः सा माया परिकीर्त्तिता ॥
<>माश्च मोहार्थवचनो याश्च प्रापणवाचनः ।
<>तं प्रापयति या नित्यं सा माया परिकीर्त्तिता ॥
<>इति ब्रह्मवैवर्त्ते श्रीकृष्णजन्मखण्डे २७ अध्यायः ॥
<>अपि च ।
<>“विचित्रकार्य्यकारणा अचिन्तितफलप्रदा ।
<>स्वप्नेन्द्रजालवल्लोके माया तेन प्रकीर्त्तिता ॥”
<>इति देवीपुराणे ४५ अध्यायः ॥ * ॥
<>विसदृशप्रतीतिसाधनं माया । इति नागोजी-
<>भट्टः ॥ अघटनघटनपटीयसी माया । इति
<>केचित् ॥ ईश्वरशक्तिः । तस्या नामान्तरं यथा ।
<>प्रकृतिः २ अविद्या ३ अज्ञानम् ४ प्रधानम् ५
<>शक्तिः ६ अजा ७ । सृष्टिकाले भगवान् आदौ
<>मायां प्रकाशयामास । सा द्रष्टृदृश्यानुसन्धानरूपा
<>कार्य्यकारणरूपा च । सत्वरजस्तमोगुणमयी ।
<>तस्याः शक्तिद्बयं आवरणं विक्षेपश्च । तस्या
<>मायाया महत्तत्त्वं जातम् । तस्मादहङ्कारः ।
<>तस्मात् पञ्चभूतम् । तस्मात् ब्रह्माण्डम् । इति
<>श्रीभागवतमतम् ॥ (मायास्वरूपम् । यथा च
<>पञ्चदश्याम् । ६ । १२२ -- १४१ ।
<>“तत्त्वनिश्चयकामेन न्यायागमविचारिणाम् ।
<>एकैव प्रतिपत्तिः स्यात् साप्यत्र स्फुटमुच्यते ॥
<>मायान्तु प्रकृतिं विद्यान्मायिनन्तु महेश्वरम् ।
<>अस्यावयवभूतैस्तु व्याप्तं सर्व्वमिदं जगत् ॥
<>इति श्रुत्यनुसारेण न्यायो निर्णय ईश्वरे ।
<>तथा सत्यविरोधः स्यात् स्थावरान्तेशवादिनाम् ॥
<>माया चेयं तमोरूपा तापनीये तदीरणात् ।
<>अनुभूतिं तत्र मानं प्रतिजज्ञे श्रुतिः स्वयम् ॥
<>जडं मोहात्मकं तच्चेत्यनुभावयति श्रुतिः ।
[Page3-702-b+ 52]
<>आबालगोपं स्पष्टत्वादानन्त्यं तस्य साब्रषीत् ॥
<>अचिदात्मघटादीनां यत् स्वरूपं जडं हि तत् ।
<>यत्र कुण्ठीभवेद् बुद्धिः स मोह इति लौकिकाः ॥
<>इत्थं लौकिकदृष्ट्यैतत् सर्वैरप्यनुभूयते ।
<>युक्तिदृष्ट्या त्वनिर्वाच्यं नासदासीदिति श्रुतेः ॥
<>नासदासीद् विभातत्वान्नो सदासीच्च बाधनात् ।
<>विद्यादृष्ट्या श्रुतं तुच्छं तस्य नित्यनिवृत्तितः ॥
<>तुच्छानिर्व्वचनीया च वास्तवी चेत्यसौ त्रिधा ।
<>ज्ञेया माया त्रिभिर्बोधैः श्रौतयौक्तिकलौकिकैः ॥
<>अस्य सत्त्वमसत्त्वञ्च जगतो दर्शयत्यसौ ।
<>प्रसारणाच्च सङ्कोचात् यथा चित्रपटस्तथा ॥
<>अस्वतन्त्रा हि माया स्यादप्रतीतेर्व्विना चितिम् ।
<>स्वतन्त्रापि तथैव स्यादसङ्गस्यान्यथाकृतेः ॥
<>कूटस्थासङ्गमात्मानं जडत्वेन करोति सा ।
<>चिदाभासस्वरूपेण जीवेशावपि निर्म्ममे ॥
<>कूटस्थमनपाकृत्य करोति जगदादिकम् ।
<>दुर्घटैकविधायिन्यां मायायां का चमत्कृतिः ॥
<>द्रवत्वमुदके वह्रावौष्ण्यं काठिन्यमश्मनि ।
<>मायाया दुर्घटत्वञ्च स्वतः सिध्यति नान्यथा ॥
<>न वेत्ति मायिनं लोको यावत् तावच्चमत्कृतिम् ।
<>धत्ते मनसि पश्चात्तु मायैषेत्युपशाम्यति ॥
<>प्रसरन्ति हि चोद्यानि जगद्वस्तुत्ववादिषु ।
<>न चोदनीयं मायायां तस्याश्चोद्यैकरूपतः ॥
<>चोद्येऽपि यदि चोद्यं स्यात् तच्चोद्ये चोद्यते मया ।
<>परिहार्य्यं ततश्चोद्यं न पुनः प्रतिचोद्यताम् ॥
<>विस्मयैकशरीराया मायायाश्चोद्यरूपतः ।
<>अन्वेष्यः परिहारोऽस्या बुद्धिमद्भिः प्रयत्नतः ॥
<>मायात्वमेव निश्चेयमिति चेत् तर्हि निश्चिनु ।
<>लोकप्रसिद्धमायाया लक्षणं यत् तदीक्ष्यताम् ॥
<>न निरूपयितुं शक्या विस्पष्टं भासते च या ।
<>सा मायेतीन्द्रजालादौ लोकाः सम्प्रतिपेदिरे ॥”)
<>विष्णुमायास्वरूपं यथा, --
<>“यामेतां भाषसे देव ! मम मायेति नित्यशः ।
<>का माया कीदृशी विष्णो ! किं वा मायेति
<>चोच्यते ।
<>ज्ञातुमिच्छामि मायार्थं रहस्यं परमुत्तमम् ॥
<>ततस्तस्या वचः श्रुत्वा विष्णुर्मायाकरण्डकः ।
<>प्रहस्य मधुरं वाक्यं प्रत्युवाच वसुन्धराम् ॥
<>भूमे ! मा पृच्छ मायां मे यन्मां पृच्छसि सादरम् ।
<>वृथा क्लेशं किमर्थं त्वं प्राप्स्यसे मद्विलोकनात् ।
<>अद्यापि मां न जानन्ति रुद्रेन्द्राः सपितामहाः ॥
<>मम माया विशालाक्षि ! किं पुनस्त्वं वसुन्धरे ! ॥
<>पर्ज्जन्यो वर्षते यत्र तज्जलेन प्रपूर्य्यते ।
<>देशो निर्ज्जलतां याति एषा माया मम प्रिये ! ॥
<>सोमोऽपि हीयते पक्षे पक्षे वापि विवर्द्धते ।
<>अमायां स न दृश्येत मायेयं मम सुन्दरि ! ॥
<>हेमन्ते सलिलं कूपे उष्णं भवति तत्त्वतः ।
<>भवेच्च शीतलं ग्रीष्मे मायेयं मम तत्त्वतः ॥
<>पश्चिमां दिशमास्थाय यदस्तं याति भास्करः ।
<>उदेति पूर्व्वतः प्रातर्मायेयं मम सुन्दरि ! ॥
<>शोणितञ्चेव शुक्रञ्च उभे प्राणिषु संस्थिते ।
<>गर्भे च जायते जन्तुर्मम मायैव चोत्तमा ॥
[Page3-702-c+ 52]
<>जीवः प्रविश्य गर्भे तु सुखदुःखानि बिन्दति ।
<>जातश्च विस्मरेत् सर्व्वमेषा माया ममोत्तमा ॥
<>आत्मकर्म्माश्रितो जीवो नष्टसंज्ञो गतस्पृहः ।
<>कर्म्मणा नीयतेऽन्यत्र मायैषा मम चोत्तमा ॥
<>शुक्रशोणितसंयोगाज्जायन्ते यदि जन्तवः ।
<>अङ्गुल्यश्चरणौ चैव भुजौ शीर्षं कटिस्तथा ॥
<>पृष्ठं तथोदरञ्चैव दन्तौष्ठपुटनासिका ।
<>कर्णौ नेत्रकपोलौ च ललाटं जिह्वया सदा ॥
<>एतया मायया युक्ता जायन्ते यदि जन्तवः ।
<>तस्यैव जीर्य्यते जन्तोर्भुक्तं पीतञ्च वह्निना ।
<>अयञ्च स्रवते जन्तुरेषा माया ममोत्तमा ॥
<>शब्दः स्पर्शश्च रूपञ्च रसो गन्धश्च पञ्चमः ।
<>अन्नात् प्रवर्त्तते जन्तुरेषा माया मम प्रिये ! ॥
<>सर्व्वर्त्तुषु निजाकारः स्थावरे जङ्गमे तथा ।
<>तत्त्वं न ज्ञायते तस्य मायैषा मम सुन्दरि ! ॥
<>आपो विद्यास्तथा भौमा आपो येषु प्रतिष्ठिताः ।
<>न च वृद्धिं प्रयान्त्यत्र मायैषा परमा मम ॥
<>वृष्टौ बहूदकाः सर्व्व पल्वलानि सरांसि च ।
<>ग्रीष्मे सर्व्वाणि शुष्यन्ति एतन्मायाबलं मम ॥
<>हिमवच्छिखरान्मुक्ता नाम्ना मन्दाकिनी नदी ।
<>गाङ्गता सा भवेद्गङ्गा मायैषा मम कीर्त्तिता ॥
<>मेघा गृह्णन्ति सलिलं लवणात् सलिलार्णवात् ।
<>वर्षन्ति मधुरं लीके सर्व्वं भायाबलं मम ॥
<>रोगार्त्ता जन्तवः केचित् भक्षयन्ति महौषधम् ।
<>तस्य वीर्य्यं समाश्रित्य मायां तु विसृजाम्यहम् ॥
<>औषधे दीयमाने तु जन्तुः पञ्चत्वमेति यत् ।
<>निर्वीर्य्यमौषधं कृत्वा कालो भूत्वा हराम्यहम् ॥
<>प्रथमं जायते गर्भः पश्चाज्जायत वै पुमान् ।
<>जायते मध्यमं रूपं ततोऽपि जरया पुनः ।
<>तत इन्द्रियनाशश्च एतन्मायाबलं मम ॥
<>एकबीजात् प्रकीर्णाद्वै जायन्ते तानि भूरिशः ।
<>तत्रामृतं विसृजामि मायायोगेन माधवि ! ॥
<>लोक एवं विजानाति गरुडो वहतेऽच्युतम् ।
<>भूत्वा वेगेन गरुडो वहाम्यात्मानमात्मना ॥
<>या एता देवताः सर्व्वा यज्ञभागेन तोषिताः ।
<>मायामेतामहं कृत्वा तोषयामि दिवौकसः ॥
<>लोकाः सर्व्वे विजानन्ति देवा नित्यं मखाशिनः ।
<>मायामेतामहं कृत्वा यक्ष्यामि त्रिदशान् सदा ॥
<>सर्व्वोऽपि यजते लोको यष्टारञ्च बृहस्पतिम् ।
<>मायामाङ्गिरसीं कृत्वा याजयामि दिघोकसः ॥
<>सर्व्वे लोका विजानन्ति वरुणः पाति सागरम् ।
<>मायान्तु वारुणीं कृत्वाहं रक्षामि महोदधिम् ॥
<>सर्व्वे लोका विजानन्ति कुवेरोऽयं धनेश्वरः ।
<>कुवेरमायामादाय अहं रक्षामि तद्धनम् ॥
<>एवं लोका विजानन्ति वृत्रः शक्रेण सूदितः ।
<>शाक्रीं मायां समास्थाय मया वृत्रो निसूदितः ॥
<>एवं लोका विजानन्ति आदित्यश्च ध्रुवो महान् ।
<>मेरुं मायामयं कृत्वा वहाम्यादित्यमेव च ॥
<>एवं चाभाषते लोको जलं किन्नश्यतेऽखिलम् ।
<>बडवामुखमास्थाय पिबामि तदहं जलम् ॥
<>वायुं मायामयं कृत्वा मेधेषु विसृजाम्यहम् ।
<>यदिदं भाषते लोकः कुत्रैवं तिष्ठते जलम् ॥
[Page3-703-a+ 52]
<>देवा अपि न जानन्ति अमृतं कुत्र तिष्ठति ।
<>मम मायानियोगेन तिष्ठते ह्यौषधं वने ॥
<>लोको ह्येवं विजानाति राजा पालयते प्रजाः ।
<>राजमायामहं कृत्वा पालयामि वसुन्धराम् ॥
<>ये तु वै द्बादशादित्या उदेष्यन्ति युगक्षये ।
<>प्रविश्य तानहं भूमे ! मायां लोके सृजाम्यहम् ॥
<>वर्षञ्च पांशुना भूमिलोकेषु यतते सदा ।
<>मायां पांशुमयीं कृत्वा पूरयाम्यखिलं जगत् ॥
<>वर्षते यत्र सं बर्त्तो धाराभिर्मुषलाकृति ।
<>मायां सांवर्त्तकीं गृह्य पूरयाम्यखिलं जगत् ॥
<>यत् स्वपामि वरारोहे ! शेषस्योपरि वारिणि ।
<>अनन्तमायया चाहं धारयामि स्वपामि च ॥
<>वराहमायामादाय भूमे ! जानामि किन्न वै ।
<>देवा यत्र निलीयन्ते सा माया मम कीर्त्तिता ॥
<>त्वञ्चापि वैष्णवीं मायां कृत्वा जानासि किन्न
<>तत् ।
<>धारितासि च सुश्रोणि ! वारान् सप्तदशैव तु ॥
<>माया तु मम देवीयं कृत्वा ह्येकार्णवां महीम् ।
<>मम मायाबलं ह्येतद्येन तिष्ठाम्यहं जले ॥
<>प्रजापतिं शतं रुद्रं सृजामि च हरामि च ।
<>तेऽपि मायां न जानन्ति मम मायाविमो-
<>हिताः ॥
<>अथ पितृगणाश्चैव य एते सूर्य्यवर्च्चसः ।
<>मायां पितृमयीं ह्येतां गृह्णामि हि च तत्त्वतः ॥
<>किन्तु मायैव सुश्रोणि ! अन्यच्च शृणु
<>सुन्दरि ! ॥”
<>इति वाराहे मायाचक्रम् ॥ * ॥
<>अथ मायास्तोत्रम् ।
<>शौनक उवाच ।
<>“शशिध्वजो महाराजः स्तुत्वा मायां गतः
<>कुतः ।
<>का वा मायास्तुतिः सूत ! वद तत्त्वविदांवर ! ।
<>या त्वत्कथा विष्णुकथा वक्तव्या सा विशुद्धये ॥”
<>सूत उवाच ।
<>“शृणुध्वं मुनयः सर्व्वे मार्कण्डेयाय पृच्छते ।
<>शुकः प्राह विशुद्धात्मा मायास्तवमनुत्तमम् ॥
<>तत् शृणुष्व प्रवक्ष्यामि यथाधीतं यथाश्रुतम् ।
<>सर्व्वकामप्रदं नॄणां पापतापविनाशनम् ॥”
<>शुक उवाच ।
<>“भल्लाटनगरं त्यक्त्वा विष्णुभक्तः शशिध्वजः ।
<>आत्मसंसारमोक्षाय मायास्तवमलं जगौ ॥”
<>शशिध्वज उवाच ।
<>“ओँ ह्रींकारां सत्त्वसारां विशुद्धां
<>ब्रह्मादीनां मातरं वेदबोध्याम् ।
<>तन्वीं स्वाहां भूततन्मात्रकक्षां
<>बन्दे बन्द्यां देवगन्धर्व्वसिद्धैः ॥
<>लोकातीतां द्वैतभीतां समीडे
<>भूतैर्भव्यां व्याससामासिकार्थैः ।
<>नानारूपैर्देवतिर्य्यङ्मनुष्यै-
<>स्तामाधारां ब्रह्मरूपां नमामि ॥
<>यस्या भाषा त्रिजगद्भाति भूतै-
<>र्न भात्येतत्तदभावे विधातुः ।
[Page3-703-b+ 52]
<>विद्वद्गीतां कालकल्लोललोलां
<>नीलापाङ्गीं क्षिप्तसंसारदुर्गाम् ॥
<>पूर्णां प्राप्यां द्वैतलभ्यां शरण्या-
<>माद्ये शेषे मध्यतो या विभाति ।
<>कालो दैवं कर्म्म सोपाधयो ये
<>तस्यां तासां तां विशिष्टां नमामि ॥
<>भूमौ गन्धो रसताप्सु प्रतिष्ठा
<>रूपं तेजस्येव वायौ स्पृशत्वम् ।
<>खे शब्दो वै यद्भिदा भाति नाना
<>तामाद्यां तां विश्वरूपां नमामि ॥
<>साबित्री त्वं ब्रह्मरूपा भवानी
<>भूतेशस्य श्रीपतेः श्रीस्वरूपा ।
<>शची शक्रस्यापि नाकेश्वरस्य
<>पत्नी श्रेष्ठा भासि माये ! जगत्सु ॥
<>बाल्ये बाला युवती योवने त्वं
<>वार्द्धक्ये या स्थविरा कालकल्पा ।
<>नानाकारैर्यागयोगैश्च धर्म्मो
<>भक्त्या वै त्वं कामवज्रा विभासि ॥
<>वरेण्या त्वं वरदा लोकसिद्धा
<>साध्वी धन्या लोकमान्या सुकन्या ।
<>चण्डी दुर्गा कालिका कालिकाख्या
<>नानादेशे रूपवेशैर्विभासि ॥
<>तव चरणसरोजं देवि ! देवादिवन्द्यं
<>यदि हृदयसरोजे भावयन्तीह भक्त्या ।
<>शुककृतमतिशुद्धं हृत्सरोजे स्मरन्ति
<>श्रुतियुगकुहरे वा संश्रुतं धर्म्मसम्पत् ॥
<>जनयति जगदाद्ये सर्व्वसिद्धिञ्च तेषाम् ॥
<>मायास्तवमिदं पुण्यं शुकदेवेन भाषितम् ।
<>मार्कण्डेयादयश्चापि सिद्धिं लेभे शशिध्वजः ॥
<>कोकामुखे तपस्तप्त्वा हरिं ध्यात्वा वना-
<>न्तरे ।
<>सुदर्शनेन निहतो वैकुण्ठशरणं ययौ ॥”
<>इति श्रीकल्किपुराणेऽनुभागवते भविष्ये माया-
<>स्तव ऊनत्रिंशोऽध्यायः ॥ (शक्तिः सामर्थ्यं वा ।
<>यथा, ऋग्वेदे । ४ । ३ । २१ ।
<>“दासानामिन्द्रो मायया ।”
<>“मायया स्वकीयया शक्त्या ।” इति तद्भाष्ये
<>सायणः ॥)
<LEND>
