<L>34937<pc>5-022<k1>शम<k2>शम
शम¦, उ भ य इर् शमे । इति कविकल्पद्रुमः ॥
(दिवा०-पर०-अक०-सेट् । क्त्रावेट् ।) उ,
शमित्वा शान्त्वा । भ य, शाम्यति । इर्, अश-
मत् अशमीत् । पुषादित्वान्नित्यं ङ इत्यन्ये । शमः
शान्तीभावः । शशाम वृष्ट्यापि विना दवाग्नि-
रिति रघुः । शम इति पदस्य ञ्यन्तस्यापि
सम्भवे शान्तीकरणेऽप्ययमिति धातुप्रदीपः ।
‘वरेण शमितुं लोकानलं दग्धुं हि तत्तपः ॥’
इति कुमारसम्भवम् ॥
‘वचो निशम्याधिपतिर्दिवौकसाम् ।’
इत्यादावनेकार्थत्वात् श्रुत्वेत्यर्थः ॥ वा शम यम
इत्यत्र वाशब्दस्य व्यवस्थावाचित्वादस्य ञौ नित्यं
ह्नस्वः शममति । इति दुर्गादासः ॥
<LEND>
