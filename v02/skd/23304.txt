<L>23304<pc>3-304<k1>प्रह्रादः<k2>प्रह्रादः
प्रह्रादः¦, पुं, (प्रह्रादते इति । प्र + ह्राद शब्दे +
अच् । यद्बा, प्रह्लादयतीति । प्र + ह्लाद +
णिच् + अच् । रलयोरैक्यम् ।) प्रह्लादः । स
च हिरण्यकशिपोः पुत्त्रः परमवैष्णवः । (यथा,
हरिवंशे । ३ । ७१ ।
“हिरण्यकशिपोः पुत्त्राश्चत्वारः प्रथितौजसः ।
अनुह्रादश्च ह्रादश्च प्रह्रादश्चैव वीर्य्यवान् ॥”)
तस्य चरित्रादिकं प्रह्लादशब्दे द्रष्टव्यम् ॥
(जनपदविशेषः । यथा, महाभारते । ६ । ९ । ४६ ।
“मल्लाः सुदेष्णाः प्रह्रादा माहिषाः शशिका-
स्तथा ॥”)
<LEND>
