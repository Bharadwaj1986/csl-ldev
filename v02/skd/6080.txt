<L>6080<pc>2-015<k1>कण्ठः<k2>कण्ठः
कण्ठः¦, पुं, (कठि + अच् + इदित्वात् नुम् ।) मदन-
वृक्षः । इति मेदिनी ॥ होमकुण्डाद्वहिरङ्गुलि-
परिमितस्थानम् । यथा, --
“खाताद्वाह्येऽङ्गुलः कण्ठः सर्व्वकुण्डेष्वयं विधिः” ॥
इति तिथ्यादितत्त्वम् ॥ (कण्शब्द “कणेष्ठः” ।
इति ठः । उणं १ । १०५ ।)
ग्रीवापुरोभागः ॥ तत्पर्य्यायः ।
गलः २ । इत्यमरः । २ । ६ । ८८ ॥
(यथा, शाकुन्तले । १ म अङ्के ।
“विकचसरसिजायाः स्तोकनिर्मुक्तकण्ठं
निजमिवकमलिन्याः कर्क्कशंवृन्तजालम्” ॥)
अत्र विशुद्धनामषोडशदलपद्ममस्ति । यथा, --
“तदूर्द्ध्वन्तु विशुद्धाख्यं दलषोडशपङ्कजम् ।
स्वरैः षोडशभिर्युक्तं धूमवर्णैर्महाप्रभम् ॥
विशुद्धपद्ममाख्यातमाकाशाख्यं महाद्भुतम्” ॥
इति गौतमतन्त्रम् ॥ निकटः । ध्वनिः । इति
मेदिनी ॥
<LEND>
