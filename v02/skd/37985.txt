<L>37985<pc>5-275<k1>समाह्वयः<k2>समाह्वयः
समाह्वयः¦, पुं, (समाहूयतेऽत्रेति । सम् + आ +
<>ह्वे + पुंसीति घः । बाहुलकात् नात्वम् ।)
[Page5-276-a+ 52]
<>द्यूतम् । आह्वानम् । इति शब्दरत्नावली ॥
<>पशुपक्षिद्यूतम् । सङ्गरम् । इति मेदिनी ॥ * ॥
<>तस्य निषिद्धत्वं यथा, --
<>“द्यूतं समाह्वयञ्चैव राजा राष्ट्रान्निवारयेत् ।
<>राज्यान्तकरणावेतौ द्बौ दोषौ पृथिवीक्षिताम् ॥
<>प्रकाशमेतत् तस्कर्य्यं यद्देवनसमाह्वयौ ।
<>तयोर्नित्यं प्रतीघाते नृपतिर्यत्नवान् भवेत् ॥
<>अप्राणिभिर्यत् क्रियते तल्लोके द्यूतमुच्यते ।
<>प्राणिभिः क्रियते यस्तु स विज्ञेयः समाह्वयः ॥
<>द्यूतं समाह्वयञ्चैव यः कुर्य्यात् कारयेत वा ।
<>तान् सर्व्वान् घातयेद्राजा शूद्रांश्च द्विज-
<>लिङ्गिनः ॥”
<>इति मानवे । ९ । २२१ -- २२४ ॥
<LEND>
