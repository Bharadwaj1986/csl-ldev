<L>24600<pc>3-469<k1>भगवती<k2>भगवती
भगवती¦, स्त्री, (भगः ऐश्वर्य्यस्य समग्रस्य वीर्य्यस्य
<>यशसः श्रियः । ज्ञानवैराग्ययोश्चैव षण्णां भग
<>इतीङ्गना ॥” इत्युक्तलक्षणम् षडैश्वर्य्यमस्त्य-
<>स्येति । भग + “तदस्यास्त्यस्मिन्निति मतुप् ।”
<>५ । २ । ९४ । इति मतुप् । मस्य वः ।
<>“भूमनिन्दाप्रशंसासु नित्ययोगेऽतिशायने ।
<>संसर्गेऽस्ति विवक्षायां भवन्ति मतुबादयः ॥”
<>इति काशिकोक्तेर्नित्ययोगेऽत्र मतुप्प्रत्ययः ।
<>ततः स्त्रियां ङीप् ।) पूज्या । गौरी । इति
<>मेदिनी । ते, २१४ ॥ (सा च प्रकृतिरूपिणी
<>महामाया देवी । यथा, मार्कण्डेये । ८१ । ४२ ।
<>“ज्ञानिनामपि चेतांसि देवी भगवती हि सा ।
<>बलादाकृष्य मोहाय महामाया प्रयच्छति ॥”)
<>सरस्वती । यथाह पौराणिकाः ।
<>“सा मां पातु सरस्वती भगवती निःशेष-
<>जाड्यापहा ॥”
<>गङ्गा । यथा, शङ्कराचार्य्यकृतगङ्गास्तोत्रे ।
<>“भगवति ! भवलीलामौलिमाले तवाम्भः-
<>कणमणुपरिमाणं प्राणिनो ये स्पृशन्ति ॥”
<>तस्याः स्वरूपं यथा, --
<>“यथा नित्यो हि भगवान् नित्या भगवती तथा ।
<>स्वमायया तिरोभूता तत्रेशे प्राकृते लये ॥
<>आब्रह्मस्तम्बपर्य्यन्तं सर्व्वं मिथ्यैव कृत्रिमम् ।
<>दुर्गा सत्यस्वरूपा सा प्रकृतिर्भगवान् यथा ॥
<>सिद्ध्यैश्वर्य्यादिकं सर्व्वं यस्यामस्ति युगे युगे ।
<>सिद्ध्यादिके भगो ज्ञेयस्तेन भगवती स्मृता ॥”
<>इति ब्रह्मवैवर्त्ते प्रकृतिखण्डे ५४ अध्यायः ॥
[Page3-469-b+ 52]
<>अपि च ।
<>“सेव्यते या सुरैः सर्व्वैस्ताञ्चैव भजते यतः ।
<>धातुर्भजेति सेवायां भगवत्येव सा स्मृता ॥”
<>इति देवीपुराणे ४५ अध्यायः ॥
<>तस्याः प्रतिमाविशेषस्य पूजने फलविशेषो यथा,
<>ब्रह्मोवाच ।
<>“शृणु तस्याः सुराध्यक्ष ! आराधनविधिं
<>परम् ।
<>यथा सा तोषिता पूर्व्वं शङ्कराद्यैः फलेप्सुभिः ॥
<>कर्म्मयज्ञेन देवेश ! तथा त्वमपि पूजय ।
<>शम्भुः पूजयते देवीं मन्त्रशक्तिमयीं शुभाम् ॥
<>अक्षमालाकरो नित्यं तेनासौ विबुधांवरः ।
<>अहं शैलमयीं देवीं यजामि सुरसत्तम ! ॥
<>तेन ब्रह्मत्वमेवेदं मया प्राप्तं सुदुर्लभम् ।
<>इन्द्रनीलमयीं देवीं विष्णुरर्च्चयते तदा ॥
<>विष्णुत्वं प्राप्तवांस्तेन अद्भुतैकं सनातनम् ।
<>देवीं हेममयीं कान्तां धनदोऽर्च्चयते सदा ॥
<>तेनासौ धनदो देवो धनेशत्वमवाप्तवान् ।
<>विश्वेदेवा महात्मानो रौप्यां देवीं मनोहराम् ।
<>यजन्ति विधिवद्भक्त्या तेन विश्वत्वमाप्नुयुः ॥
<>वायुः पूजयते भक्त्या देवीं पित्तलसम्भवाम् ।
<>वायुत्वं तेन तत् प्राप्तमनौपम्यं गुणावहम् ॥
<>वसवः कांसिकां देवीं पूजयन्ते विधानतः ।
<>प्राप्नुवन्तो महात्मानो वसुत्वं सुमहोदयम् ॥
<>अश्विनौ पार्थिवां देवीं पूजयन्तौ विधानतः ।
<>तेन तावश्विनौ देवौ दिव्यदेहं गतायुभौ ॥
<>स्फाटिकां शोभनां देवीं वरुणोऽर्च्चयते सदा ।
<>वरुणत्वं हि संप्राप्तं तेन ऋद्ध्या समन्वितम् ॥
<>देवीमन्नमयीं पुण्यामग्निर्यजति भावितः ।
<>अग्नित्वं प्राप्तवांस्तेन तेजोरूपसमन्वितम् ॥
<>ताम्रां देवीं सदाकालं भक्त्या देवो दिवाकरः ।
<>अर्च्चते तत्र संप्राप्तं तेन सूर्य्यत्वमुत्तमम् ॥
<>मुक्ताशैलमयीं देवीं सोमः पूजयते सदा ।
<>तेन सोमोऽपि संप्राप्तः सोमत्वं सततोज्ज्वलम् ॥
<>प्रबालकमयीं देवीं यजन्ते पन्नगोत्तमाः ।
<>तेन नागास्तु भोगाढ्याः प्रयान्त्येते परं पदम् ॥
<>कृष्णायसमयीं देवीं पूजयन्त्यसुरोत्तमाः ।
<>राक्षसाश्च महात्मानस्तेन वेऽमितविक्रमाः ॥
<>त्रपुसीसमयीं देवीं पिशाचाः पूजयन्ति ताम् ।
<>तेन ऋद्धिबलोपेताः प्रयान्ति परमं पदम् ॥
<>त्रैलोहिकां सदा देवीं यजन्ते गुह्यकादयः ।
<>तेन भोगबलोपेताः प्रयान्तीश्वरमन्दिरम् ॥
<>वज्रलौहमयीं देवीं यजन्ते मातरः सदा ।
<>मातृत्वं प्राप्य ताः सर्व्वाः प्रयान्ति परमं पदम् ॥
<>एवं देवाः सगन्धर्व्वाः पिशाचोरगराक्षसाः ।
<>पूजयन्ते सदाकालं चर्च्चिकां सुरनायिकाम् ॥
<>तथा त्वमपि देवेन्द्र ! यदीच्छसि परां गतिम् ।
<>शिवां मणिमयीं पूज्य लभसे मनसेप्सितान् ॥
<>कामान् सुरवराध्यक्ष ! कामिकैः पूजितैः सदा ।
<>ददाति सर्व्वलोकानां चिन्तामणिर्यथा शिवा ॥”
<>इत्याद्ये देव्यवतारे द्रव्यविधिपूजामाहात्म्ये ३८
<>अध्यायः ॥ तस्यै गृहदानस्य फलं यथा, --
[Page3-469-c+ 52]
<>ईश्वर उवाच ।
<>“देव्या गृहन्तु यः शुक्रकरार्पयति शोभनम् ।
<>सर्व्वोपकरणैर्युक्तं सकपाटार्गलान्वितम् ॥
<>तस्मिन् घण्टा ध्वजं छत्रं वितानं दर्पणानि च ।
<>दत्त्वा मुरजवंशादि नित्यं सङ्गीतकानि च ॥
<>देवीशास्त्रार्थवेत्तारं पूजनं भवने शुभम् ।
<>एवं प्रवर्त्तते यस्तु तस्य पुण्यफलं शृणु ॥
<>दशपूर्व्वापरांस्तात ! आत्मनश्चैकविंशतिम् ।
<>उद्धृत्य च कुलं पापाद्ब्रह्मलोके महीयते ॥
<>गच्छते भगवती यत्र परा परमपूजिता ।
<>तत्र कल्पान्तरं यावद्भुक्त्वा भोगान् मनो-
<>रमान् ॥
<>पुनः कालादिहायातः पृथिव्यामेकराड्भवेत् ।
<>सभृत्यवाहनोपेतः शान्तः पुरपरिच्छदः ॥
<>पुनर्देव्या द्विजातीनां तद्भक्तानां प्रियो भवेत् ॥
<>कन्यासम्पूजको नित्यं देवीशास्त्रार्थपारगः ।
<>लभते परसद्भावं तदन्ते शिवतां व्रजेत् ॥
<>देव्या गृहन्तु यः शुक्र ! सम्मार्ज्जयति नित्यशः ।
<>स भवेद्बलवान् सौख्यसर्व्वसम्पत्तिसंयुतः ॥
<>तदागच्छेच्छिवालोकं सर्व्वकालफलप्रदम् ।
<>देव्या गृहन्तु यः शुक्र ! गोमयेनानुलेपयेत् ॥
<>स्त्रियो वा यदि वा पुंसः षण्मासन्तु निरन्त-
<>रम् ।
<>स लभेदीप्सितान् कामान् देव्या लोकञ्च
<>गच्छति ॥”
<>इत्याद्ये देव्यवतारे ४२ अध्यायः ॥
<LEND>
