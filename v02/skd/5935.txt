<L>5935<pc>2-010<k1>कटुः<k2>कटुः
कटुः¦, पुं, (कटति तीक्ष्णतया रसनां मुखं वा आवृणो-
<>ति यद्वा कटति वर्षति चक्षुर्मुखनासादिभ्यो जलं
<>स्रावयतीति । कट् + उन् । “कटिवटिभ्यां च” ।
<>उणां । १ । ९ ।) सविशेषः इत्यमरः । १ । ५ । ९ । झाल
<>इति भाषा ॥ अस्य गुणाः कण्ठजदोषशोथमन्दाग्नि-
<>श्वित्ररोगनाशित्वम् । अस्य बहुसेवने क्षयदातृ-
<>त्वम् । वीर्य्यबलापहत्वञ्च । इति राजनिर्घण्टः ॥
<>अपि च । आरोग्यपित्ताग्निवायुकारित्वम् । कृमि
<>कण्डुविषरोगस्तनदुग्धमेदःस्थौल्यनाशित्वम् । लघु-
<>त्वम् । अतिशयभक्षणे श्रमस्थैर्य्यतालुशोषातिदा-
<>हकारित्वञ्च । इति राजवल्लभः ॥ (तथा चोक्तम् ।
<>भावप्रकाशे ।
<>“कटूरूक्षः स्तन्यमेदःश्लेष्मकण्डूविषापहः ।
<>वातपित्तकृदाग्नेयः शोषी पाचनरोचकृत्” ॥
<>अस्य लक्षणं यथाह वाभटः ॥
<>“उद्वेजयति जिह्वाग्रं कुर्व्वंश्चिमिचिमां कटुः ।
<>स्रावयत्यक्षिना सास्यं कपोलौ दहतीव च” ॥
<>गुणकर्म्माणि च यथा, तत्रैव ।
<>“कटुर्गलामयोदर्द्दकुष्ठालसकशोफजित् ।
<>व्रणावसादनः स्नेहमेदःक्लेदोपशोषणः ॥
<>दीपनः पाचनो रुच्यः शोषणोऽन्नस्य कर्षणः ।
<>छिनत्ति बन्धान् स्रोतांसि विवृणोति कफापहः ॥
<>कुरुते सोऽतियोगेन तृष्णां शुक्रबलक्षयम् ।
<>मूर्च्छामाकुञ्चनं कम्पं कटीपृष्ठादिषु व्यथाम्” ॥ * ॥
<>कटुको रसो वक्त्रं शोधयति अग्निं दीपयति, भुक्तं
<>शोधयति, घ्राणमास्रावयति, चक्षुर्विरेचयति,
<>स्फुटोकरोतीन्द्रियाणि अलसकश्वयथूपचयोदर्द्धा-
<>भिष्यन्द-स्नेह-श्वेद-क्लेदमलानुपहन्ति, रोचयत्य-
<>शनं, कण्डूर्विनाशयति, व्रणानवसादयति, क्रिमीन्
<>हिनन्ति, मांसं विलिखति, शोणितसङ्घातं भि-
<>नत्ति, बन्धाच्छिनत्ति, मार्गान् विवृणोति, श्लेष्माणं
<>शमयति, लघुरुष्णो रूक्षश्च ॥ स एवंगुणोऽप्येक-
<>एवात्यर्थमुपयुज्यमानो विपाकप्रभावात् पौंस्त्व-
<>मुपहन्ति, रसवीर्य्यप्रभावान्मोहयति, ग्लापयति,
<>सादयति, कर्षयति, मूर्च्छयति, नमयति, तमयति,
[Page2-010-b+ 52]
<>भ्रमयति, कण्ठं परिदहति शरीरतापमुपजन-
<>यति, बलं क्षिणोति, तृष्णां जनयति, वाष्वग्निबाहु-
<>ल्याद् भ्रम-मद-दवथु-कम्प-तोद-भेदैश्चरण-भुज-
<>पार्श्व-पृष्ठप्रभृतिषु मारुतजान् विकारानुपजन-
<>यति ॥ इति चरकः ॥) चम्पकवृक्षः । इति शब्द-
<>चन्द्रिका ॥ चीनकर्पूरः । पटोलः । कट्वीलता । इति
<>राजनिर्घण्टः ॥
<LEND>
