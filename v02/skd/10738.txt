<L>10738<pc>2-318<k1>गलशुण्डिका<k2>गलशुण्डिका
गलशुण्डिका¦, स्त्री, (अल्पा शुण्डा शुण्डिका ।
गलस्य शुण्डिकेव ।) तालूर्द्ध्वसूक्ष्मजिह्वा । आल्
जिव् इति भाषा ॥ (यथा, याज्ञवल्क्यः । ३ । ९८ ।
“तालूदरं वस्ति शीर्षं चिवुके गलशुण्डिके ॥”)
तत्पर्य्यायः । सुधास्रवा २ घण्टिका ३ लम्बिका
४ । इति हेमचन्द्रः । ३ । २४९ ॥ रसाङ्का ५
प्रतिजिह्विका ६ माध्वी ७ अलिजिह्विका ८ ।
इति शब्दरत्नावली ॥ (तालुगतरोगविशेषः ।
यथा, सुश्रुते सूत्रस्थाने २५ अध्याये ।
“शल्यं जतुमणिर्म्मांससङ्घातो गलशुण्डिका ॥”
“यस्य श्लेष्मा प्रकुपितः काकले व्यवतिष्ठते ।
आशु सञ्जनयेच्छोथं करोति गलशुण्डिकाम् ॥”
इति चरके सूत्रस्थानेऽष्टादशेऽध्याये ॥
तच्चिकित्सादिकं यथा, --
“गले च घण्टिकामार्गे रक्तश्लेष्मविकारजा ।
लम्बिका वर्द्धते नॄणां विज्ञेया गलशुण्डिका ॥
रुणद्धि चास्य मार्गञ्च नेत्रस्रावः प्रदृश्यते ।
शिरोऽर्त्तिः श्वासकासश्च ज्वरेणैव प्रपच्यते ॥
आशुकारी महाप्राज्ञः शीघ्रं कुर्य्यात् प्रति-
क्रियाम् ।
शस्त्रेण शुण्डिकां छित्त्वा कुर्य्याद्बिम्लापनं हितम् ॥
मागधी मरिचं पथ्या वचा धान्ययवानिकाः ।
क्वाथः सोष्णः स्वेदनञ्च गलशुण्डोपशान्तये ॥
दिवारात्रौ यवान्याश्च मुखे सन्धारणं हितम् ।
मर्द्दनं कण्ठदेशे तु तेन सम्पद्यते सुखम् ॥
सिद्धार्थकं वचा कुष्ठं रजनी पारिभद्रकम् ।
गृहधूमं स लवणं कण्ठे वा लेपनं हितम् ॥
[Page2-319-a+ 52]
ज्वरे प्रोक्तानि पथ्यानि यानि तानि महामते ॥
न गौल्यं पिच्छिलं सेव्यं तैलं नैव गलामब
इति हारीते चिकित्सितस्थाने पञ्चचत्वारिंशे-
ऽध्याये ॥)
<LEND>
