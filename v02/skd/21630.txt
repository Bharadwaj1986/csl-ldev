<L>21630<pc>3-153<k1>पिशाचः<k2>पिशाचः
पिशाचः¦, पुं, (पिशितं मांसमश्नातीति । पिशित +
<>अश + “कर्म्मण्यण् ।” ३ । २ । १ । इति अण् ।
<>ततः “पृषोदरादीनि यथोपदिष्टम् ।” ६ । ३ ।
<>१०९ । इति शितभागस्य लोपः अशभागस्य
<>शाचादेशः ।) देवयोनिविशेषः । इत्यमरः । १ ।
<>१ । ११ ॥ पिचाश इति भाषा ॥ (यथा,
<>मनौ । १ । ३७ ।
<>“यक्षरक्षःपिशाचांश्च गन्धर्व्वाप्सरसोऽसुरान् ॥”
<>“यक्षो वैश्रवणस्तदनुचराश्च । रक्षांसि रावणा-
<>दीनि । पिशाचास्तेभ्योऽपकृष्टा अशुचिमरुदेश-
<>निवासिनः ।” इति तट्टीकायां कुल्लूकभट्टः ॥)
<>तस्य लोको यथा, --
<>“अन्तरीक्षचरा ये च भूतप्रेतपिशाचकाः ।
<>वर्जयित्वा रुद्रगणांस्ते तत्रैव चरन्ति हि ॥
<>नोर्द्ध्वं विक्रमणे शक्तिस्तेषां सम्भृतपाप्मनाम् ।
<>अत ऊर्द्ध्वं हि विप्रेन्द्र ! राक्षसा ये कृतैनसः ।
<>ते तु सूर्य्यादधः सर्व्वे विहरन्त्यूर्द्ध्ववर्जिताः ॥”
<>इति पाद्मे स्वर्गखण्डे १५ अध्यायः ॥
<>प्रेतः । यथा, शुद्धितत्त्वे ।
<>“अशौचान्ताद्द्वितीयेऽह्नि यस्य नोत्सृज्यते वृषः ।
<>पिशाचत्वं भवेत्तस्य दत्तैः श्राद्धशतैरपि ॥”
<LEND>
