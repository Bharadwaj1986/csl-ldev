<L>27981<pc>3-775<k1>मेखला<k2>मेखला
मेखला¦, स्त्री, (मीयते प्रक्षिप्यते कायमध्यभागे
<>इति । मि + संज्ञायां खलः गुणश्च स्त्रियां टाप् ।
<>इत्यमरटीकायां भरतमतम् ।) स्त्रीकट्याभ-
<>रणम् । चन्द्रहार गोट् इत्यादि भाषा ॥
<>(यथा, रघुवंशे । ८ । ६४ ।
<>“असमाप्य विलासमेखलां
<>किमिदं किन्नरकण्ठि ! सुप्यते ॥”)
<>तत्पर्य्यायः । काञ्ची २ सप्तकी ३ रसना ४
<>सारसनम् ५ । इत्यमरः । २ । ६ । १०८ ॥ काञ्चिः ६
<>रशना ७ कक्षा ८ रसनम् ९ रशनम् १०
<>कक्ष्या ११ सप्तका १२ सारशनम् १३ । इति
<>शब्दरत्नावली ॥ कलापः १४ । इति जटाधरः ॥
<>सारसनं स्त्रीकट्यां वस्त्रग्रन्थनम् । इति स्वामी ॥
<>केचित्तु ।
<>“एकयष्टिर्भवेत् काञ्ची मेखला त्वष्टयष्टिका ।
<>रसना षोडश ज्ञेया कलापः पञ्चविंशकः ॥”
<>इति पठन्ति । इह त्वभेदात् पर्य्यायता । इति
<>भरतः ॥ खड्गादिनिबन्धनम् । इत्यमरः । २ ।
<>८ । ९० ॥ शिक्कनिका । चर्म्मरज्वादि । मुष्टि-
<>दार्ढ्यार्थं उपर्य्यधो लौहबन्धः । इत्येके । इत्यपि
<>भरतः ॥ * ॥ शैलनितम्बः । इति मेदिनी । ले,
<>१२५ ॥ नर्म्मदानदी । इति शब्दरत्नावली ॥
<>पृश्निपर्णी । इति राजनिर्घण्टः ॥ * ॥ उपनयन-
<>काले धारणीयमुञ्जनिर्म्मितसूत्रत्रयम् । यथा ।
<>अथैनं माणवकमाचार्य्यस्त्रिः प्रदक्षिणं त्रिवृत्त-
<>मुञ्जमेखलां परिधापयन् मन्त्रद्वयं वाचयति ।
<>इति भवदेवभट्टः ॥ अपि च । गोभिलः । मुञ्ज-
<>काशतासून्यो रसनाः । मुञ्जः शरः । तासूनः
<>शणस्तद्भवा तासूनी । रसना मेखला । तथा च
<>मनुः ।
<>“मौञ्जी त्रिवृत्समा श्लक्ष्णा कार्य्या विप्रस्य
<>मेखला ।
<>क्षत्त्रियस्य च मौर्व्वीया वैश्यस्य शणतान्तवी ॥
<>मुञ्जालाभे तु कर्त्तव्या कुशाश्मन्तकवल्वजैः ।
<>त्रिवृता ग्रन्थिनैकेन त्रिभिः पञ्चभिरेव वा ॥”
<>इति संस्कारतत्त्वम् ॥
<>अन्यच्च ।
<>“गर्भाष्टमेऽष्टमे वाब्दे स्वसूत्रोक्तविधानतः ।
<>दण्डी च मेखली सूत्री कृष्णाजिनधरो मुनिः ॥
<>मौञ्जी त्रिवृत्समा श्लक्ष्णा कार्य्या विप्रस्य
<>मेखला ।
<>मौञ्ज्यभावे कुशेनाहुर्ग्रन्थिनैकेन च त्रिभिः ॥”
<>इति कौर्म्म्ये उपविभागे ११ अध्यायः ॥
<>होमकुण्डोपरिमृद्घटितवेष्टनविशेषः । यथा,
<>वशिष्ठपञ्चरात्रे ।
[Page3-776-a+ 52]
<>“यावान् कुण्डस्य विस्तारः खननं तावदिष्यते ।
<>हस्तैके मेखलास्तिस्रो वेदाग्निनयनाङ्गुलाः ॥
<>कुण्डे द्विहस्ते ता ज्ञेया रसवेदगुणाङ्गुलाः ।
<>चतुर्हस्ते तु कुण्डे ता वसुतर्कयुगाङ्गुलाः ॥”
<>मेखला ब्रह्मचारिमेखलावत् कुण्डवेष्टिता मृद्-
<>घटिता ताश्च खातदेशाद्बाह्ये एकाङ्गुलिरूपं
<>कण्ठं परित्यज्य उच्छ्रायेण विस्तारेण चेत्यादि
<>क्रमेण वेदाद्यङ्गुलाः एतद्विपरीतास्तन्त्रान्तरोक्ता
<>व्यवहारविरुद्धाः । वेदाश्चत्वारः अग्नयस्त्रयः
<>नयने द्वे रसाः षट् गुणास्त्रयः । वसुतर्कयुगानि
<>अष्टषट्चत्वारि । पिङ्गलामतेऽपि । खाता-
<>देकाङ्गुलं त्यक्त्वा मेखलानां विधिर्भवेत् । इति
<>तिथ्यादितत्त्वे दुर्गोत्सवतत्त्वम् ॥ (यज्ञवेष्टन-
<>सूत्रम् । यथा, श्रीमद्भागवते । ४ । ५ । १५ ।
<>“रुरुजुर्यज्ञपात्राणि तथैकेऽग्नीननाशयन् ।
<>कुण्डेष्वमूत्रयन् केचिद्विभिदुर्वेदिमेखलाः ॥”
<>“मेखलाः सीमासूत्राणि ।” इति तट्टीकायां
<>श्रीधरस्वामी ॥)
<LEND>
