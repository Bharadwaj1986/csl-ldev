<L>15142<pc>2-637<k1>तुला<k2>तुला
तुला¦, स्त्री, (तोल्यतेऽनया । तुल उन्माने भिदा-
<>द्यङ् । अतुलोपमाभ्यामिति निर्द्देशात् गुणा-
<>भावः ।) सादृश्यम् । (यथा, रघुः । ८ । १५ ।
<>“नभसा निभृतेन्दूना तुला-
<>मुदितार्केण समारुरोह तत् ॥”)
<>मानम् । (यथा, पञ्चतन्त्रे । २ । ८४ ।
<>“सकृदपि दृष्ट्वा पुरुषं विबुधा जानन्ति
<>सारतां तस्य ।
<>हस्ततुलयापि निपुणाः पलपरिमाणं
<>विजानन्ति ॥”)
<>गृहाणां दारुबन्धाय पीठिका । पलशतम् ।
<>(यथा, अमरकोषे । २ । ९ । ८७ ।
<>“तुला स्त्रियां पलशतं भारः स्यात् विंशति-
<>स्तुला ॥”)
<>भाण्डम् । इति मेदिनी । ले, २५ ॥ मेषादि-
<>द्वादशराश्यन्तर्गतसप्तमराशिः । तत्पर्य्यायः ।
<>यूकः २ युक् ३ धटः ४ तौली ५ तुलाभृत् ६ ।
<>इति ज्योतिषम् ॥ सा चित्राशेषपादद्वयस्वाती-
<>समुदाययुक्तविशाखाप्रथमपादत्रयेण भवति ।
<>तदधिष्ठातृदेवता तुलाधारिपुरुषः । अस्याः
<>शिरस उदयः नानावर्ण उष्णस्वभावः । सा
<>पश्चिमदिकस्वामिनी वायुराशिः स्निग्धा
<>चिक्कणा निःशब्दा वनचारिणी अल्पसन्ताना
<>अल्पस्त्रीसङ्गा शूद्रवर्णा समानाङ्गा च । तत्र
[Page2-637-c+ 52]
<>जातस्य फलम् । वक्ता विद्यावरः स्त्रीदुःखितः ।
<>इति जातकम् ॥ जन्मकालीनचन्द्राश्रितैतद्राशि-
<>फलम् ।
<>“वृषतुरङ्गगजक्रयविक्रयो
<>द्विजसुरार्च्चनदानमनाः पुमान् ।
<>शशिनि तौलिगते बहुदारभा-
<>ग्विभवसञ्चितचित्रितविक्रमः ॥”
<>इति कोष्ठीप्रदीपः ॥
<>तस्या उदये तन्नामकलग्नं भवति । तस्य
<>गणितप्राप्तपरिमाणं दशव्यङ्गुलाधिकपञ्चाङ्गुल-
<>प्रभे देशे वर्त्तमानोनविंशायनांशे षट्त्रिंशत्
<>पलाधिकपञ्चदण्डाः । इति ज्योतिषम् ॥ तत्र
<>जातफलम् ।
<>“तुलालग्ने पुमान् जातः सुधीः सत्कर्म्मतत्परः ।
<>विद्बान् सर्व्वकलाविज्ञो धनाढ्यो जनपूजितः ॥”
<>इति कोष्ठीप्रदीपः ॥ * ॥
<>परीक्षाविशेषः । यथा नारदः ।
<>“ब्राह्मणस्य धटो देयः क्षत्त्रियस्य हुताशनः ।
<>वैश्यस्य सलिलं देयं शूद्रस्य विषमेव तु ॥
<>साधारणः समस्तानां कोषः प्रोक्तो मनीषिभिः ।
<>विषवर्ज्जं ब्राह्मणस्य सर्व्वेषान्तु तुला स्मृता ॥” *
<>अथ तस्या उत्पत्तिविधिः । यज्ञियं वृक्षं यूप-
<>वन्मन्त्रपूर्व्वकं छित्त्वा लोकपालेभ्यः प्रणम्य
<>पण्डितैः चतुर्हस्ता चतुरस्रा ऋज्वी तुला कार्य्या
<>तत्र त्रिषु स्थानेषु बलयानि दातव्यानि । तत्र
<>षड्ढस्तौ स्तम्भौ कृत्वा हस्तद्बयव्यवधानेन
<>दक्षिणोत्तरयोर्दिशोर्हस्तद्बयनिखननं कृत्वा पट्ट-
<>धारककीलकाग्रस्तम्भयोरुपरि अन्तद्वयच्छिद्रं
<>मध्यनिवेशितलौहाङ्कुशपट्टकं निधाय तत्पट्ट-
<>कस्य मध्यस्थिताङ्कुशेन तुलामध्यबलयस्थलौहं
<>संयुञ्ज्यात् । एवञ्च सति स्तम्भयोरन्तरतिर्य्यक्
<>तुलादण्डस्तिष्ठति तुलाग्रस्थिताभ्यामायसकील-
<>काभ्यां शिक्यद्वयरज्जुबन्धनं कुर्य्यात् । तुलायाः
<>पार्श्वयोः प्राक्प्रत्यक्दिशोस्तोरणस्तम्भौ तुलातो
<>दशाङ्गुलोच्छ्रायौ कार्य्यौ तोरणयोरुपरिसूत्र-
<>संनद्धौ मृण्मयावधोमुखौ धटमस्तकचुम्बिनाव-
<>वलम्बौ कार्य्यौ । तुलादण्डः पूर्व्वपश्चिमयोर्धार्य्यः ।
<>पूर्व्वशिक्ये शिलां तोलयेत् पश्चिमे कर्त्तारं
<>तुलाया उपरि जलं देयं यदि जलं न प्लवते
<>तदा तुला समा ज्ञेया ॥ * ॥ अथैतत्प्रयोगः ।
<>कृतोपवासः कृतस्नानादिः प्राड्विवाको ब्राह्मणः
<>कार्य्यं पृच्छेत् निवेदितं विवेचयेत् । ततोऽभि-
<>युक्तं तोलयित्वावतार्य्य धर्म्मावाहनादिकं
<>कुर्य्यात् । ओँ तत् सदित्युच्चार्य्य ब्राह्मणत्रयं
<>गन्धादिना पूजयित्वा तान् स्वस्तिपुण्याहमृद्धिं
<>प्रत्येकं त्रिर्व्वाचयित्वा दिव्याङ्गभूतहोमार्थं ब्रह्म-
<>चतुष्टयं ऋत्विक्चतुष्टयञ्च पाद्यादिभिरभ्यर्च्च्य
<>वृणुयात् । अशक्तावेकं ब्रह्माणमेकं ऋत्वि-
<>जञ्च । ततस्तुलां सपताकां ध्वजालङ्कृतां भूमौ
<>निघाय तस्यां प्राङ्मुखः प्राड्विवाकः पुष्पा
<>क्षतमादाय ओँ भूर्भुवः स्वरित्युच्चार्य्य ।
<>एह्येहि भगवन् धर्म्म ! दिव्ये ह्यस्मिन् समाविश ।
[Page2-638-a+ 52]
<>सहितो लोकपालैश्च वस्वादित्यमरुद्गणैः ॥
<>इति मन्त्रेण धर्म्ममावाह्य इदमर्घ्यं ओँ धर्म्माय
<>नमः इत्यादिप्रयोगेणार्घ्यपाद्याचमनीयमधुपर्का-
<>चमनीयवस्त्रयज्ञोपवीताचमनीयमुकुटकटक-
<>भूषणान्तं दत्त्वा तथैवार्घ्यादिभूषणान्तं प्रणवादि-
<>नमोऽन्तेनस्वस्वनाम्ना पूर्व्वस्यां इन्द्राय दक्षिणस्यां
<>यमाय पश्चिमे वरुणाय उत्तरस्यां कुवेराय
<>आग्नेय्यां अग्नये नैरृत्यां निरृतये वायव्यां वायवे
<>ऐशान्यां ईशानाय । इन्द्रस्य दक्षिणपार्श्व अष्ट-
<>वसुभ्यः प्रत्येकं नामभिः । तत्र धवाय ध्रुवाय
<>सोमाय आपाय अनिलाय अनलाय प्रत्यूषाय
<>प्रभासाय । इन्द्रेशानयोर्म्मध्ये तथा द्बादशादि-
<>त्येभ्यः तत्र घात्रे अर्य्यम्णे मित्राय वरुणाय
<>अंशवे भगाय इन्द्राय विवस्वते पूष्णे पर्ज्जन्याय
<>त्वष्ट्रे विष्णवे । अग्निपश्चिमभागे तथैकादश-
<>रुद्रेभ्यः तत्र वीरभद्राय शम्भवे गिरीशाय
<>अजैकपदे अहिव्रध्नाय पिनाकिने अपराजिताय
<>भुवनाधीश्वरायं कपालिने स्थाणवे भवाय । यम-
<>रक्षसोर्म्मध्ये तथा मातृभ्यः तत्र ब्राह्म्यै माहेश्वर्य्यै
<>कौमार्य्यौ वैष्णव्यै वाराह्यै माहेन्द्र्यै चामुण्डायै
<>निरृत्यत्तरे गणेशाय वरुणोत्तरे अष्टमरुद्भ्यः
<>तत्र श्वसनाय स्पर्शनाय वायवे अनिलाय मारु-
<>ताय प्राणाय प्राणेशाय जीवाय घटोत्तरभागे
<>दुर्गायै पाद्यादिभूषणान्त दत्त्वा धर्म्माय गन्ध-
<>पुष्पधूपदीपनैवेद्यानि पूर्व्ववद्दत्त्वा इन्द्रादिदुर्गा-
<>न्तेभ्यो गन्धादिकं दद्यात् । ततश्चतुर्द्द्रिक्षु चतुर्भि-
<>रृत्विग्भिश्चतुरोऽग्नीन् अशक्तावेकर्त्विजै-
<>कमग्निं प्राड्विवाकः गृह्योक्तविधिना संस्थाप्य
<>प्रणवपुटितां सव्याहृतिकां गायत्त्रीं स्वाहान्ता-
<>मुच्चार्य्य घृतेन पायसेन समिद्भिर्म्मिलिताभिरष्टो-
<>त्तरशतं अष्टाविंशतिं अष्टौ वा जुहुयात् ।
<>ततो दक्षिणां दद्यात् । एवं हवनान्तां देवपूजां
<>विधाय शोध्यं कृतोपवासं आर्द्रवाससं पश्चिम-
<>शिक्ये कृत्वा इष्टकांश्च पूर्व्वशिक्ये कृत्वा उत्तोल्य
<>घटोपरि जलदानेन साम्यमवगम्य अवतारयेत् ।
<>ततः प्राड्विवाकः तद्दिनकज्जलमस्या विच्छेदा-
<>ङ्कादिशून्यां पङ्क्तिद्वयेन समसंख्याक्षरेण
<>आदित्यचन्द्रावनिलो नलश्च
<>द्यौर्भूमिरापो हृदयं यमश्च ।
<>अहश्च रात्रिश्च उभे च सन्ध्ये
<>धर्म्मोऽपि जानाति नरस्य वृत्तम् ॥
<>इति चतुश्चत्वारिंशदक्षरमन्त्रसमेतार्मभियुक्तार्थ-
<>करणाकरणरूपमिदमस्मै दत्तमिदमृणमस्मान्-
<>मया न गृहीतमित्यादिरूपां प्रतिज्ञां लिपिपत्रे
<>विलिख्य तत् पत्रं शोध्य शिरोगतं कुर्य्यात् ।
<>ततः प्राड्विवाको धटमामन्त्रयेदेभिः ।
<>त्वं घटो ब्रह्मणा मृष्टः परीक्षार्थं दुरात्मनाम् ।
<>घकाराद्धर्म्ममूर्त्तिस्त्वं टकारात् कुटिलं नरम् ॥
<>धृतो घारयते यस्माद्धटस्तेनाभिधीयते ।
<>त्वं वेत्सि सर्व्वभूतानां पापानि सुकृतानि च ॥
<>त्वमेव देव ! जानीषे न विदुर्यानि मानवाः ।
<>व्यवहाराभिशस्तोऽयं मानुषः शुद्धिमिच्छति ॥
[Page2-638-b+ 52]
<>तदेनं संशयादस्माद्धर्म्मतस्त्रातुमर्हसि ॥”
<>तुलाधारकञ्च नियमेदनेन ।
<>“ब्रह्मध्ना ये स्मृता लोका ये लोकाः कूटसाक्षिणः ।
<>तुलाधारस्य ते लोकास्तुलां धारयतो मृषा ॥”
<>शोध्यस्तु तुलामभिमन्त्रयेदनेन ।
<>त्वं तुले ! सत्यधामासि पुरा देवैर्विनिर्म्मिता ।
<>तत् सत्यं वद कल्याणि ! संशयान्मां विमोचय ॥
<>यद्यस्मिन् पापकृन्मातस्ततो मां त्वमधो नय ।
<>शुद्धश्चेद्गमयोर्द्ध्वं मां सर्व्वं वेत्सि कृताकृतम् ॥
<>ततः प्राड्विवाकः पूर्व्वाननं तं पूर्व्ववद्धटमारो-
<>पयेत् । आरोपितं मा कान्ते पक्षस्यान्ते पर्य्या-
<>काशे देशे स्वाप्सीः कान्तं वक्त्रं वृत्तं पूर्णं चन्द्रं
<>मत्वा रात्रौ चेत् । क्षुत्क्षामः प्राटंश्चेतश्चेतो
<>राहुः क्रूरः प्राद्यात्तस्माद्ध्वान्ते हर्म्मस्यान्ते शय्यै-
<>कान्ते कर्त्तव्या इत्यस्य पञ्चधा पाठकालस्तत्र
<>शुद्धाशुद्धज्ञानाय स्थापयेत् । ततः प्रतिमान-
<>द्रव्यादूर्द्ध्वावस्थाने शुद्धः । अधोऽवस्थाने त्वशुद्धः ।
<>समावस्थाने अल्पदोषः । सन्देहे पुनःपरीक्षा
<>देया । कक्षकीलकशिक्यपादाक्षादीनां दृष्ट-
<>कारणव्यतिरेकेण छेदे भङ्गे वाप्यशुद्धिमादि-
<>शेत् । ततः पुरोहिताचार्य्यादीन् दक्षिणादिभि-
<>स्तोषयेत् ।” इति दिव्यतत्त्वम् ॥
<LEND>
