<L>5394<pc>1-286<k1>ऋतुमती<k2>ऋतुमती
ऋतुमती¦, स्त्री, (ऋतुरस्या अस्तीति । ऋतु + मतुप्
<>+ ङीप् ।) ऋतुयुक्ता स्त्री । तत्पर्य्यायः । ग्ज-
<>स्वला २ स्त्रीधर्म्मिणी ३ अवी ४ आत्रेया ५
<>मलिनी ६ पुष्पवती ७ उदक्या ८ । इत्यमरः ।
<>(यथा, महाभारते । १ । ३ । ८७ । “उपाध्यायानी
<>ते ऋतुमती उपाध्यायश्च प्रोषितोऽस्या यथाय-
<>मृतुर्बन्ध्यो न भवति तथा क्रियताम्” ॥
<>ऋतुमतीकृत्यमाह ।
<>“आर्त्तवस्रावदिवसात् त्र्यहं सा ब्रह्मचारिणी ।
<>शयीत दर्भशय्यायां पश्यदपि पतिं न च ॥
<>करे शरावे पर्णेंवा हविष्यं त्र्यहमाचरेत् ।
<>अश्रुपातं नखच्छेदमभ्यङ्गमनुलेपनम् ॥
[Page1-286-b+ 52]
<>नेत्रयोरञ्जनं स्नानं दितास्वप्नं प्रधावनम् ।
<>अत्युच्चशब्दश्रवणं हसनं बहुभाषणम् ॥
<>आयासं भूमिखननं प्रवातञ्च विवर्जयेत् ।
<>ततश्चतुर्थे दिवसे स्नाता सद्वसनादिभिः ।
<>भूषिताः सुमनाः पश्येत् भर्त्तारं समलङ्कृतम् ॥
<>पूर्व्वं पश्येत् ऋतुस्नाता यादृशं नरमङ्गना ।
<>तादृशं जनयेत् पुत्त्रं ततः पश्येत् पतिं प्रियम्” ॥
<>एतदकरणे प्रत्यवायमाह ।
<>“अज्ञानात् वा प्रमोदाद्वा लौल्याद्वा दैवतश्च वा ।
<>सा चेत् कुर्य्यात् निषिद्धानिगर्भदोषां स्तदाप्नुयात् ॥
<>एतस्या रोदनात् गर्भो भवेद्विकृतलोचनः ।
<>नखच्छेदेन कुनखी कुष्ठी त्वभ्यङ्गतो भवेत् ॥
<>अनुलेपात् तथा स्नानात् दुःखशीलोऽञ्जनाददृक् ।
<>स्वापशीलो दिवास्वापात् चञ्चलः स्यात् प्रधावनात् ॥
<>अत्युच्चशब्दश्रवणात् वधीरः खलु जायते ।
<>तालुदन्तौष्ठजिह्वासु श्यावो हननतो भवेत् ॥
<>प्रलापी भूरिकथनात् उन्मत्तस्तु परिश्रमात् ।
<>खलतिर्भूमिखननात् उन्मत्तो वातसेवनात्” ॥
<>इति ।
<>“क्षामप्रसन्नवदनां स्फुरच्छ्रोणिपयोधराम् ।
<>स्रस्ताक्षिकुक्षिं पुंस्कामां विद्यादृतुमतीं स्त्रियम्” ॥
<>इति शरीरस्थाने प्रथमेऽध्याये वाभटेनोक्तम् ॥
<>“गते पुराणे रजसि नवे चावस्थिते पुनः शुद्ध-
<>स्नातां स्त्रियमव्यापन्नयोनिशोणितगर्भाशयामृतु-
<>मतीमाचक्ष्महे” ।
<>इति शारीरस्थाने चतुर्थेऽध्याये चरकेणोक्तम् ॥
<>“पीनप्रसन्नवदनां प्रक्लिन्नात्ममुखद्विजाम् ।
<>नरकामां प्रियकथां स्रस्तकुक्ष्यक्षिमूर्द्धजाम् ॥
<>स्फुरद्भुजकुचश्रोणिनाभ्यूरुजघनस्फिचम् ।
<>हर्षौत्सुक्यपराञ्चापि विद्यादृतुमतीमिति” ॥
<>इति शारीरस्थाने तृतीयेऽध्याये, --
<>“ततः शुद्धस्नातां चतुर्थेऽहन्यहतवासःसमलङ्कृतां
<>कृतमङ्गलस्वस्तिवाचनां भर्त्तारं दर्शयेत् । तत्-
<>कस्य हेतोः ।
<>पूर्व्वं पश्येदृतुस्नाता यादृशं नरमङ्गना ।
<>तादृशं जनयेत् पुत्त्रं भर्त्तारं दर्शयेदतः ॥
<>ततो विधानं पुत्त्रीयमुपाध्यायः समाचरेत् ।
<>कर्म्मान्ते च क्रमं ह्येनमारभेत विचक्षणः” ॥
<>“तत्र प्रथमे दिवसे ऋतुमत्यां मैथुनगमनमना-
<>युष्यं पुंसां भवति । यश्च तत्राधीयते गर्भः स
<>प्रसवमानो विमुच्यते । द्वितीयेऽप्येवं सूतिकागृहे
<>वा । तृतीयेऽप्येवमसम्पूर्णाङ्गोऽल्पायुर्व्वा भवति ।
<>चतुर्थे तु सम्पूर्णाङ्गो दीर्घायुश्च भवति । नच
<>प्रवर्त्तमाने रक्ते वीजं प्रविष्टं गुणकरं भवति यथा
<>नद्यां प्रतिस्रोतः प्लावि द्रव्यं प्रक्षिप्तं प्रतिनिव-
<>र्त्तते नोर्द्ध्वं गच्छति तद्वदेव द्रष्टव्यम् । तस्मान्नि-
<>यमवतीं त्रिरात्रं परिहरेत् । अतः परं मासा-
<>दुपेयात्” । इति च शारीरस्थाने द्वितीयेऽध्याये
<>सुश्रुतेनोक्तम् ॥)
<LEND>
