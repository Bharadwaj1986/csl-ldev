<L>39685<pc>5-381<k1>सुरभी<k2>सुरभी
सुरभी¦, स्त्री, (सुरभि + वा ङीष् ।) सुगन्धिः ।
इत्यमरटीकायां भरतः । २ । ४ । १२३ ॥
शल्लकी । इति शब्दचन्द्रिका ॥ (यथा, --
“शल्लकी गजभक्ष्या च सुवहा सुरभी रसा ।
महेरुणा कुन्दरुकी वल्लकी च बहुस्रवा ॥”
इति भावप्रकाशस्य पूर्व्वखण्डे प्रथमे भागे ॥)
ह्रस्वेकारान्तसुरभिशब्दार्थोऽप्यत्र ॥ गोमाता ।
यथा, --
“सा का वा सुरभी देवी गोलोकादागता च या ।
तज्जन्मचरितं ब्रह्मन् श्रोतुमिच्छामि तत्त्वतः ॥”
इति ब्रह्मबैवर्त्ते प्रकृतिखण्डे ४७ अध्यायः ॥
(ह्रस्वेकारान्तसुरभिशब्देऽस्याः विशेषविवरणं
ज्ञेयम् ॥) अथ गोयात्राप्रवेशविक्रयदिनम् ।
तत्र तिथय अमावस्याष्टमीचतुर्द्दशीविष्टिभिन्नाः
तत्र नक्षत्राणि रोहिणी पूर्व्वफल्गुनी पूर्व्वा-
षाढा पूर्व्वभाद्रपद् उत्तरफल्गुनी उत्तराषाढा
उत्तरभाद्रपत् श्रवणा भरणी चित्रा एतद्व्यति-
रिक्तानि । योगाः व्यतोपातवैधृतिभिन्नाः ।
तत्र वाराः क्रूरग्रहभिन्नाः । इति ज्योतिष-
तत्त्वम् ॥
<LEND>
