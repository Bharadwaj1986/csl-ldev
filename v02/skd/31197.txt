<L>31197<pc>4-271<k1>वरणा<k2>वरणा
वरणा¦, स्त्री, (वरण + टाप् ।) नदीविशेषः ।
<>इति शब्दरत्नावली ॥ सा तु वाराणस्युत्तर-
<>सीमा । तस्या उत्पत्तिर्यथा, --
<>हरिरुवाच ।
<>“महेश्वर शृणुष्वेमां मम वाचं कलस्वनाम् ।
<>ब्रह्महत्याक्षयकरीं शुभदां पुण्यवर्द्धिनीम् ॥
<>योऽसौ प्राङ्मण्डले पुण्ये मदंशप्रभवोऽव्ययः ।
<>प्रयागे वसते नित्यं योगशायी तु विश्रुतः ॥
<>चरणाद्दक्षिणात्तस्य विनिर्याता सरिद्वरा ।
<>विश्रुता वरणेत्येवं सर्व्वपापहरा शुभा ॥
<>सव्यादन्या द्वितीया च असिरित्येव विश्रुता ।
<>ते उभे च सरिच्छ्रेष्ठे लोकपूज्ये बभूवतुः ॥
<>ताभ्यां मध्ये तु यो देशस्तत् क्षेत्रं योगशायिनः ।
<>त्रैलोक्यप्रभवं तीर्थं सर्व्वपापप्रमोचनम् ॥
<>न तादृशोऽस्ति गगने न भूम्यां न रसातले ।
<>तत्रास्ति नगरी पुण्या ख्याता वाराणसी शुभा ।
<>यस्यान्तु भोगिनो नाशं प्रयान्ति भवतो लयम् ॥”
<>इति वामने ३ अध्यायः ॥
<LEND>
