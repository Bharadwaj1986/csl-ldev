<L>17586<pc>2-778<k1>धनाध्यक्षः<k2>धनाध्यक्षः
धनाध्यक्षः¦, पुं, (धनानामध्यक्षः ।) कुवेरः । इति
हलायुधः ॥ (यथा, अध्यात्मरामायणे । ७ ।
२ । ४७ ।
“ततः क्रुद्बो दशग्रीवो जगाम धनदालयम् ।
विनिर्जित्य धनाध्यक्षं जहारोत्तमपुष्पकम् ॥”)
धनाधिकृतः । तहविलदार इति खाजाञ्चि इति
च भाषा । तस्य लक्षणं यथा, --
“लोहवस्त्राजिनादीनां रत्नानाञ्च विधानवित् ।
विज्ञाता फलगुसाराणामनाहार्य्यः शुचिः सदा ।
निपुणश्चाप्रमत्तश्च धनाध्यक्षः प्रकीर्त्तितः ॥
[Page2-778-b+ 52]
आयद्बारेषु सर्व्वेषु धनाध्यक्षसमा नराः ।
व्ययद्बारेषु च तथा कर्त्तव्याः पृथिवीक्षिता ॥”
इति मत्स्यपुराणे १८९ अः ॥
<LEND>
