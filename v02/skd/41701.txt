<L>41701<pc>5-532<k1>हारीतः<k2>हारीतः
हारीतः¦, पुं, पक्षिभेदः । (अस्य लक्षणं गुणाश्च ।
<>“हारीतो रक्तपित्तः स्याद्धरितोऽपि स कथ्यते ।”
<>हारीतो हारील इति लोके ।
<>“हारीतो रूक्ष उष्णश्च रक्तपित्तकफापहः ।
<>स्वेदस्वरकरः प्रोक्तः ईषद्वातकरश्च सः ॥”
<>इति भावप्रकाशस्य पूर्व्वखण्डे द्वितीये भागे ॥
<>आयुर्व्वेद कर्त्तरि च । यथा, --
<>“अग्निवेशश्च भेलश्च जतृकर्णः पराशरः ।
<>हारीतः क्षारपाणिश्च जगृहुस्तन्मुर्नेवचः ॥”
<>इति चरके सूत्रस्थाने प्रथमेऽघ्याये ॥)
<>मुनिभेदः । स च धर्म्मशास्त्रकर्त्ता । (यथा,
<>याज्ञवल्क्यः । १ । ४ ।
<>“मन्वत्रिविष्णुहारीतयाज्ञवल्क्योशनोऽङ्गिराः ।
<>यमापस्तम्बसम्बर्त्ताः कात्यायनबहस्पती ॥
<>पराशरव्यासशङ्खलिखिता दक्षगौतमौ ।
<>शातातपो वशिष्ठश्च धर्म्मशास्त्रप्रयोजकाः ॥”
<>अयञ्च पौराणिक आसीत् । यथा, भागवते ।
<>१२ । ७ । ५ ।
<>“त्रय्यारुणिः कश्यपश्च सावर्णिरकृतव्रणः ।
<>वैशम्पायनहारीतौ षड् वै पौराणिका इमे ॥”)
<>कैतवः । इति मेदिनी ॥
<LEND>
