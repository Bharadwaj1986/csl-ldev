<L>23846<pc>3-385<k1>फुप्फुसः<k2>फुप्फुसः
फुप्फुसः¦, पुं, पुप्फुसः । कोष्ठविशेषः । स च हृदय-
<>नाडिकासंलग्नाशयविशेषः । फ्याप्डा फुल्का
<>कापासे इति च लोके । इति सुश्रुतः ॥ यथा, --
<>“स्थानान्यामाग्निपक्वानां मूत्रस्य रुधिरस्य च ।
<>हृदुण्डुकः फुप्फुसश्च कोष्ठ इत्यभिधीयते ॥”
<>इति माधवकरः ।
<>अस्य व्याख्या । “आमस्य स्थानं आमाशयः ।
<>नाभेरूर्द्धम् । अग्नेः स्थानं पच्यमानाशयः
<>नाभिमध्यम् । पक्वस्य स्थानं पक्वाशयः नाभे-
<>रधः । मूत्रस्य स्थानं वस्तिः । रुधिरस्य स्थानं
<>यकृत्प्लीहानौ । हृत् हृदयं इक्षुरसपाकमल-
<>वद्यः शोणितमलस्तज्जः उण्डुकः स चान्त्रदेशे
<>व्यवस्थितः पुरीषाधानम् । फुप्फुसः हृदयस्य
<>वामपार्श्वे फुप्फुण्ड इति ख्यातः ।” इति विजय-
<>रक्षितः ॥ (यथा च ।
<>“तद्वामे फुप्फुसः प्लीहा दक्षिणाङ्गे यकृन्मतम् ।
<>उदानवायोराधारः फुप्फुसः प्रोच्यते बुधैः ॥”
<>इति पूर्व्वखण्डे पञ्चमेऽध्याये शार्ङ्गधरेणोक्तम् ॥)
<LEND>
