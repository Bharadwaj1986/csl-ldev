<L>37966<pc>5-274<k1>समावृत्तः<k2>समावृत्तः
समावृत्तः¦, पुं, (सम् + आ + वृत् + क्तः ।) वेदा-
ध्ययननिवृत्तः । तत्पर्य्यायः । लब्धानुज्ञः २ ।
इत्यमरः ॥ साङ्गवेदाध्ययनानन्तरं त्वमिदानीं
गृहस्थो भव इति गार्हस्थ्याय प्राप्तानुमतिः
समावृत्त उच्यते । समावर्त्तते अध्ययनान्निवर्त्तते
इति समाङ्पूर्व्वात्वृतेः कर्त्तरि क्ते समावृत्तः ।
इति भरतः ॥
“अतः परं समावृत्तः कुर्य्याद्दारपरिग्रहम् ।”
इति उद्वाहतत्त्वञ्च ॥ * ॥
तस्य सर्व्वाशौचे मुण्डनं यथा अशौचाधिकारे
आपस्तम्बः । अनुभाविनाञ्च परिवापनमिति ।
अनुभाविनां स्वाशौचमनुभवतां समावृत्तानां
सर्व्वाशौचे मुण्डनम् । यत् पुनरापस्तम्बः । न
समावृत्ता वपेयुरन्यत्र वीहारादित्येके । वीहा-
रात् दर्शपौर्णमासाङ्गयागविशेषादन्यत्र समा-
वृत्ता गृहस्था न वपेयुः । इत्येकेषां मतम् । तत्
काम्यपरम् । इति शुद्धितत्त्वम् ॥
<LEND>
