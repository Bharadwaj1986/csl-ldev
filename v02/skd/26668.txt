<L>26668<pc>3-661<k1>महानवमी<k2>महानवमी
महानवमी¦, स्त्री, (महती चासौ नवमी चेति ।)
आश्विनशुक्लनवमी । यथा, --
श्रीभगवानुवाच ।
“दुर्गातन्त्रेण मन्त्रेण कुर्य्युर्दुर्गामहोत्सवम् ।
महानवम्यां शरदि बलिदानं नृपादयः ॥
आश्विने शुक्लपक्षस्य भवेद्या अष्टमी तिथिः ।
महाष्टमीति सा प्रोक्ता देव्याः प्रीतिकरा
परा ॥
ततोऽनु नवमी या स्यात् सा महानवमी स्मृता ।
सा तिथिः सर्व्वलोकानां पूजनीया शिवा-
प्रिया ॥”
इति कालिकापुराणे ५७ अध्यायः ॥
अपि च ।
“प्रावृट्काले विशेषेण आश्विने ह्यष्टमीषु च ।
महाशब्दो नवम्यान्तु लोके ख्यातिं गमिष्यति ॥”
इति तिथ्यादितत्त्वम् ॥
<LEND>
