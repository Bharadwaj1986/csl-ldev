<L>24910<pc>3-495<k1>भागीरथी<k2>भागीरथी
भागीरथी¦, स्त्री, (भगीरस्येयम् । भगीरथ + अण् ।
<>ङीप् ।) गङ्गा । इत्यमरः । १ । १० । ३१ ॥
<>पृथिव्यां तस्यावतरणम् । यथा, --
<>सूत उवाच ।
<>“ततो भगीरथो राजा तपः परमदुश्चरम् ।
<>कृत्वा सन्तोषयामास उमाकान्तं महेश्वरम् ॥
<>धारणायानुमत्वा तं जगाम ब्रह्मणोऽन्तिकम् ।
<>ततो भगीरथः प्राह गङ्गा ब्रह्मन् ! विसृज्यताम् ॥
<>स तच्छ्रुत्वा वचस्तस्य सम्मान्य विबुधप्रियम् ।
<>गङ्गां प्रस्थापयामास सापतद्ब्रह्मणोऽन्तिकात् ॥
<>वायुना प्रेर्य्यमाणापि आकाशपथगा नदी ।
<>विख्याताकाशगङ्गेति तत्र संसेविता गजैः ॥
<>विष्णोः पदं समायाता तस्माद्विष्णुपदीति सा ।
<>पूज्यमाना सुरैः सिद्धैर्मुनिविद्याधरोरगैः ॥
<>सुरालयमनुप्राप्ता तस्माद्देवनदी तु सा ।
<>तस्मात् प्रपतिता गङ्गा शम्भोः शिरसि संस्थिता ॥
<>धृतैकेनैव तेनापि शम्भुना योगमायया ।
<>दिव्यं वर्षशतं साग्रं पुनराराधितेन वै ॥
<>मुक्ता भगीरथेनैव मलहन्त्री विनिर्गता ।
<>जटाजूटात् पपातोर्द्धे मेरोस्तस्मात्ततोऽगमत् ॥
<>देवैः परिवृता गङ्गा हेमकूटञ्च पर्व्वतम् ।
<>मन्दरञ्चैव कैलासं हिमवन्तञ्च पर्व्वतम् ॥
<>तामायान्तीं तु रोधाय स्वलीनो नाम दानवः ।
<>पार्व्वतं रूपमास्थाय वर्षाणान्तु शतैर्द्विजाः ॥
<>ततो भगीरथो राजाराधयामास कौशिकम् ।
<>स तुष्टः प्रददौ नागं वाहनं वै भगीरथः ॥
<>तमारुह्यागमत्तत्र यत्र रुद्धा भगीरथी ।
<>तेन नागेन तं दैत्यं संविदार्य्य न सङ्गतः ॥
<>शतधा तां समाधाय मूर्द्धन्यैरावणो गजः ।
<>महीतलं समापेदे स यावन्नागसाह्वयम् ॥
<>तस्माद्व्याघटनाद्विप्रा अभून्नागपुरं वरम् ।
<>प्लावयन्ती महीं गङ्गा जह्नोराश्रममभ्यगात् ॥
<>तां दृष्ट्वाथ पपौ सोऽपि प्रसृत्या कुपितो मुनिः ।
<>जह्रुना नाशितां दृष्ट्वा गङ्गां त्रिपथगां नदीम् ॥
<>सशोकस्तोषयामास जह्नुं भगीरथो मुनिम् ।
<>मुमोच कर्णरन्ध्रेण गङ्गा स दक्षिणेन ताम् ॥
<>एतस्माज्जाह्रवी भूता सुता तस्य मुनेस्तथा ।
<>ततः सा विविधान् देशान् पर्व्वतांश्च तथा-
<>श्रमान् ॥
<>संप्लाव्य वारिणा भूयो जगाम पूर्व्वसागरम् ॥
<>यत्र तत्रोदकं तस्थौ तस्याः पुण्यमभूद्द्विजाः ।
<>सुतीर्थं सर्व्वमर्त्यानां तारणं पापनाशनम् ॥
<>ततः सम्पूरयामास समुद्रं सर्व्वतो दिशम् ।
<>प्रपन्नं सागरैः सर्व्वं ततः पातालमाविशत् ॥
<>सागराणां तनोस्तस्मात् संप्लाव्य वारिणा ततः ।
[Page3-495-c+ 52]
<>देवैः संपूज्यमानापि जगाम ब्रह्मणोऽन्तिकम् ॥
<>जग्मुस्ते सागराः स्वर्गं ब्रह्मणोपहताश्च ये ।
<>रक्षकास्ते विनिर्द्दिष्टा गङ्गाया ब्रह्मणा स्वयम् ॥
<>भवद्भिरनिशं नॄणां कर्त्तव्यं विघ्ननाशनम् ॥
<>सूत उवाच ।
<>एतद्बः कथितं सर्व्वं यथावतरणं दिवः ।
<>गङ्गायाश्चैव माहात्म्यं श्रूयतां गदतो मम ॥”
<>इत्याद्ये वह्निपुराणे गङ्गावतरणनामाध्यायः ॥
<>तस्या मुख्यनामानि यथा, --
<>वराह उवाच ।
<>“धर्म्मस्तु द्रवरूपेण ब्रह्मणा निर्म्मितः पुरा ।
<>यद्वै गङ्गेति विख्याता शृणु स्तोत्रं वसुन्धरे ! ॥
<>किन्तैर्नामसहस्रैस्तु मुख्यामुख्यैः सुविस्तरैः ।
<>यानि नामानि मुख्यानि तानि वक्ष्याम्यनुक्रमात् ॥
<>गङ्गा भागीरथी पुण्या जाह्रवी सुरनिम्नगा ।
<>विष्णुपादाब्जसम्भूता शम्भोः शिरसि संस्थिता ॥
<>सुमेरुशृङ्गसंस्पृष्टा हिमाचलंकृताश्रया ।
<>शङ्खकुन्देन्दुधवला महापातकनाशिनी ॥
<>नदीश्वरी त्रिपथगा वैष्णवी सुरसुप्रिया ।
<>धर्म्मद्रवी भोगवती बिन्ध्यपाषाणदारिणी ॥
<>क्षमा शान्तिः प्रजाशान्तिः पुण्यदा पूतिका
<>शिवा ।
<>महानदी शतमुखी शुक्ला मकरवाहिनी ॥
<>ब्रह्महस्तात् परिभ्रष्टा सौम्यरूपातिशोभना ।
<>मुनिभिः पूजिता सर्व्वैः सर्व्वैर्देवैर्नमस्कृता ॥
<>महायज्ञमयी देवी मर्त्यानामुपकारिणी ।
<>सर्व्वत्र दुर्लभा गङ्गा त्रिभिः स्थानैर्विशेषतः ॥
<>गङ्गाद्वारे प्रयागे च गङ्गासागरसङ्गमे ॥
<>इदं स्तोत्रं मया ख्यातं पूर्व्वमुक्तं स्वयम्भुवा ।
<>यः पठेत् प्रातरुत्थाय तस्य नश्यति दुर्गतिः ॥
<>यत् पापं यौवने बाल्ये कौमारे वार्द्धके च यत् ।
<>तत् सर्व्वं विलयं याति तोयस्थं लवणं यथा ॥
<>कीर्त्तिं प्रीतिं महालक्ष्मीमायुरारोग्यसन्ततिम् ।
<>ददाति जाह्रवी तुष्टा सर्व्वभावेन माधवि ! ॥”
<>इति वाराहे सर्व्वपापप्रशमनगङ्गास्तवः ॥
<>अपि च ।
<>ब्रह्मोवाच ।
<>“श्रोतुमिच्छामि देवेश ! लक्ष्मीकान्त ! जगत्
<>प्रभो ! ।
<>विष्णो ! विष्णुपदीस्तोत्रं पापघ्नं पुण्यकारणम् ॥
<>श्रीनारायण उवाच ।
<>शिवसंगीतसंमुग्ध श्रीकृष्णाङ्गद्रवोद्भवाम् ।
<>राधाङ्गद्रवसंयुक्तां तां गङ्गां प्रणमाम्यहम् ॥
<>या जन्मसृष्टेरादौ च गोलोके रासमण्डले ।
<>सन्निधाने शङ्करस्य तां गङ्गां प्रणमाम्यहम् ॥
<>गोपैर्गोपीभिराकीर्णैः शुभे राधामहोत्सवे ।
<>कार्त्तिकीपूर्णिमाजातां तां गङ्गां प्रणमाम्यहम् ॥
<>कोटियोजनविस्तीर्णा दैर्घ्ये सप्तगुणा ततः ।
<>समावृता या गोलोकं तां गङ्गां प्रणमाम्यहम् ॥
<>षष्टिलक्षयोजनां या ततो दैर्घ्ये चतुर्गुणा ।
<>समावृता या वैकुण्ठं तां गङ्गां प्रणमाम्यहम् ॥
<>विंशलक्षयोजना या ततो दैर्घ्ये चतुर्गुणा ।
[Page3-496-a+ 52]
<>आवृता ब्रह्मलोकं या तां गङ्गां प्रणमाम्यहम् ॥
<>त्रिंशल्लक्षयोजना या दैर्घ्ये पञ्चगुणा ततः ।
<>आवृता शिवलोकं या तां गङ्गां प्रणमाम्यहम् ॥
<>लक्षयोजनविस्तीर्णा दैर्घ्ये सप्तगुणा ततः ।
<>आवृता ध्रुवलोकं या तां गङ्गां प्रणमाम्यहम् ॥
<>लक्षयोजनविस्तीर्णा दैर्घ्ये शतगुणा ततः ।
<>आवृता चन्द्रलोकं या तां गङ्गां प्रणमाम्यहम् ॥
<>षष्टिसहस्रयोजना या दैर्घ्ये दशगुणा ततः ।
<>आवृता सूर्य्यलोकं या तां गङ्गां प्रणमाम्यहम् ॥
<>लक्षयोजनविस्तीर्णा दैर्घ्ये च षड्गुणा ततः ।
<>आवृता सत्यलोकं या तां गङ्गां प्रणमाम्यहम् ॥
<>दशलक्षयोजना या दैर्घ्ये पञ्चगुणा ततः ।
<>आवृता या तपोलोकं तां गङ्गां प्रणमाम्यहम् ॥
<>सहस्रयोजनायामा दैर्घ्ये दशगुणा ततः ।
<>आवृता जनलोकं या तां गङ्गां प्रणमाम्यहम् ॥
<>सहस्रयोजनायामा दैर्घ्ये सप्तगुणा ततः ।
<>आवृता या च कैलासं तां गङ्गां प्रणमाम्यहम् ॥
<>शतयोजनविस्तीर्णा दैर्घ्ये दशगुणा ततः ।
<>मन्दाकिनी येन्द्रलोके तां गङ्गां प्रणमाम्यहम् ॥
<>पाताले या भोगवती विस्तीर्णदशयोजना ।
<>ततो दशगुणा दैर्घ्ये तां गङ्गां प्रणमाम्यहम् ॥
<>क्रोशैकमात्रविस्तीर्णा ततः क्षीणा च कुत्रचित् ।
<>क्षितौ चालकनन्दा या तां गङ्गां प्रणमाम्यहम् ॥
<>सत्ये या क्षीरवर्णा च त्रेतायामिन्दुसन्निभा ।
<>द्वापरे चन्दनाभा च तां गङ्गां प्रणमाम्यहम् ॥
<>जलप्रभा कलौ या च नान्यत्र पृथिवीतले ।
<>स्वर्गे च नित्यं क्षीराभा तां गङ्गां प्रणमाम्यहम् ॥
<>यस्याः प्रभावमतुलं पुराणे च श्रुतौ श्रुतम् ।
<>या पुण्यदा पापहर्त्री तां गङ्गां प्रणमाम्यहम् ॥
<>यत्तोयकणिकास्पर्शः पापिनाञ्च पितामह ! ।
<>ब्रह्महत्यादिकं पापं कोटिजन्मार्जितं दहेत् ॥
<>इत्येवं कथितं ब्रह्मन् ! गङ्गापद्यैकविंशतिः ।
<>स्तोत्ररूपञ्च परमं पापघ्नं पुण्यकारकम् ॥
<>नित्यं यो हि पठेद्भक्त्या संपूज्य च सुरेश्वरीम् ।
<>अश्वमेधफलं नित्यं लभते नात्र संशयः ॥
<>अपुत्त्रो लभते पुत्त्रं भार्य्याहीनो लभेत् प्रियाम् ।
<>रोगात् प्रमुच्यते रोगी बद्धो मुच्येत बन्धनात् ॥
<>अस्पष्टकीर्त्तिः सुयशा मूर्खो भवति पण्डितः ॥
<>यः पठेत् प्रातरुत्थाय गङ्गास्तोत्रमिदं शुभम् ॥
<>शुभं भवेत्तु दुःस्वप्नं गङ्गास्नानफलं लभेत् ॥”
<>इति गङ्गास्तोत्रम् ॥
<>नारायण उवाच ।
<>“भगीरथोऽनेन स्तोत्रेण स्तुत्वा गङ्गाञ्च
<>नारद ! ।
<>जगाम तां गृहीत्वा च यत्र नष्टाश्च सागराः ।
<>वैकुण्ठं ते ययुस्तृर्णं गङ्गायाः स्पर्शवायुना ॥
<>भगीरथेन सानीता तेन भागीरथी स्मृता ।
<>इत्येवं कथितं सर्व्वं गङ्गोपाख्यानमुत्तमम् ॥
<>पुण्यदं मोक्षदं सारं किं भूयः श्रोतुमिच्छसि ॥”
<>इति ब्रह्मवैवर्त्ते प्रकृतिखण्डे गङ्गोपाख्याने ८ अः ॥
<LEND>
