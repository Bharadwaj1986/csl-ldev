<L>3087<pc>1-157<k1>अस्वाध्यायः<k2>अस्वाध्यायः
अस्वाध्यायः¦, पुं, (न विद्यते स्वाध्यायो वेदाध्ययनं
यस्य ।) विधिपूर्व्वकवेदाध्ययनहीनः । तत्पर्य्यायः ।
निराकृतिः २ । इत्यमरः ॥ अनध्यायः । अध्य-
यने निषिद्धदिनं । तद्यथा । चन्द्रसूर्य्यग्रहण-
दिनानि । तानि तु । ग्रस्तास्ते ३ दिनानि ।
अन्यत्र १ दिनं । सन्ध्यागर्ज्जने १ दिनं । माघादि-
मासंचतुष्टये गर्ज्जनमात्रे तद्दिनं । निर्घातशब्दे
१ दिनं । भूकम्पे १ दिनं । उल्कापाते १ दिनं ।
महोल्कापाते आकालिंकः । एकवेदसमापना-
[Page1-157-b+ 52]
नन्तरं १ दिनं । आरण्यकनामकवेदभागसमाप-
नानन्तरं १ दिनं । पञ्चपर्व्वाणि ५ दिनानि ।
चैत्रशुक्लप्रतिपत् १ दिनं । श्रावणशुक्लप्रतिपत् १
दिनं । मार्गशुक्लप्रतिपत् १ दिनं । एताः प्रति-
पदो नित्याः । अन्याः काम्याः । वज्रपाते आका-
लिकः । विद्युत्समकालीनमेघशब्दे आकालिकः ।
चतुर्द्दशमन्वन्तराः १४ तिथयः । युगाद्याः ४
तिथयः । माघमासस्योभयपक्षीयद्वितीया २ दिने ।
आश्विनस्योभयपक्षीयद्वितीया २ दिने । चैत्र-
कृष्णपक्षद्वितीया १ दिनं । कार्त्तिकस्योभयपक्षीय-
द्वितीया २ दिने । आषाढस्योभयपक्षीयद्वि-
तीया २ दिने । मार्गमासस्योभयपक्षीयद्वितीया
२ दिने । फाल्गुनमासस्योभयपक्षीयद्वितीया २
दिने । उत्सवदिनानि अनेकानि । अक्षयतृतीया
१ दिनं । इति स्मृतिः ॥
(“कृष्णेऽष्टमी तन्निधनेऽहनी द्वे
कृष्णेतरेऽप्येवमहर्द्विसन्ध्यं ।
अकालविद्युत् स्तनयित्नुघोषे
स्वतन्त्रराष्ट्रक्षितिपव्यथासु ॥
श्मशानयानाद्यतनाहवेष
महोत्सवौत्पातिकदर्शनेषु ।
नाध्येयमन्येषु च येषु विप्रा
नाधीयते नाशुचिना च नित्यं” ॥ इति सुश्रुतः ॥)
<LEND>
