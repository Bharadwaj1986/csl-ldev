<L>37525<pc>5-224<k1>सत्त्रं<k2>सत्त्रं
सत्त्रं¦, क्ली, (सतः साधून् त्रायते इति । त्रै + कः ।
<>यद्वा, सीदन्ति सज्जना यत्र । सद गतौ +
<>“गुधृवीपचिवचीति ।” उणा० ४ । १६६ । इति
<>त्रः ।) यज्ञः । (यथा, भनुः । ८ । ३०३ ।
<>“अभयस्य हि यो दाता संपूज्यः सततं नृपः ।
<>सत्त्रं हि वर्द्धते तस्य सदैवाभयदक्षिणम् ॥”)
<>सदादानम् । आच्छादनम् । अरण्यम् । (यथा,
<>किराते । १३ । ९ ।
<>“अयमेव मृगव्यसत्त्रकामः
<>प्रहरिष्यन् मयि मायया समस्थे ।
<>पृथुभिर्ध्वजिनीरवैरकार्षीत्
<>चकितोद्भ्रान्तमृगाणि काननानि ॥”)
<>कैतवम् इति मेदिनी ॥ (यथा, महाभारते ।
<>४ । ३६ । ३८ ।
<>“सत्त्रेण नूनं छन्नं हि चरन्तं पार्थमर्ज्जुनम् ।
<>उत्तरः सारथिं कृत्वा निर्य्यातो नगरात्
<>बहिः ॥”)
<>धनम् । गृहम् । दानम् सरोवरम् । इत्यने-
<>कार्थकोषः ॥ यागविशेषः । यथा, --
<>“नैमिषेऽनिमिषक्षेत्रे ऋषयः शौनकादयः ।
<>सत्त्रं स्वर्गाय लोकाय सहस्रसमभासत ॥
<>कलिमागतमाज्ञाय क्षेत्रेऽस्मिन् वैष्णवे वयम् ।
<>आसोना दीर्घसत्रेण कथायां सक्षणा हरेः ॥”
<>इति श्रीभागवते १ स्कन्धे १ अध्यायः ॥ * ॥
<>द्वादशाहसाध्यसत्त्रं यथा । ज्योतिष्टोमे द्वादश-
<>गोशतदक्षिणाविभागः षोडशर्त्विजां तद्विकृती-
<>भूते सत्त्रात्मके द्वादशाहसाध्ये शतेनाद्धिनी
<>दीक्षयन्तीत्यादिदर्शनेन निर्णीयते । तच्च सावन-
<>मानेन कर्त्तव्यम् । यथा, --
<>“सत्त्राण्युपास्यान्यथ सावनेन
<>लौक्यञ्च यत् स्याद्व्यवहारमर्म्म ।”
<>इति मलमासतत्त्वम् ॥ * ॥
<>सदक्षिणं सततान्नदानम् । तन्निन्दकस्पशनादि-
<>निषेधो यथा, --
<>“नालपेज्जनविद्विष्टान् वीरहीनां तथा स्त्रियम् ।
<>देवतापितृसच्छास्त्रयज्ञसत्त्रादिनिन्दकैः ।
<>कृत्या तु स्पर्शनालापं शुद्ध्येतार्कावलोकनात् ॥”
<>इति मार्कण्डेयपुराणे सदाचाराध्यायः ॥
<>सत्त्रं सदक्षिणं सततान्नदानम् । इति तट्टीका ॥
<LEND>
