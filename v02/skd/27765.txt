<L>27765<pc>3-763<k1>मूल्यं<k2>मूल्यं
मूल्यं¦, क्ली, (मूलेन आनाम्यते अभिभूयते मूलेन-
समं वा इति । मूल + “नौवयोधर्म्मेत्यादिना ।”
४ । ४ । ९१ । इति यत् ।) पटादीनामुत्पत्ति-
कारणम् । मूलं मूलेन क्रयविक्रयार्थमिदं ढघे
कादिति यः । इति भरतः ॥ दर इति दाम
इति च भाषा । तत्पर्य्यायः । वस्नः २ अव-
क्रयः ३ । इत्यमरः । २ । १० । ३९ ॥ (यथा,
मनौ । ८ । ३२२ ।
“पञ्चाशतस्त्वभ्यधिके हस्तच्छेदनमिष्यते ।
शेषे त्वेकादशगुणं मूल्याद्दण्डं प्रकल्पयेत् ॥”)
मूल्यते अर्प्यते इदम् । माहिना इति भाडा
इति च भाषा । तत्पर्य्यायः । कर्म्मण्या २
विधा ३ भृत्या ४ भृतिः ५ भर्म्म ६ वेतनम् ७
भरण्यम् ८ भरणम् ९ निर्व्वेशः १० पणः ११ ।
इति च अमरः । २ । १० । ३८ ॥ (यथा,
मिताक्षरायाम् ।
“मूल्येन यः कर्म्म करोति स भृतकः ।”)
<LEND>
