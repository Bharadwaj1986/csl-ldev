<L>27601<pc>3-748<k1>मुनिः<k2>मुनिः
मुनिः¦, पुं, मनुते जानाति यः । (इति मन् +
<>“मनेरुश्च ।” उणा० ४ । १२२ । इति इन् +
<>अत उच्च ।) मौनव्रती । इत्यन्ये । इति भरतः ॥
<>तत्पर्य्यायः । वाचंयमः २ । इत्यमरः । २ । ७ । ४२ ।
<>मौनी ३ व्रती ४ ऋषिः ५ शापास्त्रः ६ सत्यवाक्
<>७ । इति जटाधरः ॥ (यथा, नैषधे । १ । १३३ ।
<>“फलेन मूलेन च वारिभूरुहां
<>मुनेरिवेत्थं मम यस्य वृत्तयः ॥”)
<>लस्य लक्षणं यथा, --
<>“दुःखेष्वनुद्बिग्नमनाः सुखेषु विगतस्पृहः ।
<>वीतरागभयक्रोधः स्थितधीर्मुनिरुच्यते ॥”
<>इति श्रीभगवद्गीता ॥ * ॥
<>तस्य धर्म्मो यथा, --
[Page3-748-c+ 52]
<>ब्रह्मोवाच ।
<>“मुनिभिश्चरिता धर्म्मा उक्ता व्यास ! मया तव ।
<>यैर्विष्णुस्तुष्यते देवः सुखादिपरिभाविकः ॥
<>तर्पणेन च होमेन सन्ध्यया बन्दनेन च ।
<>प्राप्यते भगवान् विष्णुर्व्रर्म्मकामार्थमीक्षदः ॥
<>धर्म्मो विष्णुर्ब्रतो विष्णुः पूजा विष्णुस्तु तर्पणम् ।
<>होमः सन्ध्या तथा ध्यानं धारणा सकलं
<>हरिः ॥”
<>इति गारुडे २२६ अध्यायः ॥ * ॥
<>तस्याश्रमे वर्णनीयानि यथा । अतिथिपूजा १
<>हरिणविश्वासः २ हिंस्रजन्तुशान्तता ३ यज्ञ-
<>धूमः ४ मुनिसुतः ५ द्रुमसेकः ६ वल्कलः ७
<>वृक्षश्च ८ । इति कविकल्पलता ॥ * ॥ मुनिविशे-
<>षाणां ब्रह्मणोऽङ्गविशेषादुत्पत्तिर्यथा, --
<>“पुलस्त्यो दक्षकर्णाच्च पुलही वामकर्णतः ।
<>दक्षनेत्रात्तथात्रिश्च वामनेत्रात् क्रतुः स्वयम् ॥
<>अरणिर्नासिकारन्ध्रात् अङ्गिराश्च मुखाद्रुचिः ।
<>भृगुश्च वामपार्श्वाच्च दक्षो दक्षिणपार्श्वतः ॥
<>छायायाः कर्द्दमो जातो नाभेः पञ्चशिखस्तथा ।
<>वक्षसश्चैव वोढुश्च कण्ठदेशाच्च नारदः ॥
<>मरीचिः स्कन्धदेशाच्च आपस्तम्बस्तथा गलात् ।
<>वशिष्ठो रसनादेशात् प्रचेता अधरोष्ठतः ॥
<>हंसश्च वामकुक्षेश्च दक्षकुक्षेर्यतिः स्वयम् ।
<>सृष्टिं विधातुञ्च विधिश्चकाराज्ञां सुतानपि ॥”
<>इति ब्रह्मवैवर्त्ते ब्रह्मखण्डे ८ अध्यायः ॥ * ॥
<>गयासुरशरीरे यज्ञार्थं ब्रह्मणो मानसात् सृष्टा
<>मुनयो यथा, --
<>“ब्रह्मा सम्भृतसम्भारो मानसानृत्विजोऽसृजत् ।
<>अग्निशर्म्माणममृतं शौनकं जाजलिं मृदुम् ॥
<>कुमुखिं वेदकौण्डिन्यं हारीतं कश्यपं कृपम् ।
<>गर्गं कौशिकवाशिष्ठौ मुनिं भार्गवमव्ययम् ॥
<>वृद्धं पाराशरं कण्वं माण्डव्यं श्रुतिकेवलम् ।
<>श्वेतं सुतालं दमनं सुहोत्रं कक्षमेव च ॥
<>नौगाक्षिञ्च महाबाहुं जेगींषव्यं तथैव च ।
<>दधिपञ्चमुखं विप्र ! ऋषभं कर्कमेव च ॥
<>कामायनं गोभिलञ्च मुनिमुग्रं महाव्रतम् ।
<>जटामालिनमव्यग्रं चाटुहासञ्च दारुणम् ॥
<>आत्रेयञ्चाप्यङ्गिरसमौपमन्युं महाव्रतम् ॥
<>गोकर्णञ्च गुहावासं शिखण्डिनमुमाव्रतम् ॥
<>सुपालकं गौतमञ्च तथा वेदशिरो व्रतम् ।
<>एतानन्यांश्च विप्रेन्द्रान् ब्रह्मा लोकपितामहः ।
<>परिकल्प्याकरोद्यागं गयासुरशरीरके ॥”
<>इति वायुपुराणे गयामाहात्म्यम् ॥ * ॥
<>मुनिविशेषनाम्नां व्युत्पत्तिर्यथा, --
<>“कतिकल्पान्तरेऽतीते स्रष्टुः सृष्टिविधौ पुनः ।
<>मरीचिमिश्रैर्म्मुनिभिः सार्द्धं कण्ठाद्बभूव सः ॥
<>विधेर्नरदनाम्नश्च कण्ठदेशाद्बभूव सः ।
<>नारदश्चेति विख्यातो मुनीन्द्रस्तेन हेतुना ॥
<>यः पुत्त्रश्चेतसो धातुर्ब्बभूव मुनिपुङ्गवः ।
<>तेन प्रचेता इति तन्नाम चक्रे पितामहः ॥
<>बभूव धातुर्यः पुत्त्रः सहसा दक्षपार्श्वतः ।
<>सर्व्वकर्म्मणि दक्षश्च तेन दक्षः प्रकीर्त्तितः ॥
[Page3-749-a+ 52]
<>वेदेषु कर्द्दमः शब्दश्छायायां वर्त्तते स्फुटः ।
<>बभूव कर्द्दमाद्बालः कर्द्दमस्तेन कीर्त्तितः ॥
<>तेजोभेदे मरीचिश्च वेदेषु वर्त्तते स्फुटम् ।
<>जातः सद्योऽतितेजस्वी मरीचिस्तेन कीर्त्तितः ॥
<>क्रतुसंघश्च बालेन कृतो जन्मान्तरेऽधुना ।
<>ब्रह्मपुत्त्रोऽपि तन्नाम्ना क्रतुरित्यभिधीयते ॥
<>प्रधानाङ्गं मुखं धातुस्ततो जातश्च बालकः ।
<>इरस्तेजस्विवचनोऽङ्गिरास्तेन प्रकीर्त्तितः ॥
<>अतितेजस्विनि भृगुर्व्वर्त्तते नाम्नि शौनक ! ।
<>जातः सद्योऽतितेजस्वी भृगुस्तेन प्रकीर्त्तितः ॥
<>वशीभूतश्च शिष्टश्च जातः सद्यो हि बालकः ।
<>अतिप्रियश्च धातुश्च वशिष्ठस्तेन कीर्त्तितः ॥
<>बालोऽप्यरुणवर्णंश्च जातः सद्यो हि तेजसा ।
<>प्रज्वलन् पूर्व्वतपसा चारुणस्तेन कीर्त्तितः ॥
<>हंस आत्मा वशो यस्य योगेन योगिनो ध्रुवम् ।
<>बालः परमयोगीन्द्रस्तेन हंसः प्रकीर्त्तितः ॥
<>सन्ततं यस्य यत्नञ्च तपःसु बालकस्य च ।
<>प्रकीर्त्तितो यतिस्तेन संयतः सर्व्वकर्म्मसु ॥
<>पुलस्तपःसु वेदेषु वर्त्तते ह स्फुटेऽपि च ।
<>स्फुटं तपःस्वरूपश्च पुलहस्तेन कीर्त्तितः ॥
<>पुलस्तपःसमूहश्च यस्यास्ति पूर्व्वजन्मनाम् ।
<>तपःसंघः समूहश्च पुलस्त्यस्तेन बालकः ॥
<>त्रिगुणायां प्रकृत्यां त्रिर्विष्णावश्च प्रवर्त्तते ।
<>तयोर्भक्तिः समा यस्य तेन बालोऽत्रिरुच्यते ॥
<>जटाश्चाग्निशिखारूपाः पञ्च सन्ति च मस्तके ।
<>तपस्तेजोभवा यस्य स च पञ्चशिखः स्मृतः ॥
<>अपान्तरतमे देशे तपस्तेपेऽन्यजन्मनि ।
<>अपान्तरतमा नाम शिशोस्तेन प्रकीर्त्तितम् ॥
<>स्वयन्तपः समाप्नोति वाहयेत् प्रापयेत् परान् ।
<>ऊढुः समर्थस्तपसि वोढुस्तेन प्रकीर्त्तितः ॥
<>तपसस्तेजसा बालो दीप्तिमान् सूनृतो मुने ! ।
<>तपःसु रोचते चित्तं रुचिस्तेन प्रकीर्त्तितः ॥”
<>इति ब्रह्मवैवत्ते ब्रह्मखण्डे २२ अध्यायः ॥
<>वङ्गसेनतरुः । जिनः । इति मेदिनी । ने, १५ ॥
<>प्रियालवृक्षः । पलाशवृक्षः । इति हेमचन्द्रः ।
<>१ । ७६ ॥ दमनकवृक्षः । इति राजनिर्घण्टः ॥
<>(स्त्री, दक्षकन्या । सा च कश्यपपत्नीनामन्य-
<>तमा । यथा, महाभारते । १ । ६५ । ११-१२ ।
<>“मरीचेः कश्यपः पुत्त्रः कश्यपात्तु इमाः प्रजाः ।
<>प्रजज्ञिरे महाभागा दक्षकन्यास्त्रयोदश ॥
<>अदितिर्दितिर्दनुः काला दनायुः सिंहिका
<>तथा ।
<>क्रोघा प्राधा च विश्वा च विनता कपिला
<>मुनिः ॥”
<>अष्टवस्वन्तर्गतस्य आपनामकस्य वसोः पुत्त्रे,
<>पुं । यथा, हरिवंशे भविष्यपर्व्वणि । ३ । ४० ।
<>“आपस्य पुत्त्रो वैतण्ड्यः श्रमः श्रान्तो मुनि-
<>स्तथा ।”
<>क्रौञ्चद्वीपस्य देशविशेषः । यथा, मत्स्यपुराणे ।
<>१२१ । ८३-८५ ।
<>“क्रौञ्चस्य कुशलो देशो वामनस्य मनोऽनुगः ।
<>मनोऽनुगात् परे चोष्णस्तृतीयोऽपि स उच्यते ॥
[Page3-749-b+ 52]
<>उष्णात् परे पावनकः पावनादन्धकारकः ।
<>अन्धकारकदेशात्तु मुनिदेशस्तथापरः ॥”
<>(द्युतिमतः पुत्त्राणामन्यतमः । यथा, मार्कण्डेये ।
<>५३ । २२ ।
<>“तथा द्युतिमतः सप्तपुत्त्रास्तांश्च निबोध मे ।
<>मुनिश्च दुन्दुभिश्चैव सप्तमः परिकीर्त्तितः ॥”
<>कुरुपुत्त्रभेदः । यथा, महाभारते । १ । ९४ । ४९ ॥
<>“अविक्षितमभिष्वस्तं तथा चैत्ररथं मुनिम् ॥”)
<LEND>
