<L>33655<pc>4-473<k1>वीरपत्नी<k2>वीरपत्नी
वीरपत्नी¦, स्त्री, (वीराणां पत्नी । यद्बा, वीरः
<>पतिर्य्यस्याः । “नित्यं सपत्न्यादिषु ।” ४ । १ । ३५ ।
<>इति पत्युर्नकारादेशः । “ऋन्नेभ्यो ङीप् ।”
<>४ । १ । ५ । इति ङीप् ।) वीरभार्य्या । इत्यमरः ॥
<>(यथा, मार्कण्डेये । १२५ । ७ ।
<>“तेषामेतद्वचः श्रुत्वा वीरा वीरप्रजावती ।
<>वीरगोत्रसमुद्भूता वीरपत्नी प्रहर्षिता ॥”
<>नदीविशेषः । यथा, ऋग्वेदे । १ । १०४ । ४ ।
<>“अञ्जसी कुलिशी वीरपत्नी
<>पयो हिन्वाना उदभिर्भरन्ते ॥”
<>“वीरपत्नी वीरस्य पालयित्री एतत्संज्ञिता-
<>स्तिस्रो नद्यः ।” इति तद्भाष्ये सायणः ॥)
<LEND>
