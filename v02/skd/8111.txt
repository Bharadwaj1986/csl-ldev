<L>8111<pc>2-146<k1>कुमारी<k2>कुमारी
कुमारी¦, स्त्री, (कुमार + प्रथमवयोवचनत्वात् स्त्रियां
ङीष ।) द्वादशवर्षीया कन्या । यथा, --
“अष्टवर्षा मवेद्गौरी दशवर्षा च कन्यका ।
[Page2-146-b+ 52]
सम्प्राप्ते द्वादशे वर्षे कुमारीत्यभिधीयते” ॥
इति स्मृतौ भेदः । इह अभेदोपचारात् कन्या
कुमारीत्थमरः ॥ इति भरतः ॥ आगमे तु कुमारी-
पूजने अजातपुष्पा चेत् तदा षोडशवर्षपर्य्यन्त-
वयस्का । तस्या वयोभेदेन नामभेदाः । यथा, --
“एकवर्षा भवेत् सन्ध्या द्विवर्षा च सरस्वती ।
त्रिवर्षा तु त्रिधामूर्त्तिश्चतुर्व्वर्षा तु कालिका ॥
सुभगा पञ्चवर्षा च षड्वर्षा च उमा भवेत् ।
सप्तभिर्मालिनी साक्षादष्टवर्षा च कुब्जिका ॥
नवभिः कालसङ्कर्षा दशभिश्चापराजिता ।
एकादशे तु रुद्राणी द्वादशाब्दे तु भैरवी ॥
त्रयोदशे महालक्ष्मीर्द्विसप्ता पीठनायिका ।
क्षेत्रज्ञा पञ्चदशभिः षोडशे चान्नदा मता ॥
एवं क्रमेण सम्पूज्या यावत् पुष्पं न जायते ।
पुष्पितापि च सम्पूज्या तत्पुष्पादानकर्म्मणि” ॥ * ॥
तत्पूजाविधिर्यथा ।
“अथान्यत् साधनं वक्ष्ये महाचीनक्रमोद्भवम् ।
येनानुष्ठितमात्रेण शीघ्रं देवी प्रसीदति ॥
अष्टम्याञ्च चतुर्द्दश्यां कुह्वां वा रविसंक्रमे ।
कुमारीपूजनं कुर्य्याद्यथा विभवमात्मनः ॥
वस्त्रालङ्करणाद्यैश्च भक्ष्यैर्भोज्यैः सुविस्तरैः ।
पञ्चतत्त्वादिभिः सम्यग्देवीबुद्ध्या सुसाधकः” ॥
इत्यन्नदाकल्पः ॥ * ॥ (स्वनामख्याता परीक्षित्-
पुत्त्रस्य भीमसेनस्य पत्नी । यथा, -- महाभारते
१ । पूरुवंशानुकीर्त्तने ९५ । ४३ ।
<फ्>“भीमसेनः खलु कैकेयीमुपयेमे कुमारीं नाम
तस्यामस्य जज्ञे प्रतिश्रता नाम” ॥)
पार्व्वती । नवमल्लिका । नदीविशेषः । (इयं हि
शाकद्वीपान्तर्गतसप्तनदीनामेका ।
यथा, विष्णुपुराणे २ । ४ । ६५ ।
“नद्यश्चात्र महापुण्याः सर्व्वपापभयापहा ।
सुकुमारी कुमारी च नलिनीधेनुका च या” ॥)
सहा । घृतकुमारी इति ख्याता । अपराजिता ।
जम्बुद्वीपः । इति मेदिनी ॥ सीता । इति हेम-
चन्द्रः ॥ बन्ध्याकर्कोटकी । स्थूलैला । मोदिनी-
पुष्पम् । तरुणीपुष्पम् । श्यामापक्षी । इति
राजनिर्घण्टः ॥
<LEND>
