<L>17216<pc>2-757<k1>द्यूतः<k2>द्यूतः
द्यूतः¦, पुं, क्ली, (देवनमिति । दिव्यु क्रीडायाम् +
<>भावे + क्तः । ऊट् च ।) पाशकादिक्रिया ।
<>अप्राणिकरणकक्रीडा । जुया इति भाषा । तत्-
<>पर्य्यायः । अक्षवती २ कैतवम् ३ पणः ४ ।
<>इत्यमरः । २ । १० । ४५ ॥ (यथा, देवीभाग-
<>वते । १ । १८ । ५१ ।
<>“द्यूतक्रीडा तथा प्रोक्ता व्रतानि विविधानि च ॥”)
<>“द्यूतं समाह्वयञ्चैव राजा राष्ट्रान्निवर्त्तयेत् ।
<>राजान्तकरणावेतौ द्बौ दोषौ पृथिवीक्षिताम् ॥
<>प्रकाशमेतत्तास्कर्य्यं यद्देवनसमाह्वयौ ।
<>तयोर्नित्यं प्रतीघाते नृपतिर्यत्नवान् भवेत् ॥
<>अप्राणिभिर्यत् क्रियते तल्लोके द्यूतमुच्यते ।
<>प्राणिभिः क्रियते यस्तु स विज्ञेयः समाह्वयः ॥
<>द्यूतं समाह्वयञ्चैव्र यः कुर्य्यात् कारयेत वा ।
<>तान् सर्व्वान् घातयेद्राजा शूद्रांश्च द्बिजलिङ्गिनः ॥
<>द्यूतमेतत् पुराकल्पे सृष्टं वैरकरं महत् ।
<>तस्माद्द्यूतं न सेवेत हास्यार्थमपि बुद्धिमान् ॥”
<>इति मनुः । ९ । २२१-२२७ ॥
<>कङ्क उवाच ।
<>“किन्ते द्यूतेन राजेन्द्र ! बहुदोषेण मानद ! ।
<>देवने बहवो दोषास्तस्मात्तत् परिवर्ज्जयेत् ॥
<>श्रुतस्ते यदि वा दृष्टः पाण्डवो हि युधिष्ठिरः ।
<>स राज्यं सुमहत् स्फीतं भ्रातृंश्च त्रिदशो-
<>पमान् ॥
<>द्यूते हारितवान् सर्व्वं तस्माद्द्यूतं न रोचये ॥”
<>इति महाभारते । ४ । ६६ । ३३-३५ ॥
<LEND>
