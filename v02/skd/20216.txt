<L>20216<pc>3-040<k1>पद्धती<k2>पद्धती
पद्धती¦, स्त्री, (पद्भ्यां हन्ति गच्छतीति । हन
गतौ + क्तिन् । “हिमकाषिहतिषु
च ।” ६ । ३ । ५४ । इति पद्भावः । “बह्वादिभ्यश्च ।”
४ । १ । ४५ । इति वा ङीष् ।) वर्त्म । (यथा, रघुः
३ । ४६ ।
“पथः श्रुतेर्दर्शयितार ईश्वराः
मलीमसामाददते न पद्धतिम् ॥”)
पंक्तिः । इति मेदिनी ॥ ग्रन्थार्थबोधकग्रन्थः ।
इति हेमचन्द्रः ॥ पदवी । सा च घोषवसु-
मित्रादिरूपा । यथा । “षष्ठेऽन्नप्राशनं मासि
यद्वेष्टं मङ्गलं कुले इति मनुवचनात् चूडाकार्य्या
यथाकुलमिति याज्ञवल्क्यवचनात् देशानु-
शिष्टं कुलधर्म्ममुख्यं सगोत्रधर्म्मं नहि संत्यजेच्च
इति वामनपुराणाच्च संस्कारमात्रे कुलधर्म्मानु-
रोधेन कालान्तरे मङ्गलविशेषाचरणवत्
शूद्राणां नामकरणे वसुघोषादिरूपपद्धतियुक्त-
नामत्वञ्च बोध्यम् । एवमेव कुल्लूकभट्टः ।” इत्यु-
द्वाहतत्त्वम् ॥
<LEND>
