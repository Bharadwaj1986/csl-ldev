<L>3155<pc>1-160<k1>आ<k2>आ
आ¦, आकारः । द्वितीयस्वरवर्णः । अस्योच्चारणस्थानं
<>कण्ठः । स च दीर्घः प्लुतश्च भवति ।
<>“आकारं परमाश्चर्य्यं शङ्खज्योतिर्म्मयं प्रिये ।
<>ब्रह्मविष्णुमयं वर्णं तथा रुद्रमयं प्रिये ।
<>पञ्चप्राणमयं वर्णं स्वयं परमकुण्डली” ॥
<>इति कामधेनुतन्त्रे ॥ अस्य लेखनप्रकारो यथा --
<>“अकाररूपमासद्य दक्षक्रोडायता त्वधः ।
<>ब्रह्मादयस्तथा शक्तिस्तासु तिष्ठन्ति नित्यशः” ॥
<>इति वर्णोद्धारतन्त्रं । तस्य नामानि यथा --
<>“आकारो विजयानन्तो दीर्घच्छायो विनायकः ।
<>क्षीरोदधिः पयोदश्च पाशो दीर्घास्यवृत्तकौ ॥
<>प्रचण्ड एकजो रुद्रो नारायण इभेश्वरः ।
<>प्रतिष्ठा मानदा कान्तो विश्वान्तक गजान्तकः ॥
<>पितामहो द्विठान्तो भूः क्रिया कान्तिश्च सम्भवः ।
<>द्वितीया मानदा काशी विघ्नराजः कुजो वियत् ॥
<>स्वरान्तकश्च हृदयमङ्गुष्ठो भगमालिनी” ॥
<>इति वर्णाभिधानं ॥
<LEND>
